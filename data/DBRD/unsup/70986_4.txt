Wereldwijd zijn er al twintig miljoen exemplaren verkocht van deze reeks. Het zevende deel van Dagboek van een muts is uit en hoe! Een eenmalige Glamour editie met GOUDEN omslag is te verkrijgen voor de eerste 50.000 fans! En ik heb hem. Wat een pil dit keer en wat een muts.

Nikki en haar vriendinnen Zoey en Chloë staan op het punt BEROEMD te worden! Een populaire televisieshow gaat de meiden een maand lang filmen terwijl zij een liedje opnemen. Supercool! Maar DAG EN NACHT gevolgd worden door een camera is niet alleen maar leuk. Want hoe kan Nikki Brandon nu laten weten dat ze hem SUPERLEUK vindt, zonder dat de hele wereld meekijkt?
Ondertussen doet aartsrivale MacKenzie er ALLES aan om in de spotlights te komen. En wie is daarvan de dupe? Precies!

In 326 pagina’s houdt Nikki een dagboek van de maand maart bij. Er gebeurt ontzettend veel in haar leven. Ze wordt nog steeds gedwarsboomd door MacKenzie en heeft nog steeds een oogje op Brandon. Gelukkig heeft ze veel steun aan Chloë en Zoey. Het boek leest snel weg. Het is helemaal op schrijfregels gedrukt, alsof je echt in haar dagboek leest. Het staat vol met uitroeptekens en kreten. De tekst wordt regelmatig afgewisseld met zwarte-pen-tekeningen, soms in stripvorm.

Dit boek is zo mooi, het behoeft geen cadeaupapier voor die GROTE fan van 10 jaar die ik ken …

‘Dagboek van een muts- Drama voor de camera’ van Rachel Renee Russell, vertaald door Mechteld Jansen, Uitgeverij De Fontein jeugd, 2015.

/Lmcmr