Margje- Auteur Jan Siebelink.

Jan Siebelink schreef eerder het goed verkopende boek: Knielen op een bed violen. Volgens de achterflap is dit boek het vervolg.
Hoewel veel over het 1e boek gesproken is, en iedereen wel enig idee van het verhaal heeft, is het boek me onbekend. Nu dus Margje, gekozen om de titel, waarvan ik pas tijdens het lezen het verband met deel 1 ontdek.
Het verhaal van een oude man: Ruben, die op oudejaarsdag zijn broer verwacht om samen het graf van hun ouders te bezoeken. Verhaallijnen van het leven van de broers, worden doorkruist met verhalen uit het leven van hun moeder. Margje heeft mogelijk haar hele leven een geheim met zich meegedragen. De oudste zoon voelde veel aan van moeder, maar stond ook zijn vader terzijde. Op de kwekerij en zoveel als in zijn vermogen lag. De veel jongere broer kon wat meer fladderen door het leven, leek een lossere natuur te hebben.
Uiteindelijk blijkt het bijzondere geloofsgedrag van vader lang door te werken in de levens van vrouw en kinderen. Tot in het derde en vierde geslacht…..is een zin die opkomt, maar die te maken heeft met het haten van God. De vraag blijft: hoeveel goeds heeft de vader van Ruben veroorzaakt met zijn geloofskeuze…?
Nadat het boek uit was, ontstond het verlangen meer over vader te weten te komen. De film gaf daar kleur aan.
3 sterren voor dit boek, de situatieschetsen zijn soms enigszins verwarrend. Over wil en welke situatie heeft de schrijver het nu. Het boek is te lezen zonder deel 1, maar dat is af te raden.