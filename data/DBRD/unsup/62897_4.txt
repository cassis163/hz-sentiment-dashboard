Het is nog geen tijd voor kerst, de regen tikt tegen de ruiten als thuis de eerste cd van het weinachtsoratorium van Bach wordt opgezet. Govert Jan Bach, een nazaat van de beroemde componist vertelt met zijn rustige stem over hoe het muziekstuk tot stand is gekomen. Het begeleidende boekje is een mooie aanvulling.
Het geheel is mooi vormgegeven met ruimte voor de 4 cd’s die in het boekje passen. Het nadeel is dat de cd’s er bij mij steeds uitvielen. Vooral na een paar keer luisteren.
Het verhaal wordt begeleid door mooie foto’s van schilderijen.
Voor iemand die geen kenner is van klassieke muziek maar er gewoon onbevangen naar luistert en ervan geniet is deze cd een pittige maar waardevolle les. Met een docent die zijn passie laat zien voor deze muziek en je blijft boeien.
De oude muziek komt tot leven. Het is niet oud en saai meer, het vindt een plaats in het kerstverhaal zoals iedereen kent. Daar tussen wordt verteld over de ontwikkeling van de muziek en zijn componist.
Door een luisterboek toe te voegen met de stukken muziek is het een compleet plaatje. Als je dacht dat je ondertussen wel iets anders zou kunnen doen, zo luisteren mensen vaak naar luisterboeken maar mijn handwerk lag op een gegeven moment elders. Je moet er namelijk wel je aandacht bij houden om het verhaal en de muziek te kunnen blijven volgen.
De eerste twee cd’s zijn een inleiding en een goede uitgebreide kennismaking met de muziek en zijn componist. De laatste 2 cd’s zijn gidsen door het hele muziekstuk. Govert Jan Bach noemt het een tomtom door de muziekstukken. Dat klopt. Elk stuk wordt door hem en ingeleid daarom ga je anders luisteren.
Elk stuk of deel hoort bij een deel van het kerstverhaal. Het is naast het luisteren naar de uitleg van Bach genieten van mooie muziek en zang. En tot rust komen. Door aandachtig te luisteren valt je als lezer steeds meer zaken op. Jan Govert Bach wijst je op bijzondere momenten bv bij het stuk over Maria. En over Herodes. Hij wijst je op het verschil tussen het lieflijke van Maria en de tirannie van Herodes. Nooit geweten! Je luistert er zo overheen. Nu niet meer. En dit is maar een van de vele voorbeelden.
Een boeiende vertelling over een bijzonder muziekstuk dat nu voor mij een hele andere betekenis heeft gekregen. En waardoor je straks met kerst anders zult luisteren naar dit muziekstuk.