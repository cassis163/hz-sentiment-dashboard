Het begint allemaal in de ZOO van Los Angeles waar twee leeuwen hun oppasser aanvallen en daarna kans zien te ontsnappen. Bioloog Jackzon Oz, ontdekt dat de dieren op onze aarde gaan opstaan tegen de mensheid. Hij probeert mensen voor een ramp te waarschuwen, maar vindt geen gehoor. Integendeel zelfs. Hij wordt door mede wetenschappers uitgelachen. Dreigt er een Apocalyps? Voor nader onderzoek gaat Jackzon naar Botswana. Tijdens zijn verblijf daar met een vriend, ziet hij vreemd gedrag bij een groep leeuwen. Hij en zijn vriend worden door de leeuwen aangevallen, waarbij zijn vriend het leven laat. Volgens Jackzon is er grondig iets mis in de natuur, waardoor het gedrag van de dieren verandert. Jackzon ontdekt dat de geur van mensen genetisch is veranderd, waar dieren agressief op reageren. Een en ander is volgens Jackzon het gevolg van een biologische storing op macroniveau. Dan besluit de regering van de VS groepen dieren uit te roeien. Dat gebeurt met F16 Falcons en een zware B52 bommenwerper. Het wordt groots aangepakt, niet alleen in de VS maar in de hele wereld. Het heeft echter niet het gewenste effect. Pas dan blijkt dat het gebruik van mobile telefoons in de afgelopen vijftien jaar voor een gigantische toename van elektromagnetische straling heeft gezorgd. Dat in combinatie met het veelvuldig gebruik van uit aardolie afkomstige producten, (koolwaterstoffen) heeft de atmosfeer tot een kookpunt gebracht en de chemische samenstelling daarvan veranderd. Op aanwijzing van Jackzon komt de regering met een nieuwe oplossing. Het gebruik van elektriciteit en mobile telefoons, alsmede het verwerken van fossiele brandstof wordt verboden. Dat blijkt wereldwijd effect te hebben. Dieren vallen geen mensen meer aan. Danâ€¦.. kunnen de mensen niet meer wachten. Ondanks de waarschuwing van Jackzon worden de elektriciteitsnetten toch weer opgestart en mobile telefoons weer gebruikt, met een desastreus gevolg. De atmosfeer wordt opnieuw verpest. Met als gevolg dat dieren mensen wederom aanvallen met veel doden. Er komt geen einde aan.
ZOO van James Patterson & Michael Ledwidge is een bizar, niet geloofwaardig verhaal over hoe het fout kan gaan in de natuur. Het is prettig geschreven met korte hoofdstukken en daarom vlot te lezen.