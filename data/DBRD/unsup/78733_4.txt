Wie heeft er zin om te lezen over geestelijk, lichamelijk en sexueel misbruik binnen de kerk? Ik niet, totdat bleek dat Jeroen Brouwers zo onfortuinlijk was om als kind op te groeien in een Jappenkamp en daarna in Nederland te belanden in een Katholieke kostschool.

Brouwers slaagt erin om het deprimerende karakter van het Spartaanse kloosterleven kleur te geven door er een mooie en verrassende wending aan te geven. Je moet daarvoor eerst diep zinken in de smerige nazipraktijken van de pedofiele broeders. Iedereen wist het, maar hield de lippen dicht uit vrees voor de Gestapomacht van de kerk.