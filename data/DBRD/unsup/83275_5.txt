"slaap maar lief klein wilgenkind, zolang het nog winter is".

Wilgenkind is de nieuwste Thriller van Cilla en Rolf Börjlind. Deze thriller is deel 4 in de serie over Tom stilton en Olivia Rönning. De serie speelt zich af in Zweden (misschien ken je de tv serie Springvloed die momenteel op tv is, dat is deel 1 uit deze serie). Wilgenkind is een buitengewoon schokkende thriller. Dit komt omdat het thema opnieuw zo vreselijk actueel is, dat het heel erg dichtbij komt.

Verslaafde Muriël vind een huilend meisje in het centrum van Stockholm. Dit meisje blijkt een vluchtelinge te zijn. Muriël neemt haar onder haar hoede, en dat brengt haar in gevaar, veel mensen hebben het niet zo op met vluchtelingen.

Intussen wordt Mette Olsäter, commissaris van politie geconfronteerd met een brute moord: in een ravijn in Smaland wordt het in staat van ontbinding zijnde lichaam van een jongetje gevonden. Een jongetje van buitenlandse afkomst. Zijn keel is doorgesneden, en hij is sexueel misbruikt. Olivia Rönning en Tom Stilton gaan samen op zoek naar de dader van deze gruwelijke moord. Wie heeft hem vermoord, en waarom? Al snel wordt duidelijk dat er gehandeld wordt vanuit een criminele bende die zich in Roemenië bevindt. Tom en Olivia komen door hun onderzoek al snel in de problemen, en verkeren in levensgevaar, en zij zijn niet de enige.

Eerder in de tijd heeft er een moord plaatsgevonden op een onschuldige vrouw. Wat heeft deze met het verhaal te maken? Deze thriller is opnieuw een aanrader: de auteurs nemen je mee in het verhaal, via verschillende ingangen. Je maar een sprong in de tijd, en verspringt regelmatig van plaats. Hoop en vrees wisselen elkaar in hoog tempo af. Realiteit en fictie lopen door elkaar. Je leeft enorm mee met de vluchtelingen en met de verslaafde Muriël. Het mooie van deze boeken is dat de auteurs niet aan eind goed, al goed doen: ze beschrijven ook de afloop erg realistisch.

Het gebeurt niet heel vaak, maar dit boek heeft mij tot tranen toe weten te raken, en dat is een compliment voor de auteurs!