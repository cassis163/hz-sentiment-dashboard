Recami heeft een op het eerste gezicht weinig opvallend maar toch aangenaam boek geschreven. Voor een middagje in de zon, heerlijk loom weglezend, terwijl je je cappuccino drinkt. Je leest in dit boekje van niet eens tweehonderd bladzijden over de wederwaardigheden van enkele bewoners van een galerijflat met de oudere amateur-detective Amadeo Consonni als hoofdpersonage. Maar, hoe kalmpjes dit tafereeltje ook lijkt, het verhaal leidt door de vaardige pen van Recami langzaam maar zeker tot een opeenstapeling van dramatiek met misschien wel een rechtvaardig einde. Dat het er intussen niet altijd fijngevoelig aan toe gaat bij Recami in het bijzonder voor de dames en de kinderen in het verhaal is misschien nog wel het meest schokkend. Serena Libri heeft wederom een pareltje opgediept uit ItaliÃ«.