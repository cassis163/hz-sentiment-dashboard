Het meisje uit het noorden – Katarzyna Bonda Het verhaal van dit spannende boek speelt zich af in Polen. Er is een moord gepleegd in een nachtclub. Deze moord blijkt raakvlakken te hebben met bijzondere gebeurtenissen die 20 jaar eerder hebben plaatsgevonden. Een profiler wordt ingeschakeld, die zelf ook dingen heeft meegemaakt, die invloed hebben op hoe zij nu in haar leven en werk staat. Er spelen veel mensen een rol, met Poolse namen, die ook nog eens vaak zijn voorzien van een bijnaam. Het kostte me enige moeite om daardoor in het verhaal te komen. Als je de hoofdrolspelers hebt leren kennen wil je echter wel weten wat er gebeurd is. Het is een dik boek, wat ik fijn vond, lekker veel ‘leesvoer’! Je gaat met de personen meeleven en er doen zich verschillende onverwachte wendingen voor, waardoor het heel lang spannend blijft wat er nu precies gebeurd is. Je wordt als lezer vaak op het verkeerde spoor gezet. Omdat ik inhoudelijk geen ontknopingen ga verklappen, wil ik eindigen met mijn conclusie: dit is een leesboek wat minder toegankelijk is, maar als je daar even doorheen leest, geeft het je veel spannende en ontspannende momenten! Een aanrader dus, voor mensen die niet op zoek zijn naar ‘ een vlotte sneller hap’!