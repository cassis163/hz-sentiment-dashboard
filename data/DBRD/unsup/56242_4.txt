Wat een heerlijk spannend boek! Het gegeven (laat het publiek stemmen of een verdachte schuldig of onschuldig bevonden wordt) is niet eens zo ondenkbaar en dit systeem wordt in het verhaal heel realistisch verbeeld. Hoewel je als lezer vrij snel weet hoe de vork (ongeveer) in de steel zit, blijft het tot het eind aan toe spannend wat de afloop zal zijn. De korte hoofdstukken en het wisselende perspectief zorgen voor een goede spanningsboog en ik heb het boek dan ook in sneltreinvaart uitgelezen. Het einde laat ruimte over voor een vervolg, maar ook als een op zichzelf staand boek vind ik het een aanrader.