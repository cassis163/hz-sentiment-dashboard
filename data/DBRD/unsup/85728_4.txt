De bewaker van Peter Terrin is een psychologische roman die zich gedurende het hele verhaal afspeelt in hetzelfde flatgebouw. Of beter gezegd: de kelder ervan. Hier wonen de twee bewakers die de enige toegang naar de rijkeluisappartementen bewaken. Op een dag vertrekken alle bewoners plotseling, waarom; waarheen; wat nu?

Ondanks de beperkte speelruimte die de schrijver zichzelf geeft, wordt het nergens saai of langdradig. Terrin verstaat de kunst van het subtiel toevoegen van kleine elementen aan het verhaal.

"De bewaker" kreeg de EU- Literatuurprijs en stond op de shortlist van de Libris Literatuur Prijs. Ik kijk uit naar de rest van het oeuvre.