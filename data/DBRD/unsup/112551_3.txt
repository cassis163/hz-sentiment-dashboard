Genadeklap is het vervolg op Aangetast en gaat over de familie Metselaer. Toen ik aan dit boek begon vroeg ik me af wat er nog verteld moest worden omdat het eerste boek eigenlijk wel ongeveer klaar was met de familie.

Niets is minder waar. Gideon, vader van twee overleden dochters Tamara en Lieve, zit in de gevangenis. De eindeloosheid van hoe het er in de gevangenis aan toe gaat wordt goed beschreven.
Rifka, vrouw van Gideon woont nu alleen in het huis. Die vrouw zit vol zwarte gedachten, je mag haar vooral niet tegen de schenen schoppen of dwarszitten want dan komt het niet goed.
De ouders van Rifka spelen een belangrijke rol in dit deel.

Het is duidelijk dat zowat iedereen van de familie met geheimen zit, uit het verleden maar ook het heden en het intrigeniveau in de familie ligt heel hoog. Wie kan je nog vertrouwen, wie heeft een eigen agenda, wat zijn de bedoelingen.

Er ontspint zich een psychologisch spannend verhaal.
Het boek is voor mij niet speciaal genoeg voor 4 sterren, eerder 3.5.