De Erfwachter, door omstandigheden gelezen over een periode van 2 weken, want wat was het moeilijk om dit boek te moeten laten liggen. Dan is het handig dat er een lijstje met namen inzit en een kaart, zodat je binnen no-time weer in het verhaal zit.

Een pracht verhaal over dat Kay en Lameira elkaar moeten haten, over Senhairs en Aisors die tegenover elkaar staan. Elfen, valhirs, draken het is er allemaal. Vlot geschreven op een manier dat het verhaal je blijft trekken. Je wil weten waar het heen gaat. Met een zucht het boek dicht geslagen, jammer het is uit. En als ik dat gevoel heb, dan is een boek goed.

Ik ga het zeker nog een keer lezen, voor één van mijn eerste Fantasyboeken die ik gelezen heb, is dit gelijk een voltreffer.