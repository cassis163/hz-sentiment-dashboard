Jelka is getrouwd met Oscar en sinds een paar weken zijn zij de ouders van hun pasgeboren zoontje Cody. Op een ochtend komt Jelka de slaapkamer van Cody binnen en vindt hem niet in zijn bedje. Ze snapt er niets van en als blijkt dat haar man op het politiebureau zit, wordt het allemaal nog veel erger. Oscar heeft die ochtend Cody dood in zijn Maxi-Cosi aangetroffen. Maar hoe kwam Cody in de auto? Hoe kan je je eigen kind vergeten? Of is Oscar het niet vergeten?

Cody is het thrillerdebuut van Bernice Berkleef. Het verhaal leest vlot en makkelijk. Het zijn korte hoofdstukken, die steeds vanuit een ander persoon Oscar, Jelka of Lena (de moeder van Jelka) worden verteld. Het verhaal wordt afgewisseld met dagboekfragmenten van Nadine. In de loop van het verhaal kom je erachter wat zij hiermee te maken heeft.

Het verhaal speelt zich in 6 dagen af in Elburg. Wel grappig, ben zelf woonachtig in de gemeente Elburg, dus de plaatsen die werden beschreven, kwamen bekend voor.

Het boek is echt een sterk thrillerdebuut van Bernice en krijgt daarom een beoordeling van 5 sterren.