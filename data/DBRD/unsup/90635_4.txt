Alexa gaat een paar maanden studeren in Engeland op een kleine universiteit. Maar ze komt daar niet toevallig. Naast de normale universiteit blijkt er ook een verborgen universiteit te zijn, alleen voor mensen met magische krachten.
En ook voor Alexa is die toegankelijk, als ze erachter komt dat ze de magische gaven heeft geÃ«rfd van een vader die ze nooit heeft gekend.
Haar wereld staat op zijn kop, maar met hulp van jeugdvriend Sander en de professoren van de universiteit leert ze omgaan met wie ze is, en wat ze kan.
Zelf is ze nieuwsgierig en kritisch en als er een huisgenoot in een coma raakt, besluit Alexa op zoek te gaan naar de oorzaak en raakt daardoor ver in de magische wereld verstrikt.

Een leuk verfrissend magisch verhaal. Doordat er veel moet worden uitgelegd in het boek, komt het verhaal wat langzaam op gang, maar als Alexa eenmaal van plan is om haar huisgenoot te redden, wordt het spannend tot het einde toe.
Het boek heeft nog onopgeloste verhaallijnen, waar deel 2 en deel 3 vast antwoorden op zullen geven. Mooi eerste deel van een magische trilogie.