Het verhaal start in Edinburgh 1847. We volgen Will Raven, een geneeskunde student die een vrouw van lichte zeden, een vriendin van hem, dood aantreft in haar kamer. Hij verlaat het huis zo snel mogelijk en wordt onderweg gevonden door een paar mannen aan wie hij geld schuldig is. Zij takelen hem toe met de belofte van erger mocht het geld niet snel volgen.
De volgende dag begint zijn assistentschap met 1 van de stads meest gerenomeerde gyneacoloog, dr. Simpson.
Zijn werk bestaat uit het spreekuur draaien voor de buurtbewoners als een soort van huisarts. Maar ook de huisbezoeken afleggen samen met de dokter bij zwangere vrouwen. Dit brengt een hoop grafische beelden met zich mee van bevallingen uit de 19de eeuw, voor de tijd van de keizersnede of zelfs maar goede verdovingsmiddelen.
Ondertussen probeert Will, samen met de huishoudster Sara de moorden op meerdere prostituees op te lossen. Al snel komt het vermoeden dat deze vrouwen allemaal een overeenkomst hadden. Ze waren in verwachting en wilden hier vanaf.
Lukt het Will en Sara om deze moorden op te lossen zonder dat meer slachtoffers vallen? En wat als de dader iemand is die zij kennen?

Het boek begint heel krachtig met een moord en je hoopt dat het deze kracht volhoudt. Helaas neemt dat al heel snel af.
Wat volgt is een zeer lange 'inleiding' van de personages. Het verhaal komt naar mijn gevoel maar langzaam op gang. De schrijvers zijn heel uitgebreid in de details waardoor je wel echt het gevoel krijgt in het verhaal te zitten. Dit leest heel fijn weg. Ook de authentieke schotse worden zijn zeer leuk om te lezen en maken het verhaal 'echt'.
Af en toe komen de moorden terug en is er wat speurwerk, maar de nadruk van het verhaal lijkt toch meer op de ontwikkeling van het werk van Will, maar ook zeker op de uitvinding van de anestesie te liggen.
Als dan uiteindelijk de ontknoping komt en duidelijk wordt wat er gebeurt is met de vrouwen en waarom voelt dit ook een beetje als een domper.

Geen slecht boek, maar voor mij geen voorbode om meer over Will Raven en Sara te lezen.