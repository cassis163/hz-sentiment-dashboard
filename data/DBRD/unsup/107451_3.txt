Dit is opnieuw een leestip van de FB-Club "'Literatuur uit het hoge noorden", die ik weer in het Zweeds heb gelezen. Proficiat aan mezelf! Misschien is het ook wel het eerste boek van dit soort 'Feelgood'-genre dat ik lees . Het is een zeer vlot geschreven verhaal en zo een eenvoudige taal, en hoewel ik in de helft van het boek weet hoe het gaat eindigen, kan en wil ik het in één ruk uitlezen. En dat is misschien wel tegelijkertijd voor mij de zwakte er ook aan: het verhaal is net wat te oppervlakkig , enkele verhaallijnen net wat te onlogisch opgebouwd, de karakters net niet complex genoeg en het einde wat té makkelijk, Voor mij mag een roman gerust wat zwaarder op de hand liggen en wat meer blijven hangen eerlijk gezegd. Ik wil nu natuurlijk wel het vervolg lezen, m.n. "Sonjas hemlighet" in het Zweeds, maar of ik nog meer van dit soort "feelgood" romans zal lezen, is nog maar de vraag.