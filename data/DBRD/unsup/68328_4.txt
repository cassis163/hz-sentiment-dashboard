Restafval is het tweede deel in de los te lezen detectivereeks met rechercheur Patricia Rodiers in de Hoofdrol. De auteur Katrien Van Effelterre debuteerde eerder met de thriller ‘levend aas’. In ‘Restafval’ wordt er een jonge moeder vermoord, niet veel later gebeuren er nog een aantal vreemde feiten… Maar wat is de link tussen al deze misdaden en kan het team van Patricia het raadsel oplossen? Verder zijn er ook strubbelingen tussen Patricia en Marnix, haar nieuwe liefde.
Ik heb ‘levend aas’ ook gelezen maar je kan ‘Restafval’ heel goed volgen zonder het eerste boek gelezen te hebben. De thriller begint met een epiloog dat al meteen de spanning opvoert. Een moeder is dood wie deed het? Je verdenkt doorheen het verhaal verschillende personages maar naarmate je verder leest ontdek je dat zij het niet gedaan kunnen hebben. Vol spanning wil je dus verder lezen.
Ook de schrijfstijl van Katrien is er alleen maar op vooruit gegaan, de hoofdstukken stoppen precies op het juiste moment om de spanning op te bouwen en er zijn geen langdradige passages die de vaart van het boek minderen.
De relatie tussen Patricia en Marnix komt wel vaker aan bod dan in haar debuut. Of dit een echte meerwaarde is voor de thriller weet ik niet. Maar de personages krijgen hierdoor wel meer diepgang. Patricia is niet gewoon een koele recherche, ze heeft ook gevoelens en nood aan liefde.
Het plot vond ik heel goed uitgewerkt, elk detail klopte en achteraf denk je dit had ik eerder kunnen weten. Het verhaal zelf kaart ook een ethisch maatschappelijk probleem aan over tot hoe ver we kunnen gaan met genetische manipulatie van kinderen. Wat er dan weer voor zorgt dat je ook daarover gaat nadenken!
Restafval is alweer een hele mooie thriller aan de hand van Katrien Van Effelterre. Ik was al reeds fan en dit boek heeft ervoor gezorgd dat ik haar volgende boeken ook wil lezen!