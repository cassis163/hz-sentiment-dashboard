Samen met Kathleen ga je op zoek naar de stalker, eerst ben je helemaal mee in haar vermoedens...tot het plots ieder ander in haar buurt kan zijn. Spannend, en alweer een pageturner. Ik wil absoluut alle boeken van Anja Feliers gelezen hebben ! Elk karakter wordt duidelijk uitgewerkt, en zonder dat je het weet, word je op een verkeerd spoor gezet... tot de puzzelstukjes in elkaar vallen.
Wat ook toevallig was, was dat ik net dit boek dat zich afspeelt in het dorp Oud-Rekem dat net werd verkozen als mooiste dorp van Vlaanderen aan het lezen was, terwijl op tv een aflevering te zien was van Vlaanderen Vakantieland, met daarin... Oud-Rekem, een tocht door het mooiste dorp van Vlaanderen. Over hoe fictie en realiteit in elkaar kunnen overvloeien ;-)