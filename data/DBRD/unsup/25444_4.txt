Recensie Het bloed kruipt van Stuart Neville
Achterkant:
Toen de 12-jarige Ciaran Devine bekende zijn pleegvader vermoord te hebben, ging er een schokgolf door het land.
DCI Serena Flanagan, toen een ambitieuze jonge rechercheur, nam Ciarans bekentenis af na dagenlang gewerkt te hebben aan het winnen van zijn vertrouwen. Hij is haar vriendelijkheid nooit vergeten – sterker nog, Flanagan is in de zeven jaar dat hij opgesloten heeft gezeten nooit helemaal uit zijn gedachten geweest.
Reclasseringsambtenaar Paula Cunningham, die nu belast is met de taak Ciaran weer te begeleiden bij zijn terugkeer in de maatschappij, vermoedt dat er meer achter de moordzaak zit dan de politie destijds heeft ontdekt. Ciarans bekentenis heeft zijn broer Thomas gered van een veel zwaardere straf, en Cunningham ziet dat Thomas nog steeds een onnatuurlijk overwicht heeft op zijn jongere broer. Als ze met haar theorie naar DCI Flanagan stapt, begint het web van leugens rond de broers te ontrafelen, met mogelijk fatale gevolgen…
Het bloed kruipt is zeker een goede psychologische trhriller. Stuart Neville beschrijft de karakters zo duidelijk dat je echt met ze mee voelt. Kippenvel af en toe.
De psychopatische Thomas, waar ik meteen een hekel aan had, de angst van Ciaran waar ik vaak mee te doen had en de strijd van Serena Flanagan.

De broederschap tussen Thomas en Ciaran staat centraal. Dit laat de cover ook duidelijk zien. Twee broers bij de zee. Ik vind de cover geweldig bij het boek passen also ook de titel. De jongens zijn flink beschadigd en opgegroeid in een pleeggezin. Beide veroordeeld voor de moord op hun stiefvader.Er komt nog een verhaallijn in voor over een vriendin van Serena maar dit voegt eigenlijk niets toe. Het laat alleen zien dat ze een goede rechercheur is.

Het boek heeft je wel meteen te pakken en vanaf het begin ben je nieuwsgierig of Ciaran inderdaad de dader is. Wel vond ik het af en toe voorspelbaar
Het boek leest erg makkelijk weg al moest ik even wennen aan de namen. De korte hoofdstukken vind ik erg prettig. Het verhaal is spannend en meeslepend en goed in elkaar gezet.

Bij de laatste paar hoofdstukken kon ik het boek niet meer weg leggen. Het had toch nog een verrassend einde waar ik geen moment aan gedacht had.

Een meeslepend en goed verhaal dat 4 sterren krijgt