De serie Q wordt hier vlot gelezen. Dit is alweer het vijfde deel van de reeks...
Afdeling Q krijgt een nieuwe zaak opgedrongen, aanvankelijk wat tegen de zin van Carl, maar gaandeweg ziet hij er toch wat in.
De oude zaak werd eerst een obsessie voor een plaatselijke politie-agent, die de hulp vraagt aan afdeling Q. En dus gaat het team op zoek naar de mogelijke dader.
Dit spannende boek maakte mij erg nieuwsgierig en ik heb het dan ook met plezier gelezen. Gaandeweg komen we meer te weten over Carl en zijn team, wat toch een speciaal allegaartje is. De vele plotwendingen geven de dader niet prijs tot het eind van het boek en eerlijk gezegd had ik het niet zien aankomen.