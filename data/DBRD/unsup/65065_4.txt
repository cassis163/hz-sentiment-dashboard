Een sobere zwarte cover met de afbeelding van een vrouwengezicht en een goudkleurig juweel brengt me niet echt in vervoering om dit boek op te nemen.
Korte inhoud spreekt me dan wel aan maar had me even op het verkeerde spoor gezet. Er is sprake van een vervloekte graaf en de Middeleeuwen, dus ik dacht dat het een historisch boek was. En eigenlijk hoort dit eerste deel van De vervloekte erfenis tot het genre fantasy/young adult. Geen lijvig boek, 200 pagina's, dat verdeelt wordt in mooie hoofdstukken.
Voor mij een eerste kennismaking met dit genre en de eerste bladzijden waren dan ook een totale aanpassing die ik eerst terzijde wou leggen. Gelukkig heb ik dit niet gedaan, anders had dit verhaal gemiste kans geweest.
Een zeer vlot geschreven verhaal dat geen ogenblik saai wordt. Spijtig genoeg moet ik wachten op deel 2 voor de verdere avonturen van Liberty en haar beschermers.
Niet alleen is het een goed boek, maar soms kreeg ik de indruk dat de auteur onderhandse boodschappen mee gaf in het verhaal. Boodschappen die je verder laten nadenken over hoe belangrijk het leven en de personen daarin zijn.
Dit extra gegeven draagt bij aan een extra rating-ster.