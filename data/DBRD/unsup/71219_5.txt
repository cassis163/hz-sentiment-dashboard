In Kiwarra heerst al 2 jaar droogte. Land verdort, vee sterft en de mensen zijn wanhopig.
Een vrouw en kind worden dood aangetroffen in hun huis. Iets verderop in zijn truck wordt het lichaam van de vader van het gezin, Luke Hadler,gevonden.
Alles wijst erop dat hij zijn vrouw en kind omgebracht heeft en daarna zelfmoord pleegde.
Aaron Falk komt na 20 jaar terug naar Kiewarra om de begrafenis van zijn vroegere beste vriend bij te wonen.
Luke ouders geloven niet in de zelfmoord van hun zoon en roepen Aaron's hulp in.
Hierdoor wordt Aaron opnieuw geconfronteerd met de geheimen uit zijn verleden.

Het boek had me onmiddellijk. De spanning wordt zo opgevoerd dat je het hele boek op het puntje van je stoel zit.
Het verhaal gaat snel, maar verliest hierdoor niet aan diepgang. De personages zijn gedetailleerd uitgewerkt en boeien één voor één.
De auteur is er ondanks de snelheid in geslaagd een sterk en onvoorspelbaar plot neer te zetten.

Dankzij de landenchallenge van Hebban bij dit boek uitgekomen.
Eén van de beste boeken die in maanden gelezen heb.
Ik kijk al uit naar de volgende van Jane Harper.