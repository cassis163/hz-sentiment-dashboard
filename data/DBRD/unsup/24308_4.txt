In ‘De residentie’ lees je de verhalen van oud-werknemers van het Witte Huis, die hun ervaringen en leuke anedoktes delen van de tijd die zij in het Witte Huis hebben gewerkt. Je leest over alle presidenten vanaf Kennedy en dus ook over zijn moord, hoe daar in het huis mee om gegaan is. Niet alleen dat, maar ook dat er in het Witte Huis eigenlijk alleen maar Afro-Amerikanen werkte en hoe er omgegaan is met de opkomst van Martin Luther King. Daarnaast komt natuurlijk de affaire van Clinton ter sprake en het feit dat Obama als eerste ‘zwarte’ president in het Witte Huis komt te wonen.

‘De residentie’ geeft een tof kijkje achter de schermen van het mysterieuze reilen en zeilen van het bekendste huis in de wereld. Kate Andersen Brower heeft veel onderzoek gedaan en met veel oud-werknemers gesproken, die er soms wel 30 of 40 jaar hebben gewerkt. Er gaat veel meer in het huis om dan je in eerste instantie denkt. Bij de inauguratie moet er bijvoorbeeld in een paar uur tijd de ene presidentiele familie uit het Witte Huis verhuisd worden en de ander erin. Daar sta je als ‘burger’ gewoon niet bij stil. Soms is het gewoon bizar wat er allemaal gedaan moet worden.

Het is allemaal heel boeiend en onwijs leuk om te lezen, zeker als je grote fan bent van ‘House of Cards’ is het supertof om zo nog meer over dit mysterieuze huis te weten te komen. Het enige minpuntje vond ik echt wel dat het niet chronologisch was, maar op onderwerp. Ik zou het prettiger gevonden als ze alle zaken per president hadden besproken. Soms raakte ik daarvan een beetje in de war.

‘De residentie’ is echt een aanrader voor de fans van ‘House of Cards’, want je krijgt echt een blik achter de schermen van het Witte Huis, door mensen die er gewerkt hebben (en soms nog werken). Het boeit van begin tot eind.