Insluiper is een bloedstollende thriller die je direct bij de keel neemt. Het boek bevat een overweldigende spanning tot je niet meer kan stilzitten van de zenuwen. Het boek leest erg vlot en als je wat meer te weten wil komen over moordonderzoeken met gruwelijke details en over zoektochten naar mensen die worden vermist, dan ga je hier zeker van genieten.

Het hele verhaal wordt op gang gebracht door Suzanne Perry. Ze heeft een afschuwelijke nachtmerrie over een man die haar betast terwijl ze zich niet kan bewegen, althans dat dacht ze. Als ze een foto vindt die op haar raam is gekleefd waar zijzelf opstaat in de kleren die ze aanheeft en waar op geschreven staat: Ik waak over je beseft ze dat het geen droom was, maar de gruwelijke realiteit. Gelijktijdig vindt Phil Brennan (inspecteur zware misdrijven) en zijn team een akelig toegetakeld meisje dood op een boot. Deze twee zaken smelten in de loop van het boek samen en eindigen in een verrassend einde dat niemand zag aankomen. Dit toont aan dat het boek wel een goed uitgewerkte verhaallijn heeft. De schrijvers hebben er heel goed over nagedacht zodat ze de lezers zouden kunnen verassen.

Wat ik echt absoluut geweldig vind aan dit boek zijn de wisselingen van het vertelperspectief. Zo wordt je nog harder het verhaal in gezogen en wordt je nog meer aan het denken gezet. Soms kun je hier ook dingen uit afleiden die het hoofpersonage nog niet weet. Dit maakt het nog eens extra spannend, wat ik echt super vind.

Het boek is een echte aanrader voor iedereen die graag van spanning en een goede thriller houdt. Insluiper is een boek van 368 paginas dat je in minder dan 3 dagen uitleest. Ik vond het boek heel erg goed en verassend en ik ben ervan overtuigd dat vele anderen dit ook zullen vinden. Ik heb ook de rest van deze serie gelezen en ze zijn allemaal even goed. Ik kijk al uit naar nog meer werken van Tania Carver.