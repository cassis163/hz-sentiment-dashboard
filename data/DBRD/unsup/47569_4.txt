Dit boek is een heerlijk vakantieboek, of om te lezen tijdens een lekker rustig weekend.
De karakters in het boek zijn duidelijk. De hoofdpersonen maken allerlei dingen mee die zo uit het dagelijks leven getrokken lijken te zijn, zoals een wat overheersende schoonmoeder en een vluchtige verliefdheid.
Olga van der Meer heeft een heel prettige schrijfstijl. De woorden zijn op een manier neergezet dat het leest alsof je luistert naar een verhaal. Ook de dialogen zijn heel realistisch.
Maar wat me opviel was dat bijna alle personages hadden voor in het boek nogal hoogdravend en soms ouwelijk taalgebruik. Niet zoals op die toch vrij jonge leeftijd gesproken wordt. Dat was iets wat me opviel. Dat is later in het verhaal niet meer het geval.
Jenny bleek in het begin van het verhaal bijzonder kinderlijk en vooral na√Øef te zijn.
Op het moment in het boek dat je plotseling een paar jaar verder in de tijd bent in het leven van Jenny, heb je toch niet het idee dat je iets gemist hebt in het verhaal. Knap gedaan van deze auteur.

Mijn mening; Een verhaal over vriendschappen, teleurstellingen, liefde en verlies. Maar bovenal een verhaal dat laat zien dat verandering mogelijk is, ook wanneer het soms anders lijkt. Kortom een mooi verhaal over het leven. Ik heb deze roman graag gelezen.