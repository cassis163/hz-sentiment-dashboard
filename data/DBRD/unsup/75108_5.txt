Slotwoord: “Ik wens verder iedereen die dat verlangt, om heel dicht bij zichzelf te zijn. Een betere plek is er niet.” Deze schrijvende haptonome heb ik persoonlijk ontmoet tijdens een workshop voordat zij haar eerste boek uitgaf: “Dit is mijn grens Ken je grenzen en blijf in balans”. Enthousiast over wat Gaby teweegbrengt aan innerlijk contact heb ik mij haar tweede boek, “Rennen en stilstaan” eigen gemaakt. Zo ben ik er achter gekomen dat ik in elk geval het meest gelukkig ben als ik mijn dingen in mijn eigen tempo kan doen. Dat ik in de loop van de tijd dit principe vergeten ben is geen probleem voor Gaby. Met dit boek helpt zij je om dit ‘foefje’ op fysiek, emotioneel en mentaal niveau opnieuw te ... configureren, is het juiste woord. Haar boek heeft een goede uitwerking op mij gehad. In duidelijk inhoudelijk beschreven hoofdstukken behandelt zij het ‘groter plaatje’, het ‘dagelijks leven’ en het ‘voelen en ervaren’. Met name dat laatste is onontbeerlijk wil je een blijvende verandering bewerkstelligen. Natuurlijk gaat deze les in de loop van de tijd ook weer wegzinken, en daarom voegde Gaby nog een handig overzicht toe met handvatten en oefeningen. Zo krijg je de kans om van het voelen en ervaren een levenswijze te maken. Een handig dun boekje met een belangrijke boodschap om in de gaten te houden.