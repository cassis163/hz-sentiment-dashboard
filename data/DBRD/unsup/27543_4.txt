Door het krantenbericht aan het begin van het boek krijg je mooi even een terugblik op de gebeurtenissen in het vorige deel, heel fijn gedaan!
Het verhaal greep me meteen weer en greep me ook meteen weer áán, dat arme meisje! En wat volgt na de korte terugblik aan het begin is een race tegen de klok. In maar een paar dagen gebeurt er een heleboel spannends…

Het verhaal leest heerlijk vlot en de korte tijdspanne zorgt er ook zeker voor dat je niet kunt stoppen met lezen, want de volgende uren, de volgende dag kan het maar zo zijn dat er weer een flinke ontwikkeling plaatsvindt! Ook door de wisselende perspectieven van o.a. Fitzroy, de Bottenverzamelaar en de Opvolger zijn er een hoop lijntjes waarvan je je afvraagt hoe het gaat lopen.
Ik vond De Opvolger een zeer bevredigend vervolg, weer heel spannend en meeslepend!