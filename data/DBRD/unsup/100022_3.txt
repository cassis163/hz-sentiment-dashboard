Nemesis (godin van de wraak), geschreven door de auteur Simon de Waal, tevens part-time rechercheur bij de Amsterdamse politie. Ook schreef hij scenario's voor diverse films en televisie. Al tijdens de proloog heeft het verhaal je te pakken. Er gebeuren dingen die haast niet te bevatten zijn. Hoe is het mogelijk dat iemand zulke verschrikkelijke daden kan plegen? En er dan ook nog mee wegkomen? Echt niet. Dan rekenen ze buiten de officier van justitie Sylvia van Maele. Ze is een zeer vasthoudende tante en probeert hoe dan ook met haar team de dader(s) te pakken te krijgen. En ze moeten allemaal hun ogen en oren goed openhouden: iemand heeft het ook op hen gemunt. En wel op bijzonder slinkse wijze.
En dan kan voor hun het spel beginnen. Op hun eigen wijze doen ze er alles voor om de aanslagplegers en hun hoofdman te pakken. Een lekkere spannende detective, waar je uren plezier mee hebt.
Zeker geen diepgaande thriller met eventueel enige gevoelens, maar een lekker gemakkelijk lezend spannend boek.