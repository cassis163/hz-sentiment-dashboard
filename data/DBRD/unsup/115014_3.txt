Het oordeel is eerst en vooral geen boek dat je van bij het begin bij je lurven vat. In de lijn van het genre "legal thriller" wordt er veel aandacht gewijd aan het rechtssysteem in Amerika, in dit geval nog eens vermengd met de politiek. In het begin van het verhaal zit er dan ook weinig vaart. Doorbijten dus.

Vrij snel zet David Ellis alle personages op het toneel. Je weet vrij snel wat er gebeurt is, maar de vragen waarom en door wie gaan lang mee. De personages zelf kwamen me wat oppervlakkig over, je lijkt de personages nooit echt te doorgronden. Langs de ene kant betrekt dit je wat minder in het verhaal, maar langs de andere kant is hierdoor iedereen een mogelijke verdachte, met elk zijn eigen motieven.

Er zijn genoeg wendingen om je aandacht te blijven trekken, misschien wel iets teveel. Vond het dus geen superboek, daarvoor gaat het onderwerp voor mij niet diep genoeg, maar leuk om lezen, dat wel.

Mijn interesse voor zijn debuut De voyeur is in ieder geval gewekt.