De uitgeverij heeft mij een leesexemplaar gegeven van dit boek.
Ik heb blijkbaar iets met boeken die me aan het huilen maken de laatste tijd. En het zijn bijna altijd de contemporary YA's die dat effect op me hebben. Ik moet maar snel weer een thriller of wat fantasy/scifi gaan lezen. Dit boek is natuurlijk heftig, dat kan ook niet anders met een boek over een schietpartij op een school, maar het is vooral heftig omdat over broers en zussen gaat. Ik weet niet hoe het met jullie zit, maar het enige dat mij erger lijkt dan in een school zitten waar een jongen op leerlingen schiet, is dat mijn zusjes in diezelfde school aanwezig zijn. Dit wordt heel erg goed beschreven door de schrijfster. Meer ga ik niet vertellen over het verhaal, lees het boek maar.
Waarom dan vier sterren i.p.v. vijf sterren? De grote hoeveelheid gezichtspunten is in het begin redelijk verwarrend, vooral omdat de stemmen erg veel op elkaar lijken. Verderop in het boek wordt dat gelukkig beter.