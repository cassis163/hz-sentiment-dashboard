Olga Hoekstra heeft een prettige schrijfstijl en je wordt goed meegenomen in het boek, waardoor je door wilt blijven lezen. Ongelukken die geen ongelukken blijken te zijn is een zeer interessant uitgangspunt voor een thriller en dit gegeven wordt goed uitgewerkt. Vooral de rechercheur, Thomas, is erg interessant als personage, hij is mysterieus en heeft duidelijk een moeilijk verleden achter de rug. De vraag is of dit verleden hem uiteindelijk zal motiveren om nog harder te werken of dat het hem tegenhoudt in het oplossen van de zaak. Het liefdesverhaal, dat een standaard gegeven lijkt te zijn in Nederlandse thrillers, is wat mij betreft iets te makkelijk, maar het had veel erger gekund.