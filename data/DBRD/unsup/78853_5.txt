Jong Burnout is geschreven door sociaal psycholoog Nienke Thurlings. Het is een handige gids voor jonge mensen die last hebben van een burn-out , een burn-out willen voorkomen of gewoon simpelweg meer energie uit het leven halen.

In haar boek beschrijft Thurlings helder en duidelijk wat een burn-out inhoudt en geeft ze je aan de hand van een stappenplan tips om van een burn-out te herstellen. Daarnaast vind je in haar boek haar persoonlijke verhaal ( op haar 24e kreeg ze een burn-out) en handige oefeningen.

Het boek leest erg makkelijk weg door de vlotte schrijfstijl. Aan het begin van dit boek waarschuwt Thurlings dat het boek grammaticaal incorrect is en dit bewust is gedaan. Tijdens het lezen van het boek heb ik enkele fouten ontdekt maar het was zeker niet storend! Integendeel het laat zien dat imperfectie ook goed is!

Zeker een aanrader voor iedereen die meer wil weten over een burn-out!