Favoriete schrijvers blijf je lezen, ongeacht het genre. Thrillers lijkt iets anders als schrijven over de bovennatuurlijke wereld van Edward in haar Twilight serie. Maar ze weet dezelfde spanning naar boven te halen, die je vast houdt in het verhaal. Soms geschreven in slapeloze manische schrijfaanvallen, zoals ze zelf aangeeft achter in haar boek. Het idee voor dit boek ontstond al in 2011. Niets gaat blijkbaar vanzelf. Een worsteling die ook de chemicus levert, durf je je talent en vaardigheden, je persoon open te stellen aan een ander. Een ander die de mens achter je ziet en niet alleen de vrouw die door haar verleden en handelen niet de grootste sympathie zou oproepen. Nu is ze al een paar jaar op de vlucht, en deze nieuwe klus confronteert haar met het verleden en de realisatie dat ze als ze dit niet afhandelt nooit rust zal hebben. Wie trekt uiteindelijk aan de touwtjes is de vraag en zijn haar vaardigheden goed genoeg om hier een einde aan te maken. Zoals de schrijfster dit verhaal niet in haar eentje had kunnen schrijven, had de chemicus geen kans gehad zonder haar doelwit. Een en een is drie krijgt hiermee een dubbele betekenis en zorgt voor een spannend en zeer leesbaar verhaal.