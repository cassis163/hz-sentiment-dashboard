Ook ik was ingeloot om een exemplaar van dit boek te ontvangen en te lezen.
Ik vond het superspannend van begin tot eind.
Je voelt mee met de worsteling van Lauren, die er alles voor over heeft om te weten wat er met haar oudste dochter is gebeurd en waar die is, het gevoel dat zij in de steek gelaten is door haar man, die zelfmoord heeft gepleegd, en door de politie cq de wet. het is alsof het gezag haar heeft gezegd: zoek het zelf maar uit, en dat doet ze dan ook. Tegelijk is er de jongste dochter die ook recht heeft op de zorg van haar moeder en het gevoel heeft dat zij er niet toe doet. Alles draait om haar verdwenen, misschien dode zus.

Het was het eerste boek dat ik van deze auteur heb gelezen, maar het heft mij zeker nieuwsgierig gemaakt naar andere boeken van haar. Korte hoofdstukken, de personages zijn voor mij goed genoeg uitgewerkt. Aan het eind vallen alle stukjes op zijn plaats, zoals ook hoort. Wat mij betreft vier sterren waard. Dank je wel dat ik dit boek mocht ontvangen en lezen!