In het dorpje Kiewarra in Australie heerst al twee jaar droogte. Aaron Falk de hoofdpersonage uit het boek keert na twintig jaar terug naar zijn geboortestad om de begrafenis van zijn jeugdvriend Luke Hadler, zijn vrouw en hun zoontje bij te wonen. In Kiewarra liggen een hoop geheimen begraven, wat begint in de jeugd van Luke en Falk. Falk begint met het opgraven van de waarheid en komt er achter dat hij ook naar de waarheid in zijn jeugd moet zoeken. Falk maakt daarom noodgedwongen een reis naar het verleden. Het verhaal is enorm spannend en neemt je van het begin tot het einde mee. je verwacht het verrassende einde zeer zeker niet. het verhaal zit goed in elkaar en de auteur werkt goed naar de ontknoping toe. Jane Harper wist mij helemaal mee te nemen in het verhaal, de levens van de hoofdpersonen beschrijft ze heel erg gedetailleerd. Ze weet de sfeer, details en setting goed weer te geven. Je hebt het idee zelf in Kiewarra te zijn. Het verhaal bestaat uit vele flashbacks, die steeds in het verhaal terugkomen. Dit heeft Jane Harper op een duidelijke en goede manier gedaan, daardoor is het niet hinderlijk. De kaft is zo mooi en de sfeer van het boek wordt hierdoor zo goed uitgebeeld.