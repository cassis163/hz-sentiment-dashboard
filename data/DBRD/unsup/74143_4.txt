Agent Alisha Barba probeert haar leven weer op de rails te krijgen, nadat zij haar rug heeft gebroken bij een moordonderzoek. Alisha is single, sikh en hardloopster. Na een lang revalidatietraject weer op de been, krijgt ze een berichtje van haar oude schoolvriendin Cate Beaumont, die ze al jaren niet gezien heeft. Zij is zwanger en in de problemen geraakt. Ze vraagt of Alisha naar de schoolreünie wil komen. Als ze met een heel stel afscheid nemen, worden Cate en haar man Felix beiden geraakt door een voorbijrijdende auto. Felix is op slag dood. Cate wordt met een ambulance naar het ziekenhuis gebracht. Daar blijkt, dat ze helemaal niet zwanger is. Cate heeft nog wel tegen Alisha tijdens de reünie kunnen zeggen, dat ze haar baby af willen pakken. Wat heeft Cate daar mee bedoeld?

Alisha gaat op onderzoek uit en komt via de Wallen in Amsterdam terecht op de ferry naar Engeland, waar ze de zwangere asielzoeksters laten bevallen om te betalen voor hun overtocht vanuit hun thuisland. De baby’s worden dan verkocht aan mensen, die heel graag een baby willen en er grof voor willen betalen.

Michael Robotham heeft al meerdere boeken geschreven, de één beter dan de andere heb ik gelezen. Dit is voor mij de eerste kennismaking met deze schrijver. Dit verhaal Nachtboot was lekker om te lezen. Ik had het ook zo uit. Het was soms spannend, maar vooral is het moeilijk om niet mee te leven met de personen in het verhaal. Maar zelfs voor lezers, die weten hoe verdorven sommige mensen kunnen zijn, is dit verhaal toch weer een eye- opener. Ik ga zijn betere boeken toch eens lezen.