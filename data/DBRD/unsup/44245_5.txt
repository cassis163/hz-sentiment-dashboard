Eenmaal begonnen in dit boek kun je niet meer stoppen. Er is gewoon geen punt waarop je het wel even rustig weg kunt leggen, je móét weten hoe het verdergaat en hoe het afloopt.
Hoe bedenk je zo’n bizar scenario? Pfff, wat een verhaal!! Zó onwijs spannend en gruwelijk. Een psychologisch spelletje ook, want: hoe reageren mensen in zo’n situatie? Hoe bepaal je wat een mensenleven waard is? Hoe gaat het als je elkaar langzaam leert kennen in de uren die verstrijken? En hoe reageer je als je steeds meer dorst en honger krijgt en steeds banger wordt? Ik kon niet anders dan dit verhaal in één ruk uitlezen! Het is allemaal zo levensecht en je leeft zo intens mee met de onzekere 16-jarige hoofdpersoon Chleo; een dame die bewondering oproept door haar handelen en moed.

De Eliminatie is echt een onwijs sterke en creepy YA-thriller! Dikke vette aanrader, en niet alleen voor Young Adults.