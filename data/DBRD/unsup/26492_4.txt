De rioolridder is een boek dat heel makkelijk leest. Elke zin begint weer op een nieuwe regel. Dit maakt het veel makkelijker lezen voor beginnende lezers. Toch is het een volwaardig leesboek. De korte hoofdstukken zorgen er voor dat je bijvoorbeeld elke avond een x aantal hoofdstukken kan lezen. In het Engels hebben ze daar een mooie term voor: chapter book.

Kinderen zullen zich herkennen in Keesie of de rioolridder. Niet alleen dat ze beide vindingrijk zijn, maar misschien ook omdat ze weten hoe het voelt om gepest te worden. Gelukkig komt het in het verhaal helemaal goed en ik ben benieuwd wat voor avontuur Keesie in het volgende boek gaat beleven. En of dit met of zonder de rioolridder is.