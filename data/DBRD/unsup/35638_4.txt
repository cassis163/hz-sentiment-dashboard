Spannend begonnen, onderweg zo nu en dan erg uitgesponnen, tegen het eind toch wel weer nieuwsgierigmakend. Het verhaal speelt zich af over een tijdsduur van ruim 20 jaar deels in Finland en deels in Amerika. Een vader die zijn zoon van 2 jaar verlaat omdat hij terug gaat naar Amerika vanuit een kort verblijf in Finland en de moeder van het kind niet mee wil en er dus gescheiden wordt, komt jaren later in problemen terecht waar de zoon bij betrokken lijkt.

We kijken als lezer vanuit de verschillende standpunten naar de maatschappij, opvattingen die worden geuit op verschillende wijzen. Ook de huidige vrouw en beide jonge dochters uit het 2e huwelijk zijn nauw betrokken bij de gebeurtenissen.

Het verhaal gaat natuurlijk om relaties tussen mensen, maar uiteindelijk misschien wel vooral om vertrouwen hebben in of juist wantrouwen van de autoriteiten en de manier waarop oneigenlijk met informatie wordt omgegaan in de beschreven maatschappij zowel in Finland als in Amerika. Met dan ook nog een nieuw soort verslavend apparaatje waar jonge mensen mee worden overgehaald vooral consument te zijn.