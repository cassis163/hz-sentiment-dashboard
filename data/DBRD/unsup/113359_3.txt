De spion door Paulo Coelho

Op zijn kenmerkende wijze vertelt Coelho ons in De spion het waargebeurde verhaal van Mata Hari, aan de hand van brieven en foto’s. De spion is een dun maar boeiend boekje.
Mata Hari werd als Margaretha Zelle geboren in Nederland en werd later wereldberoemd. Ze trad in alle grote Europese en Amerikaanse theaters op met haar befaamde erotisch geladen dansvoorstellingen. Ze ging om met allerlei belangrijke mannen van verschillende nationaliteiten, wat er voor gezorgd heeft dat ze uiteindelijk werd beschuldigd van spionage en hoogverraad. Hiervoor werd ze in 1917, met opgeheven hoofd, geëxecuteerd.

In De spion krijgen we aan de hand van brieven van haar en haar advocaat (vanuit de gevangenis, de week voor haar dood) een beter zicht op het woelige leven van Mata Hari. Een leven dat leek als het leven van een sterke, moedige, onafhankelijke vrouw die zich niet wou aanpassen aan de bekrompen moraal van het leven in het begin van de vorige eeuw. Maar wat volgens mij bovenal bepaald werd door een wanhopige zoektocht naar liefde, hoewel ze daar zelf niet in geloofde. Ze wil niet gezien worden als een slachtoffer, enkel als een moedige vrouw die de prijs betaalde die ze moest betalen.