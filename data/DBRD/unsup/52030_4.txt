Donkerder dan de nacht (ik las de Engelse versie A darkness more than night) is ongetwijfeld een van de betere Harry Bosch-thrillers van Michael Connelly. Dit keer een omgekeerde wereld: Bosch is nu zélf verdachte...
Wij als Nederlanders voelen ons nog eens extra betrokken bij deze spannende misdaadroman nu Bosch naamgever schilder Hieronymus Bosch een belangrijke rol speelt.
Ik hou van dit soort boeken en rasverteller Connelly neemt ons weer mee in een ingenieuze wervelwind waarin hij de misdaden in Los Angeles tot een oplossing brengt. Hij heeft in de loop van de jaren in zijn thrillers een hele rij figuren gecreëerd die om beurten hun licht laten schijnen over deze misdaden en zo Bosch helpen bij de oplossing ervan. Dit keer is het de beurt aan FBI special agent McCaleb, maar of hij Bosch dit keer echt helpt is maar de vraag.