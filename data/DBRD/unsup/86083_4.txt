Arktran is de kroonprins van Silkon. Op een dag wordt zijn land aangevallen en de koning, zijn vader, wordt vermoord. Arktran vlucht voor de vijand die het op hem voorzien heeft. Hij gaat op weg om de geheimzinnige tovenaar Elassar te vinden die hem kan vertellen hoe hij bij zijn moeder komen moet. Maar voordat de prins bij de tovenaar is, wordt hij aangevallen door wraaklustige elfen. Zij ontdekken dat Arktran niemand minder is dan hun neef, Aïn, de halfling. Zijn moeder is de elfenkoningin uit hun familie. Elassar raadpleegt het geheimzinnige boek van Ulriach de Waanzinnige dat vragen oproept over wie Aïn nu werkelijk is. Aïn moet verder, hij is de halfling uit het gedicht van de Zeven en daarom is zijn toekomst al voorspeld. Aïn krijgt te maken met elfen, tovenaars en vliegt zelfs op een draak om een kristal te zoeken. Dit boek bevat een episch fanatsyverhaal en dit is nog maar het begin, want na dit boek komen er nog meer. Zal het Aïn gaan lukken om de wereld te bevrijden van de duistere tovenaar die hem naar het leven staat? Ik heb dit boek met plezier gelezen, het is een mooi verhaal. Een aanrader voor fans van fantasyverhalen.