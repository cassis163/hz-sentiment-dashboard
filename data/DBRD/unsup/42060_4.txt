David Sheff is een s journalist die vele artikelen schreef voor bekende Amerikaanse kranten. Beautiful boy is eigenlijk ontstaan uit een artikel wat David Sheff schreef voor New York Times Magazine. Dit artikel was genaamd "My addicted son". Beautiful Boy is niet Sheff's enige boek.

In Beautiful Boy "beleef" je eigenlijk het leven van een vader (David Sheff) die moet leren omgaan en leven met de verslaving van zijn zoon (Nick Sheff).

Het leven van een verslaafde is iets wat in veel films en waarschijnlijk ook boeken besproken wordt. Iets waarvan je al snel denkt dat ken ik wel. Waardoor je ook al snel denkt wel een idee te hebben hoe het voor de ouders is. Na dit boek kan ik zeggen: "dat weet je niet". Vooral als verslaving een ver van je bed show is heb je geen idee hoe het is. Dat maakt dit boek pijnlijk duidelijk.

Mijn verwachting voor dit waargebeurde verhaal lag een beetje anders dan wat ik er uiteindelijk van ervaren heb. Het boek voelde als een heftige roman, met wat extra informatie omtrent verslaving. Vooraf had ik misschien meer een point to point verhaal verwacht. Meer informatief geschreven. Voor mij was dit trouwens een meevaller. Het maakt het lezen een stuk makkelijker.

Nadeel in het boek vind ik de vele informatie over verslaving. Voor iemand die verder niks met verslaving heeft, maakt dit het boek wat zwaarder om te lezen. Ook had ik soms problemen met het gebruik van erg lange zinnen. Zinnen die vijf regels nodig zijn, zijn meer regel dan uitzondering. Hierdoor moest ik soms zinnen meerdere keren lezen.

Al met al vond ik het toch een heel bijzonder verhaal om te lezen. Daarom krijgt het van mij ook gewoon vier sterren.

De film bij het boek
De film is gebaseerd op dit boek, maar ook op het boek van Nic Sheff. Dit is duidelijk merkbaar in de film. Waar ik in het boek de weerstand van Nic tegen zijn ouders maar mak vond, was dit in de film heel anders. De film springt van de hak op de tak, zonder z'n punt te verliezen. Sterker nog, het maakt de film. Persoonlijk vond ik het heel fijn om vooraf het boek te hebben gelezen, omdat ik op deze manier de grip op de film beter hield.

De film heeft me bij punten behoorlijk aangegrepen. Ook al had ik dat in begin niet verwacht. Zeker de moeite waard om te gaan kijken. Vanwege de indruk die het bij mij heeft achtergelaten geef ik de film dan ook 5 sterren.