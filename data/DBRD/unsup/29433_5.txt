In het eerste boek hadden we al een intrigerende nieuwe wereld leren kennen. "Dat kunnen we nog eens", moet de schrijfster gedacht hebben. En deze keer kroop ze nog een stapje verder in haar fantasielade.

De reeds gekende personages worden verder uitgediept waardoor je ze nog meer begint te appreciëren. Wie had ooit gedacht dat ik een fan zou kunnen worden van een politicus? We krijgen er uiteraard nog een hoop nieuwe bij om te leren verkennen.

De interactie tussen dit boek en het eerste in de reeks (hybrid, de nieuwe wereld) is ook fantastisch. Zaken die je gewoon aannam in het eerste boek, bekijk je nu helemaal anders. Het eerste boek lijkt dus duidelijk geschreven met het oog op een langere reeks. Dit doet me hopen dat de schrijfster nog boordevol ideeën zit voor de rest van de reeks.

Voor de liefhebbers van romantiek, kan ik ook wel garanderen dat er voldoende in zit. Misschien iets te veel voor mijn persoonlijke smaak, maar zelfs ik kon inzien dat ze perfect op zijn plaats was.

Topper!