Het duurde wel een aantal bladzijden voor ik “goed” in het boek zat, maar toen was ik ook helemaal verkocht. Het is een prachtig verhaal met meerdere verhaallijnen die met elkaar verbonden zijn. Daarover is in alle recensies genoeg te lezen. Voor mij zal een vakantie nooit meer hetzelfde zijn en mijn blik op toerisme is voor altijd veranderd. Het stervende Europa geeft veel stof tot nadenken. Zijn wij in de toekomst werkelijk één groot openluchtmuseum?