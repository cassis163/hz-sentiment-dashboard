Mijn beeld van jou is de debuutroman van Susan Van Eyck en om met de deur in huis te vallen: een echte aanrader.
Het verhaal gaat over Emma, een jonge vrouw die wat vastgeroest zit in haar eigen leven (werk, relatie,…). Ze heeft nog niet echt ooit nagedacht over de toekomst en liet alles wat op zich afkomen. Tot plots de dag dat ze Boris ontmoet die iets in haar wakker maakt… Ze beseft eindelijk dat het leven dat ze leidt niet is wat ze wil. Ze denkt aan zichzelf en kwetst heel wat mensen die veel voor haar betekenen. Op dat punt verandert haar leven in een rollercoaster: Boris, de ware liefde van haar leven, laat niets meer van zich horen. Emma is vastbesloten hem te vinden en de rest van haar leven met hem samen te blijven. De zoektocht naar Boris brengt zoveel teweeg bij Emma en het boek is dan ook eentje met een rollercoaster aan emoties bij de lezer.
Misschien niet direct het soort boek dat ik aan mannen zou aanbevelen, maar een fantastische chicklit! 5 Sterren, en breng maar dat volgend boek van Van Eyck want ik ben groot fan!