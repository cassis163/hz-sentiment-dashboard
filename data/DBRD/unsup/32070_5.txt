Grand Hotel Europa, het tijdelijke toevluchtsoord waar Ilja zijn roman schrijft na het mislukken van de relatie met Clio. Een roman over het toerisme, dat heeft hij met zijn uitgever afgesproken.
Het begin van het boek lijkt niet zo origineel met de beschrijvingen van het hotel en de Major Domus, maar dat trekt al snel bij. Ilja neemt je mee op reis door ItaliÃ« en de rest van Europa. Je vliegt door de geschiedenis en het heden.
Centraal staat de gevolgen voor het toerisme op de bewoonbaarheid van steden. Hilarisch is het stukje waar hij op bezoek gaat bij echte reizigers (nee ze zijn geen toeristen), die in Giethoorn wonen. Zelf dringen ze zich overal op aan de lokale bevolking, maar o wee de toeristen die naar Giethoorn komen, die vergeten dat er nog mensen komen. Heel mooi is het contrast met de piccolo van het hotel. Abdul is gevlucht en heeft het over zijn medereizigers, hele andere reizigers dus.
De relatie met Clio is het andere centrale verhaal, dit vind ik niet altijd even sterk uitgevoerd. Vooral Clio wordt als standaard klagende, jaloerse vrouw beschreven, gezien de rest van het boek had hij dat beter gekund.
Door dit laatste heb ik getwijfeld over de waardering, maar gezien het feit dat dit boek je heel goed bijblijft, krijgt het van mij 5 sterren.