De poppenmaker van Krakau is een goed boek om kinderen met de tweede wereldoorlog kennis te laten maken. R.M. Romero weet de oorlog namelijk op een uitzonderlijke manier in het verhaal van De poppenmaker van Krakau te verwerken.

In het Land van de Poppen heerst een vreselijke oorlog. Terwijl Karolina naar een oplossing zoekt belandt zij in het atelier van een poppenmaker in Krakau. Het blijkt dat deze poppenmaker magie kan gebruiken om poppen of tekeningen tot leven te brengen! Karolina brengt weer kleur in zijn leven en besluit vriendschap te sluiten met een Joodse man en zijn dochter. Maar dan bereikt de Tweede Wereldoorlog Krakau en verandert hun leven drastisch

Aan het begin van elk hoofdstuk staat een prachtige illustratie die de kern van dat hoofdstuk weergeeft, het is echt prachtig en maakt het verhaal nog net iets magischer dan dat het al is.

In De poppenmaker van Krakau Creert de schrijfster op een uitzonderlijke manier magie met de harde historische feiten. Aan de ene kant een melancholisch sprookje, aan de andere kant de dreiging van de Tweede Wereldoorlog.

De boodschap die Romero wilt overbrengen is duidelijk .
Het is geen licht boek en toch leest hij makkelijk weg. De schrijfstijl is voor de wat jongere lezers geschikt maar zeker ook voor wat oudere lezers goed te lezen vanwege de geschiedenis en het bijzondere perspectief.