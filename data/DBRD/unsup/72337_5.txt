"Bij het Geheugenboek zit je in een achtbaan, je komt allerlei gevoelens tegen; angst, blijdschap, verdriet etc."
Het verhaal gaat over Samantha "Sammie" McCoy. Sammie staat op het punt om eindexamen te doen en daarna naar NYU te gaan om te studeren. Haar hobby/passie is debatteren. Ze is er zeker van dat ze het kampioenschap gaan winnen, maar dan staat haar wereld op z'n kop..
Er wordt Niemann-Pick type C (NPC) geconstateerd bij Sammie. Haar functies zullen gaan uitvallen.
Zo blijkt al gauw dat haar geheugen haar in de steek laat, daarom heeft Sammie besloten om een geheugenboek bij te houden waarin ze alles opschrijft, zo kan ze dingen onthouden.
Allereerst wil ik zeggen dat je merkt dat Lara Avery weet wat NPC inhoudt. Ze heeft er onderzoek naar gedaan en je kunt het terug zien in het verhaal.
Als tweede wil ik aangeven wat voor een super leuk persoon Sammie wel niet is! Ondanks dat ze NPC heeft blijft ze positief en heeft ze nog altijd de droom om naar NYU te gaan. In de beginperiode van haar ziekte was ze niet altijd even vriendelijk naar anderen, maar toen ze de ziekte geaccepteerd had, werd ze vriendelijker en ze kreeg steun vanuit haar omgeving.
Als derde: Cooper, wat een leuke jongen!! Cooper was de jeugdvriend van Sammie. Ze waren praktisch buren. Helaas waren ze uit elkaar gegroeid, maar naarmate het verhaal vordert zie je Cooper steeds vaker voorkomen.
En als laatste wil ik zeggen dat het boek je meeneemt. Het is geschreven in de vorm van een dagboek. Dit maakt het extra persoonlijk. Vanaf pagina een zit je in het hoofd van Sammy. Het lijkt net alsof je zelf het leven van Sammie beleefd.
Lara Avery, super bedankt voor dit prachtige en emotionele boek.