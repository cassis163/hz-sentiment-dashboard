Wat een geweldige afsluiter voor een fantastische serie.
Overwonnen is het laatste deel van de hartstocht-trilogie.
Dit boek gaat over Silas en Hayley. Silas heeft in zijn jeugd veel dingen meegemaakt daardoor is hij nu gevaarlijk, wantrouwend en veeleisend. Hij is het liefst op zichzelf en wilt altijd de volledige controle hebben. Totdat Hayley op zijn pad komt. Zij is een jonge violiste die de laatste wens van haar vader in vervulling wilt laten gaan namelijk de opleiding aan een prestigieuze muziekschool in New York volgen. Zelfs met meerdere bijbaantjes valt het haar zwaar om rond te komen en woonruimte te vinden. Als ze Silas ontmoet, biedt hij haar aan om te helpen. Maar als Hayley elke wens en eis van hem met liefde en acceptatie inwilligt, weet Silas dat hij haar eigenlijk moet laten gaan. Maar dat is nu precies het enige wat Hayley hem weigert.

Doordat de personages uitgebreid worden omschreven kun je je goed inleven, en kom je steeds meer dingen te weten.

Hoewel op de cover van het boek roman staat kan de thrillerliefhebber dit boek ook met plezier lezen. In het boek komen een aantal stukken voor die zo spannend zijn dat je niet kunt stoppen met lezen omdat je wilt weten hoe het afloopt. Maya Banks weet het spannend te houden door steeds verschillende wendingen aan het verhaal te geven die je niet ziet aankomen.

Het enige wat ik jammer vond was dat er te veel te snel in het boek gebeurde. Bij sommige situaties mocht het wel wat uitgebreider. Ik had het gevoel dat er te veel in een boek moest gebeuren.

Maar over het algemeen was het een geweldig boek en kan ik dit boek maar ook de hele serie aan iedereen aanbevelen. Als je de vorige boeken van Maya Banks al graag las dan stelt deze je zeker niet teleur. Ik kijk uit naar de volgende boeken van Maya Banks.