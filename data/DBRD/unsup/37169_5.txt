‘Menthol’ heb ik mogen ontvangen van Not Just Any Book. En toen het mailtje binnenkwam met dit boek, had ik in eerste gedachte dat dit boek niks voor mij zou zijn. Maar na het lezen van de flaptekst en het fragment wat er bij zat, deden me overstag gaan. Zoals ik aangaf, trok het me niet gelijk op eerste slag aan. Maar de flaptekst en het fragment zeker wel, zo zie je maar weer wat de kracht is van die dingen. Toen ik het boek ontving was het eerste wat me opviel dat het was ingepakt! Erg leuk om zo een boek te ontvangen en na het uitpakken, merkte ik dat de cover zacht was. Het is een softcover, maar dat is niet wat ik bedoelde. Het voelde zacht aan als een stof! Erg mooi vind ik! Het totale boek vind ik erg mooi vormgegeven! Er staan veel foto’s in van documenten en van Menthol en Roosje. Wat het zoveel meer echter maakt. Joseph is een vindingrijke kerel, die overal het beste in ziet en het ook van maakt. Zijn leven is echt niet simpel geweest, maar draaide overal een ander eindje aan. Totdat de oorlog begint en hij dit niet kan beïnvloeden. Het hele boek spreekt van optimisme en hoe Menthol opvalt in het naïeve Nederland. Hij vond het leuk om op de voorgrond te treden, was trots op zijn afkomst en maakte er ook graag gebruik van. Een kleurrijke Tukker zegt Herman Finkers. Ik zeg een kleurrijke man. Hij laat zien dat je je niet door je afkomst moet laten bepalen of door de gebeurtenissen in je leven. Het gaat diep in op het fenomeen tandenpoetsen, en hoe onbekend dat was toentertijd. Als ik lees en zie welke documenten daarvan zijn, vind ik het jammer dat hij nooit is genoemd in de geschiedenislessen op school. Hij was echt bekend in die tijd! In de oorlog scheiden Joseph en Roosje, uit liefde. Maar in het dagelijks leven zijn ze nog veel bij elkaar. Ook al woont Joseph nu ergens anders. Dit veroorzaakt uiteindelijk ook veel roddels. Roddels over hem zelf kon hij altijd aan. Maar over zijn Roosje… In die tijd na de oorlog blijkt vooral Roosje dan de sterke en positieve persoon van de twee. In de jaren na de oorlog, vind ik dat de hardste jaren Menthol treffen. Zijn bedrijf hebben Roosje en hij weer opgericht, en met succes en dat kunnen veel mensen niet hebben. Samen en een verslechterende gezondheid maakt mijn oordeel dat hij het toen het moeilijkst had van heel zijn leven. Het boek verteld veel over de geschiedenis vooral en dan vooral in het oosten van het land. De feiten die meestal niet erg uitgebreid worden behandeld. Erg interessant!
Wel vond ik soms de echte diepe emotie missen. Dat kan natuurlijk komen doordat het boek niet door Menthol is geschreven maar door iemand die door hem gefascineerd is en die tijd niet zelf heeft mee gemaakt. Enigste wat voor mij onduidelijk bleef, wanneer trouwen ze weer? Want er wordt een 20-jarig huwelijk genoemd. Of is de scheiding ongeldig gemaakt. Ieder geval daarop vond ik geen antwoord…. Aan het einde van het boek vind je een lijst met gebruikte bronnen, een verantwoording en dankwoord. Uitleg over woordgebruik en daarna de lijst met bijschriften van foto’s en documenten. Ik heb eerst het hele boek bekeken en gebladerd en ik zag het van te voren. Ik heb dan ook vlotjes deze lijst door gelezen. Tijdens het lezen waren dan ook geen grote vragen bij het zien van de foto’s.