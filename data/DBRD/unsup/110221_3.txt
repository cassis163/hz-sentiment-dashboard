Titel: De appeltaart van hoop, er is altijd een kruimel over
Auteur: Sarah Moore Fitzgerald
Uitgeverij: Van Goor, Houten
Jaar: 2016
Oorspronkelijke titel: The Apple Tarte of Hope
Vertaling: Sandra C. Hssels
Aantal bladzijden: 254

Korte inhoud
Dit verhaal gaat over vriendschap, groepsdruk en hoop. Meg en Oscar zijn beste vrienden. Als Meg met haar ouders naar Nieuw-Zeeland gaat verhuizen voor een half jaar, verliezen zij contact. En dan verdwijnt Oscar. Meg keert vervroegt terug naar haar oude woonplaats. Zij kan niet geloven dat Oscar dood is, hetgeen waar Meg en Stevie, het broertje van Oscar niet in kunnen geloven Zij geven de hoop niet op en blijven zoeken.

Citaat
“en Pastoor Frank zei: ‘O jongens. Jongens, waaróm toch? Waarom zou iemand met zulke goede vooruitzichten hebben besloten…om er een eind aan te maken…op de manier waarop hij dat naar alle waarschijnlijk dan toch gedaan heeft?’ ‘Ach pastoor, weet u, zoiets kan uiteenlopende redenen hebben,’ antwoordde Andy ernstig en welbespraakt, alsof hij een expert was op dat gebied. ‘Persoonlijk vind ik het nogal een wonder dat de rest van ons het allemaal wel overleeft.’”
(Bladzijde 13)

Makkelijk en vol humor
De Appeltaart van Hoop is een snel en makkelijk te lezen boek. Het boek bevat veel humor ondanks dat er toch ook wel stof tot nadenken aan bod komt. Het boek geeft inzicht op het hebben van vrienden en de invloed van anderen op iemand. Maar ook hoe machtig één persoon kan zijn en hoe beïnvloedbaar mensen zijn.
De diepere laag van het boek is mooi geschreven. Het boek gaat letterlijk over appeltaarten die Oscar bakt die mensen weer hoop geven in hun leven. Maar het gaat er ook over dat je de hoop niet mag opgeven als er ook maar een kruimeltje kans is dat het goed komt.

Young-adult of toch niet?
In principe gaat de inhoud over tieners, de regelafstand is groot. Passend bij een young-adult boek. Maar zeker in de eerste hoofdstukken is het taalgebruik soms behoorlijk volwassen met een wat moeilijkere woordkeus en af en toe zelfs bijna poëtisch. Als volwassenen vond ik dat heerlijk lezen, maar tevens vroeg ik me wel af in hoeverre dit passend is voor young-adults.
Het is een leuk boek met veel humor. Ik heb het met plezier gelezen, maar voor mij is het wel alleen maar een leuk boek voor tussendoor. Een aanrader als je iets luchtigs, grappigs en snels wil lezen tussen de wat serieuzere en “zwaardere” boeken door.