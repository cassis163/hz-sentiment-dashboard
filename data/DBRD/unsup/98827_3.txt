Toen ik begon aan dit boek, had ik er hoge verwachtingen van. Sowieso vond ik de vorige boeken van Sophie Hannah geweldig, maar ook de achterflap sprak mij erg aan. Ik hou van spook- en horrorverhalen, dus dit leek een boek voor mij te zijn.
Helaas bleek het boek totaal niet te zijn wat ik verwacht had. Nergens wordt het echt 'eng' en het duurde zo ongeveer tot op het einde van het boek voor ik doorhad wie de geest was in het boek.
Het is geen enkel probleem als de hoofdpersoon niet doorheeft wie een geest is, maar toch wel als je het als lezer ook niet doorhebt!
Het einde vond ik vrij afgeraffeld, opeens was het afgelopen.

Daarentegen moet ik wel zeggen dat het boek heel makkelijk en vlot wegleest. Het is een aanrader voor mensen die niet zo van horrorboeken houden, ondanks dat de tekst op de achterflap anders doet vermoeden.