Het Laatste Verbond is het eerste boek dat het schrijversdueo Raeven en Impens hebben uitgebracht. Het is een verhaal waarin duidelijk veel kennis over Rennes-le-Chateau en de Tempeliers. Een spannend verhaal over de geschiedenis van het Christendom, maar vooral een avontuur van de hoofdpersonen Diederik en Neferti. Niets is wat het lijkt en als snel vloeit er bloed. De ingrediënten voor een goed spannend verhaal dus. Tegelijkertijd is het verhaal ook gewoon heel erg leesbaar en niet té spannend. Je hebt steeds de neiging om door te lezen en je verder te verdiepen in de geschiedenis van Rennes-le-Chateau, het grottenstelsel en de avonturen van de hoofdpersonen. Er zijn zeker overeenkomsten met een Dan Brown mysterie, maar dit boek is dieper en niet alles loopt even goed af. Wat mij ook opviel was de parallel met het Pauluslabyrint van Jeroen Windmeijer. Kortom een boek dat de liefhebber van historische thrillers zeker moet lezen!