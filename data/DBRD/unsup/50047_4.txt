titel Afrit Akersloot
auteurs Carola Houtekamer en Freek Schravesande
uitgifte datum februari 2019
pagina s 160
uitgeverij atlas contact
ISBN 9789045038308

Rondhangen overal in het land, dat is wat auteurs Carola Houtekamer en Freek Schravesande 10 jaar lang hebben gedaan. Hun belevenissen stonden als column in NRC Handelsblad waar ze verslaggevers zijn. Nu zijn deze columns gebundeld in dit leuke boek. Soms bleven ze slechts 1 dag soms een week, maar altijd op onbekende plekken. Het resulteerde in vrolijke maar ook sombere verhalen.
Wat het eerste opvalt als je dit boek in handen krijgt is de mooie cover. Het lijkt wel een bladzijde uit een kleurboek voor volwassenen. Als je goed kijkt zie je echter een diversiteit aan personages, allemaal bezig met hun eigen ding.
De titel Afrit Akersloot met als bijschrift Een reis langs plaatsen waar niemand de baas is nodigt mij uit om te gaan lezen. Ik ben nieuwsgierig waar dit boek over gaat.
Het boek begint met een week rondhangen in Hotel Akersloot. Het is het succes verhaal van de familie van der Valk. Generaties lang een succesformule voor hotels. Vele gasten altijd hard werken. Hotels die van vader op zoon gaan. Verhalen van personeel en de eigenaren, die als jong kind hun carriere begonnen in de spoelkeuken.
Een week rondhangen op een plaats delict. In Boven Hardinxveld werd het lichaam gevonden van Johan de Waal. Waarom werd deze man zo gehaat dat bijna iedereen blij was met zijn dood. Dorpsbewoners vertellen hun verhaal.
Een jaar op industrieterrein De Liesbosh. Een van de vele honderden bedrijventerreinen in Nederland. De grijze plekken op de kaart. Elk met hun eigen verhaal.Beveiligingscamera's, bedrijfsnamen en borden met eigen terrein. Niet echt een uitnodigende plek als je hier niet hoeft te komen. Toch zijn er ook vele verhalen te vinden op deze plekken. Neem het bordeel op het terrein , maar ook een kerkje of pokerhal en wietplantage's, alles tusen de ondernemers die hier hun werk doen in de vele gebouwen. Er is maar een regel, je bemoeit je niet met een ander.
Wat kom je tegen als je een zomer op schiphol rondhangt. Mensen komen en gaan. Vakantie zakenreis of familiebezoek, maar ook mensen die hier lange tijd wonen of gewoon rondhangen. Tijdens het wachten kun je hier shoppen, eten , drinken en zelfs nog even gokken in een casino. Een kijkje voor en achter de schermen. Gesprekken met passagiers en medewerkers zorgen voor veel mooie verhalen.
Een week op camping de Breijenburg. Zeker geen alledaagse camping. Hier schiet vaste gast Lenie de campingeigenaar dood. De reden is onbekend. De camping gasten zijn verbaasd. Je zult het maar meemaken.
Dit zijn maar een paar voorbeelden van verhalen in het boek. Totaal staan er 7 verschillende plekken in allemaal met hun eigen verhaal en eigen regels.
Voor mij was het zeker de moeite waard om te lezen en eigenlijk veel te dun. Ik hoop dan ook dat er nog een vervolg op komt, met weer andere belevenissen waar we van kunnen meegenieten.
Met dank aan de club van echte lezers van Atlas Contact voor het beschikbaar stellen van die recensie exemplaar.
recensente Wilma Kuijntjes