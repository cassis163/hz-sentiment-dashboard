Als je een liefhebber bent van historische romans en het Tudor tijdperk van Henry VIII is dit absoluut een aanrader. Geschreven door een Nederlandse schrijfster en uitgebracht bij jeugduitgeverij Lemniscaat.
Dat kon ik er wel vanaf zien wat lay-out betreft; het wit en rood steek fris bij elkaar af, het ziet er gewoon `lekker´ uit. Dit jeugdige boek is zeker ook voor volwassenen!

Ik heb The Tudors gezien; die heerlijke Showtime hitserie uit Engeland, Henry Tudor en zijn vrouwen komen hier echt tot leven en mijn interesse was gewekt om er meer over te weten en lezen. Ik heb ook Philippa Gregory gelezen die hier graag over schrijft (ook aanraders!)
Dus toen ik dit boek zag liggen greep ik het gelijk vast; Kate Howard,....dat was de vijfde vrouw op rij, dat jonge meisje die hij ook laat onthoofden...
Anne Boleyn was zijn tweede vrouw maar wel de eerste die onthoofd werd en het bekendst is denk ik zo.
Kate Howard staat wat meer in de schaduw maar trof eenzelfde lot en was het nichtje van Anne Boleyn...

Het verhaal wordt niet verteld door Kate Howard maar door Joan Bulmer, haar gouvernante en later `Lady in Waiting.´ De schrijfster kiest ervoor om beide dames positief neer te zetten (de meningen zijn daarover verdeeld).
Ik vond het verhaal heel menselijk neergezet. Ik leefde mee met Joan en hoe zij alles beleefde, en vond het heel aannemelijk dat zij wel degelijk om Kate gaf en zich grote zorgen maakte toen zij de aandacht van de koning trok.
Een hof vol egoïstische mensen, allemaal belust op macht en rijkdom over de hoofden van anderen. Dit laatste gebeurde dus letterlijk...
Deze spanning wordt goed weer gegeven.

Kate wordt niet als, onschuldig aan alle aantijgingen, neer gezet. Als lezer weet je dat de beschuldigingen waar zijn (de schrijfster verteld niet dat Kate seks heeft gehad met Thomas Culpepper, dat laat zij in het midden...) maar desondanks is de straf ontzettend wreed. Voor mij, anno nu, niet voor mogelijk te houden. Zo´n jong meisje een tiener; naïef, wispelturig, levendig die naar alle waarschijnlijkheid zeker wel geflirt zal hebben en wellicht seks zal hebben gehad met Thomas Culpepper en Francis Dereham.
Haar man, de koning was een stuk ouder, dik en stonk vanwege een etterende wond op zijn been (hij had waarschijnlijk ook suikerziekte heb ik in een documentaire gezien) tja, wat wil je....
Zij was in de verkeerde tijd op de verkeerde plaats....