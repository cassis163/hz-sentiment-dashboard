Ook ik werd door Crimezone opmerkzaam en nieuwsgierig gemaakt naar dit boek. Ik vind het een goed boek, spannend en met een schrijfstijl die enigszins lijkt op de eerste boeken van Grisham, maar ik had er door de vele goede recensies meer van verwacht. Adam Cassidy wordt eerst als een persoon neergezet met gemiddelde capaciteiten, maar later krijgt hij de kwalificatie 'briljant' mee, terwijl hij eigenlijk alleen maar herhaalde wat zijn oude werkgever hem voorgezegd had. Ook had ik graag willen weten hoe het verder met Adam gegaan was. Kortom een goed boek maar niet meer dan dat.