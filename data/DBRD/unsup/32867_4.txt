Het verhaal wordt verteld door een van de hoofdpersonages, in de ik-vorm. Tegelijkertijd vervult die persoon de rol van alwetende verteller en dat is best raar. Hij maakt de lezer deelgenoot van details waarvan hij zelf niet op de hoogte kan zijn. Het boek had baat gehad bij twee vertellers, twee hoofdpersonages die allebei hun verhaal doen.

De schrijfstijl van Frederik Baas is een bijzonder aangename verrassing. Hij gebruikt mooie, vloeiende zinnen die ervoor zorgen dat je ontzettend geniet van het boek, ook al is het verhaal op zich niet grensverleggend. Door de vele beschrijvingen van de Ardense locatie waar het verhaal zich afspeelt, waan je je bijna ter plaatse.

De karakters zijn goed uitgewerkt, de personages komen helemaal tot leven. De auteur zet zijn lezers hier en daar op het verkeerde been, goed en slecht zijn niet altijd even duidelijk te definiÃ«ren.

'Dagboek uit de rivier' is de eerste thriller van Baas, die tot nog toe romans schreef. En dat merk je, het is een ontzettend mooi geschreven verhaal, maar de verwachte spanning is niet voldoende aanwezig. Toch is dat niet heel erg, omdat de auteur het aangedurfd heeft van de geijkte paden af te wijken, 'Dagboek uit de rivier' is een a-typische thriller.

Plot 7, Spanning 6, Schrijfstijl 9, Originaliteit 8, Leesplezier 9