Voor in het boek staat een plattegrond waar ik vooral in het begin zo nu en dan in gekeken heb om goed te kunnen volgen waarover het ging, daarna hoe de reis verliep en waar de personages vandaan kwamen of naartoe gingen.
Voordat ik met lezen begon had ik op zijn website een heleboel nuttige informatie gevonden waar ik tijdens het lezen veel plezier van had. Ik ben nu eenmaal een nieuwsgierig Aagje.
Lees op deze website over de achtergrond van een belangrijk personage in het verhaal, profetes Suverunde. En die van twee belangrijke locaties: het Fort Agiana en het klooster Nivantes. Op deze pagina staat de geschiedenis van het Verbond te lezen.
Bovendien vind je daar een Lexicon, waar je alle namen en plaatsen kunt terugzoeken en waar ze zijn uitgelegd. Dit Lexicon zal aan een tweede druk van dit boek toegevoegd worden. Ik las de eerste druk.
Heerlijk om tijdens het lezen te merken hoe gedreven deze auteur is!

'Fulia, Scherven van het verbond' is een avontuurlijk fantasy-verhaal waarin het nooit saai wordt voor de lezer. Er is veel onderzoek door deze auteur gedaan, dat is duidelijk.
Ik leefde vanaf het begin mee met Fulia en de andere personages. Fulia is wraakzuchtig en weet tegelijkertijd dat dat geen goede eigenschap van haar is. Ze begint een kruistocht, maar deze is op de laatste bladzijde van Fulia 1 nog niet afgelopen.
Ik kijk dan ook uit naar Fulia 2 waarvan als publicatiedatum 15 september a.s. genoteerd staat.

Tip: laat je niet tegenhouden door de onbekende woorden, maar zoek ze even op in de Lexicon. Dat verhoogt het leesplezier.

Ik heb 'Fulia, Scherven van het Verbond' graag gelezen. 3,5/5*