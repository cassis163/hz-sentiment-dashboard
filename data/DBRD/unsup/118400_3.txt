In het eerste hoofdstuk van het boek wordt een moord gepleegd, waarna zich een spannend en goed geschreven verhaal ontvouwt.
Over de verdere gebeurtenissen in het boek kan ik niet veel zeggen zonder het plot te verraden.

Dit boek was voor mij een kennismaking met deze Scandinavische schrijfster en die is niet slecht bevallen. Als je eenmaal gewend bent geraakt aan de vele namen blijkt Hogere Kringen een behoorlijk goed verhaal te zijn met - na een begin met veel uitleg over allerlei soorten boten - een goede spanningsopbouw.
De beschrijvingen zijn - zoals bekend van Scandinavische auteurs - uitgebreid en goed en mooi verwoord.
De schrijfstijl is prettig en mede door de korte
hoofdstukken leest het boek vlot en plezierig.
Uiteindelijk wordt het boek behoorlijk spannend en de ontknoping kwam voor mij toch nog als een verrassing.
Ik ga zeker het eerste boek van deze schrijfster ook nog lezen.