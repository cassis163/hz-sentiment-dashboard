Dit was het eerste boek wat ik las van Peter James.
Doodsklok is het negende deel uit de Roy Grace-serie, maar ik heb dat aan niets kunnen merken.
De auteur heeft geen oude koeien uit de sloot hoeven halen om ons een prettig leesbaar verhaal aan te bieden. Hoognodige informatie wordt op een prettige manier verwerkt zonder storend te zijn.

De hoofdpersoon, Roy Grace is een mens van vlees en bloed geworden. Een aardig mens zelfs.
Een kundige rechercheur, die zijn uiterste best doet om de zaak op te lossen samen met zijn collega's. En die tussen alle gebeurtenissen door zijn vrouw en pasgeboren kind zijn aandacht wil geven.
Ook de andere personages zijn heel geloofwaardig neergezet.
Een van de personages heeft 'wraak nemen' tot zijn levenswerk gemaakt. Er spreekt zoveel haat uit hetgeen hij denkt en onderneemt, dat je er koud van wordt.
Een ander personage wordt om duidelijke redenen 'Apologist' genoemd.
Het verhaal heeft een geweldig goed einde! Dit was totaal onverwacht. Heel knap gedaan!

Wat ik eerder niet wist;
'Een deel van de reden waarom rechters in Groot-BrittaniÃ« pruiken droegen, was als vermomming, zodat ze later niet zouden worden herkend door mensen die ze hadden veroordeeld.'

In dit verhaal kom je als lezer zoveel tegen: spanning, mysterie, hebzucht, teleurstelling en haat. Maar ook verwachting, vriendschap, liefde en humor zijn volop aanwezig.
Een heerlijk boek vol afwisseling, zowel in tijd als in emoties.

Ik heb dit boek van Peter James graag gelezen en waardeer het met 4/5 sterren. Een aanrader!