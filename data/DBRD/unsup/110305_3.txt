Droog speelt zich af in de jaren 20 midden in Amsterdam. Het boek heeft een aantal zeer verschillende en variÃ«rende verhaallijnen. Zo is er aan de ene kant het verhaal van de bende en aan de andere kant het politieke deel van het verhaal.

Antonie speelt de grootste rol in het boek. Hij is een rasechte Amsterdammer die voornamelijk op de straat opgroeit. Hij kent alle plekjes in de Jordaan en Amsterdam. Het is een echte jonge van de straat die alle slimme trucjes kent. Samen met zijn beste vriend Johan houdt hij zich bezig met alles wat op de straat gebeurt. Op een dag ontmoet hij de beeldschone Helena en wordt opslag verliefd op de dame van de hogere klasse. Antonie zal er alles aan doen om samen te komen met Helena. Hiervoor zet hij een plan op wat mislukt en hem samen met Johan nog verder de onderwereld van Amsterdam in helpt.

Een ondertussen probeert Helena het te maken in de politiek. Zij wil bewijzen dat vrouwen waardig zijn aan mannen. Hiervoor komt zij in contact met een aantal politieke figuren uit die tijd. Zij krijgt hierbij te maken met de achterkamertjes van Den Haag en de politieke spelletjes die hierbij horen.

Robert verweeft de politiek op een mooie manier met het Amsterdamse straat leven. Verder vind ik de keuze om de drooglegging te combineren met de olympische spelen erg leuk. Dit zorgt voor een bijzondere tijdlijn en een aantal herkenbare zaken. Zoals de namen van een aantal sporters en politica. Verder is de sport, voornamelijk het boxen, een rode draad door het boek.

Van mij krijgt dit boek 3 (***) sterren omdat ik het een goed boek vond om een keer te lezen. Robert verweeft mooi de feiten en fictie in zijn boek. Na het lezen heb ik nog een aantal dingen nagezocht om te bekijken wat feit of fictie was. Verder vond ik de thema's die werden besproken erg interessant. Maar het boek had voor mij niet het "ik wil doorlezen" effect. Ik kon het boek vrij eenvoudig wegleggen om twee dagen later weer op te pakken. Verder zou ik het erg interessant vinden om van deze roman een film of serie te zien omdat genoeg gebeurt om te verfilmen.