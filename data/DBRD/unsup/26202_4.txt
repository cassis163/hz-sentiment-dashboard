Wederom is een advocaat er in geslaagd zich succesvol te mengen in het schrijversgilde.
Mark Gimenez, opgegroeid in Texas, studeerde rechten in Indiana, aan de Universiteit van Notre Dame. Naast het door hem zelf opgezet advocatenkantoor in Dallas, wijdt hij zijn tijd aan het schrijven van thrillers. Met zijn uitstekend ontvangen debuut De kleur van de wet werd Gimenez al de nieuwe Grisham genoemd. Dat hij veel meer kan dan het schrijven van een rechtbank thriller, bewijst hij met De ontvoering.
Het verhaal begint met de ontvoering van Gracie Brice. Zij is een sportief, intelligent tienjarig meisje. Haar vader, supernerd John Brice, staat op het punt miljardair te worden door zijn bedrijf naar de beurs te brengen. Moeder Elizabeth is een bikkelharde advocate met een duister verleden. Opa Ben was tijdens de oorlog in Vietnam een veel gedecoreerde kolonel, maar is nu een eenzame alcoholist.
Als enig bericht van de ontvoerders uitblijft, looft de familie een exorbitante beloning uit. De ontvoerders kunnen bij het vrijlaten van Gracie een bedrag van 25 miljoen dollar tegemoet zien. Als ze binnen een week nog niets van zich laten horen, is het geld voor de persoon die een tip geeft, wat tot aanhouding van de ontvoerders zal leiden. Na een aantal dagen wordt een zedendelinquent aangehouden. Alle bewijzen wijzen in zijn richting. De politie en de FBI gaan er dan ook vanuit dat ze de dader gevonden hebben. Van Gracie wordt nog steeds geen spoor gevonden. Als de vermeende ontvoerder zelfmoord pleegt, gaan de autoriteiten er dan ook vanuit dat zij vermoord is. Eén man is er echter van overtuigd dat zij nog leeft. Voormalig kolonel Ben Brice zal dan ook niet rusten voordat hij zijn kleindochter weer in de armen kan sluiten. De jacht begint.
De ontvoering begint met het beschrijven van de diverse hoofdpersonen: een vroegwijs sportief meisje, de wereldvreemde supernerd, de bikkelharde advocate met een duister verleden en de grote held, maar tegenwoordige alcoholist. Een groter blik clichés kun je niet opentrekken. Het ligt dan ook voor de hand een doorsnee thriller met een flinterdun verhaaltje te verwachten. Ik kan iedereen dan ook meteen gerust stellen: De ontvoering is een echte pageturner