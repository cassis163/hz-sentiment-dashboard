In Tot de laatste cent maken we kennis met Alex, die als jong meisje al zeker weet dat ze in de voetsporen wil treden van haar vader die bankier is op Wall Street. De hoogtepunten in haar jeugd zijn de dagen dat zij mee mag naar zijn werk en dan met de trein en metro naar hartje New York. Als zij uiteindelijk afstudeert en een baan weet te bemachtigen bij een van de grote handelshuizen op Wall Street blijkt de werkelijkheid toch even net wat anders te zijn dan dat ze al die jaren gedacht had. Zoals de meeste jonge mensen moet ze nog werken aan haar levenservaring en vooral ook aan haar zelfvertrouwen. De mannen van Wall Street zijn niet de makkelijkste en het is een harde en oppervlakkige wereld maar Alex houdt stand en weet langzaam met haar doorzettingsvermogen en creativiteit haar plekje te veroveren in het team. Maar dan komt de beurscrash van 2008 en is niemand meer zeker van zijn zaak.

Tot de laatste cent heeft alles wat een goede chicklit nodig heeft, humor, vaart, een interessante jonge meid die niet weet waar ze aan begint, romantiek maar deze keer is het ook duidelijk met kennis van zaken geschreven en dat maakt deze chicklit een heerlijke must read.

De schrijfster heeft tien jaar op Wall Street gewerkt en dat is ook duidelijk terug te vinden in het boek. Op een luchtige manier en met een vlotte schrijfstijl weet zij het financiÃ«le wereldje inzichtelijk te maken. Eenmaal begonnen in dit boek is het onmogelijk om te stoppen met lezen dus houd je weekend ervoor vrij. Een verfilming van dit boek lijkt mij trouwens een goed idee!