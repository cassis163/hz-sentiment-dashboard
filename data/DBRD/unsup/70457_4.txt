Vivian vormt, samen met haar 3 zoons en haar (2e) partner Roy een gezin. De oudste zoon, Dan, is geboren uit haar, inmiddels ontbonden, relatie met Colin.
Vivian houdt ervan om vreemd te gaan. Als zij dan ook vermoord wordt aangetroffen zijn er voldoende gegadigden die als verdacht kunnen worden aangemerkt. De oude man in zijn BMW, lid van de vrijmetselaars en een rancuneuze persoonlijkheid. De buren Frank en Birgit, bij wie het moordwapen wordt aangetroffen en wiens relatie wel veel vragen oproept. En hoe zit het met Colin, die nog steeds een nauwe vriendschap heeft met Frank?
Cato Isaksen moet, 1 week voor zijn vakantie en met een groot deel van zijn team op verlof, deze ingewikkelde zaak zien op te lossen. Ondertussen zijn zoon Dan en zijn beste en enige vriend Jonas op eigen houtje bezig de zaak op te lossen. Het lijkt of ze het voorval beschouwen als de computergames die ze fanatiek spelen.
Als lezer val je van de ene verbazing in de volgende. Je staat regelmatig op het verkeerde been. Pas na 300 pagina's (van de 349) dacht ik: volgens mij zit het niet zus, maar zo!! En nog had ik het maar deels goed.
Weer een niet te missen Lindell!