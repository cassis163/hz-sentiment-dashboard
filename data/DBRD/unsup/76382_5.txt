Wat een verrassend goed boek is dit. Dankzij Het Messias mysterie ben ik nu ook meteen begonnen in De erfenis van Fontanelli. Toen ik hoorde dat Het Messias mysterie over tijdreizen gaat, was mijn interesse eigenlijk meteen al tot een dieptepunt gedaald; ik zag professor Barabas (Suske en Wiske) al voor me. Niets bleek echter minder waar. Het feit dat het boek over een mogelijke tijdreiziger gaat is heel vernuftig in het verhaal verweven. Geen spectaculaire en onrealistische schrijverij, maar een hele sterke theoretische uitwerking van een praktisch onmogelijk feit. Het boek heeft veel lekkere cliffhangers waarbij het einde van een hoofdstuk vaak meteen aanzet tot het lezen van het volgende hoofdstuk. Een prachtige meesterwerk van een schrijver die ons in de toekomst nog op veel moois gaat trakteren.