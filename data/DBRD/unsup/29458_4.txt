Hoe is het om op te groeien in een joods-orthodox gezin in Nederland? Dina-Perla de Winter heeft er een aangrijpend, vaak ontroerend en ook onthullend boek over geschreven. De titel doet misschien anders vermoeden, maar dit is een echte pageturner.
Lees hoe zij als zevenjarig meisje met haar dominante moeder voor een week naar New York gaat om daar een bezoek te brengen aan de Lubavitscher rabbi, haar belevenissen op het Cheider (de orthodox-joodse school voor basis- en voortgezet onderwijs in Amsterdam), de eerste ontmoeting met haar grote liefde en de gesprekken die zij voerde met haar voormalige buurman, wijlen Joost Zwagerman.
Dit eerste deel van haar memoires geeft een ongekend kijkje in een geloofsgemeenschap waar maar weinigen daarbuiten weet van hebben. Aanbevolen.