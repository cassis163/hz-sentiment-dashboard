Wat een bijzonder boek is â€œDochter van het moeras. Wie een razendspannende thriller verwacht wordt waarschijnlijk teleurgesteld, daarentegen is het psychologische gedeelte van dit mooie verhaal bijzonder goed uitgewerkt. Schrijfster Karen Dionne neemt je mee naar het moerasgebied van Michigan. De moeder van Helena wordt als tiener door haar vader ontvoerd naar dit moeras waar hij haar gevangen houdt en waar zij uit deze gedwongen relatie geboren wordt. Karen Dionne weet prachtig en zeer gedetailleerd het leven in het moeras te omschrijven. Dit zeer eenvoudige moerasleven is voor Helena heel normaal, zij weet niet niet beter. Naarmate zij ouder wordt, begint zij vragen te stellen en merkt zij dat het gedrag van haar vader zeer wreed is. Het tienergedrag van Helena en haar vraagtekens heeft Dionne heel natuurlijk en gedoseerd gebracht en het kan niet anders dat Helena uiteindelijk samen met haar moeder ontsnapt. Haar vader komt in de gevangenis terecht waar hij 20 jaar later ontsnapt. Wat hierna volgt is de innerlijke strijd van een dochter die ondanks al zijn fouten en slechte karaktereigenschappen toch van haar vader houdt: onvoorwaardelijke liefde van een kind dat op de proef wordt gesteld op het moment dat haar gezin zelf in gevaar komt. Een zeer goed opgebouwd verhaal waar ik als lezer enorm van heb genoten!