De Amerikaans/Nederlandse schrijfster heeft echt haar best gedaan om met het weinige materiaal dat er over de Maduro's beschikbaar is, een aangenaam leesbare biografie te maken. Ik heb niet het idee dat ik nu heel veel meer weet over George Maduro's jaren tot en met het gymnasium, maar dat weet ze aan te vullen met aannames die inderdaad waar zouden kunnen zijn, maar.....?! Toch is ook dat vroege deel aangenaam leesbaar en het bood mij n ieder geval veel meer inzicht in de verschillende Joodse 'stammen' en achterliggende redenen bij naamgeving.
Het tweede deel, vanaf de universiteit tot het verzetswerk is meer onderbouwd. Als kind kende ik een aantal joodse families die tijdens de Tweede Wereldoorlog op de Antillen hebben gewoond en in de 50-er jaren terug waren gekomen. Ook dat begrijp ik nu veel beter. Het is echt een boek dat ik nu voor de tweede keer gelezen heb om een recensie te kunnen schrijven,. Ik vind het toch buitengewoon interessant.