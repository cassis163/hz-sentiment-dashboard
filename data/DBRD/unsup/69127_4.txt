Wanneer Nick bij David aanbelt heeft hij hulp nodig.Zijn vrouw is spoorloos verdwenen en hij hoopt dat David hem als psychotherapeut kan helpen.  Zelf heeft Nick een hoge functie bij MI5 maar hier kan hij owv de geheimen van zijn vrouw geen gebruik van maken. Ze heeft deze nooit met hem heeft willen/kunnen delen. Op haar arm staat de tatoeage 'Quis Ut Deus' 'wie is als God'. Zijn zoektocht leidt hem langzaam in het web in van The Eye. Een organisatie waar hij niet aan lijkt te kunnen ontsnappen. Mijn mening We maken kennis met Nick wanneer hij ontdekt dat zijn vrouw spoorloos verdwenen is. Samen met David probeert hij de stukjes van het verleden van zijn vrouw in te vullen om haar zo te kunnen opsporen. Nick begint aan David alles te vertellen over hen beide. Hierin krijgen we een eerste beeld van wie zijn vrouw was. Daarna volg je telkens de zoektocht mee vanuit andere perspectieven . De ex- man van zijn vrouw blijkt nl een cliÃ«nt te zijn geweest van de verongelukte vrouw van Nick. Deze heeft de backups bewaard en David probeert zo mee antwoorden te vinden. De cover sprak me direct al aan. Het blauwe oog met de grijze achtergrond trekt direct mijn aandacht. Toen ik dan ook nog de achterflap las wist ik direct dat dit een boek was dat ik wilde lezen. Het verhaal is geschreven in korte hoofdstukken waarbij je aan de hoofding telkens kunt zien vanuit wie zijn gezichtspunt het verteld wordt. Dit maakt het makkelijk om te volgen. Door vanuit deze verschillende invalshoeken te kijken krijgt het verhaal meer diepte. Je krijgt als lezer een beter overzicht dan Nick en leest ook de achtergronden waartegen het zich afspeelt en afspeelde. Ieder denkt vanuit zijn wereld maar handelt ook naar zijn inzicht. Het geheim dat niemand wil dat onthuld wordt blijft de rode draad. Nick wil niet dat zijn vrouw iets ten laste kan worden gelegd en Michael omdat er dan honderden mensen de dupe van zijn. Het is realistisch geschreven. Hoe moeilijk is het om een geheim te bewaren en welke tol eist het als je het deelt met 1 persoon. Ook al heeft deze persoon beroepsgeheim.... Maar wie is nu eigenlijk de boeman ? Degene die het geheim heeft? Degene die het geheim ontdekt heeft? Degene die het naar buiten wil brengen of degene die het nooit heeft willen weten? En is deze persoon wel enkel goed of kwaad? Of zitten er een heleboel grijszones tussenin? Al deze onderliggende vragen zorgen voor een leuke spanningsboog naar het einde toe. Eindoordeel The Eye is een leuke thriller om te lezen die je maar moeilijk weg legt. Je leeft mee met de personages en de dilemma's waar ze voor staan. Het laat je nadenken over goed en kwaad. Van welke kant bezie jij het?