Dit is het zesde deel van Peter James' boeken over inspecteur Roy Grace. De rode draad in deze reeks is de verdwijning van Grace' vrouw Sandy (bijna 10 jaar geleden). Dit boek vertelt meer over Grace' verleden met Sandy. Dit boek laat zien dat hun huwelijk niet helemaal ideaal was. Het geeft, in tegenstelling tot eerdere delen, geen antwoord op hoe het nu met Sandy gaat. Zijn nieuwe relatie met Cleo wordt steeds idealer. Grace speurtocht van 12 jaar naar 'De Schoenenman' ontvouwt zich op heel spannende wijze. Er komen verschillende verdachten in beeld, waaronder een oude bekende. Als lezer krijg je langzamerhand wel door wie de dader is. Aan het einde word je toch verrast. Het einde is bovendien open: er liggen nog een paar draadjes, een paar dreigementen aan het adres van Grace, de vraag of Sandy nog leeft en zo ja wat er met haar is gebeurd. Zal een volgend boek hier verder op borduren? Het volgende deel in de Roy Grace' reeks komt in oktober uit. Ik kan er bijna niet op wachten. Peter James is een geniaal schrijver! Op de voorkant van het boek staat een quote van Crimezone 'Wie eenmaal aan een thriller van Peter James begint, is tijdelijk voor zijn omgeving onbereikbaar'. Dat klopt! Een echte aanrader!