Joost (40) wil stoer en aantrekkelijk zijn. Hij is een ongehuwde schrijver, kunsthistoricus en archeoloog. Als hij na een verblijf van twee maanden in Rome - waar hij aan een boek over keizer Augustus heeft gewerkt - weer terug is in Nederland beseft hij dat als hij dingen anders wilt gaan doen in zijn leven hij het totaal anders moet aanpakken, want de tijd staat niet stil. Om te beginnen laat hij zich een andere look aanmeten.
Als hij op één dag twee maal wordt ontslagen beseft hij echter dat het scenario wat hij in Rome voor ogen had niet zich niet afspeelt. Wel raakt hij in de ban van een ontdekking en komt hij in aanraking met een mysterieus en geheim genootschap.
Wat er wel uit zijn Rome-tijd is voortgekomen is dat hij een kind wil, maar daar heeft hij een vrouw voor nodig, wat een probleem voor hem is. Zijn vrienden steken er de draak mee.
Tijdens het lezen van het vorige boek van Astrid Harrewijn, “Drie vrienden, een huis en een klusjesman”, had ik regelmatig een glimlach om mijn mond en in dit vervolg weet ze dit door te zetten.
Joost is ditmaal de hoofdpersoon en ik heb me direct in hem kunnen verplaatsen . Het was zelfs zo dat ik op enig moment Joost werd, al was dat natuurlijk slechts het gevolg van mijn inbeelding.
Het verhaal heeft naast de dosis humor en spitsvondigheid tevens diepgang, waarmee Astrid als schrijver is gegroeid. Met name de diepere betekenis van het mysterie van het geheime genootschap zorgt daarvoor en de spanning wordt flink opgevoerd .
“Daar heb je vrienden voor” heeft alle ingrediënten in zich en zelfs meer dan dat, want het is een ware feelgood-roman.
Astrid Harrewijn heeft met het eerste deel “Drie vrienden, een huis en een klusjesman” de basis gelegd voor deze trilogie en in deel twee” Daar heb je vrienden voor” wordt de body gevormd.