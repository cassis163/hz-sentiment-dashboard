Vanessa Michael Munroe verzamelt informatie op een manier zoals niemand anders dat kan. Ze kan hierdoor veel geld vragen van haar opdrachtgevers. Ze doet meestal werk voor bedrijven die zich in het buitenland willen vestigen.
Nu krijgt ze een vraag van een rijke olieboer om zijn dochter Emelie te zoeken. Die verdween 4 jaar geleden in West-Afrika. Toevallig de plek waar Vanessa haar roots liggen.
Ze keert terug naar waar ze als kind leefde en doorleeft haar eigen demonen opnieuw.

Dit boek stond al lang op mijn verlanglijst om te lezen, maar het is me eerlijk gezegd wat tegengevallen. Ik weet niet precies waar het aan ligt. Is het het onbegrijpelijke karakter van Vanessa? Ze kan vriendelijk zijn, maar is ook heel koel en berekenend en zelfs creepy in haar manier van wraak nemen. Ze slaap precies ook maar met Jan en alleman.
Een twijfelgeval voor mij, ik weet niet of ik nog meer van Taylor Stevens zal lezen want op zich leent dit personage zich wel voor een serie.