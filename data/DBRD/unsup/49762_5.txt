"Niets is gevaarlijker dan een boze tovenaar die zich in het nauw gedreven voelt." ~ p121.

Magie, je houdt ervan of je haat het. Ik kan er echt enorm van genieten. Vooral van de normale werelden waarin magie blijkt te bestaan. Hopen we stiekem niet allemaal dat dat als we lang genoeg naar ons glas kijken deze een centimeter verschuift? Met De nachtuilen heeft Jeroen van Unen weer een wereld gecreëerd waarin alles mogelijk is...

"Zorg ervoor dat je er op kunt vertrouwen, maar dat je er niet afhankelijk van wordt." ~ p157.

Tobias, 16 jaar, stapt in het vliegtuig met zijn poes Loesje om naar een school in Engeland te gaan. Vanaf dat moment veranderd zijn complete wereld! Het vliegtuig blijkt een hele andere bestemming te hebben en Tobias is de enige aan boord die van niks weet. Wie kan hij vertrouwen? Waarom hebben zijn ouders hem nooit iets verteld? In sneltreinvaart maakt hij Tobias kennis met de voor hem nieuwe wereld en maakt hij nieuwe vrienden. Met Loesje aan zijn zijde, de enige stabiele factor in zijn leven, komt hij steeds meer te weten over de Denari-eilanden... Vanaf de eerste pagina wordt je in het verhaal getrokken en laat het je niet meer los. De schrijfstijl van Jeroen van Unen zorgt ervoor dat je door wilt blijven lezen, het verhaal verveelt echt geen moment.

"Toen Tobias de schok enigzins had verwerkt, kneep hij zijn ogen dicht en deed iets waarvan hij blij was dat er verder niemand getuige van was: hij gilde als een jong pubermeisje in een achtbaan zijn longen uit het lijf." ~ p235.

Wat een heerlijk vooruitzicht is het toch dat er na dit deel nog 3 boeken komen, waarvan het tweede deel inmiddels zelfs al te koop is. Van sommige werelden krijg ik gewoon niet genoeg!!! Ik ben echt instant fan van Jeroen van Unen na het lezen van dit boek en kan niet wachten op de rest ♡♡♡