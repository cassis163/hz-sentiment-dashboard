Merijn,een snelle jongen met een goede baan, heeft alleen aandacht voor zijn carri√®re, geld en mooie spullen. Als hij niet mee op vakantie kan naar Lissabon besluit zijn vriendin Chantal alleen te gaan. Dat zij alleen gegaan is, doet Merijn beseffen dat hij toch nog wat wil proberen te maken van hun relatie en reist haar achterna. Alleen komt hij er daar achter dat Chantal voor een ander gaat. Een toevallige ontmoeting met een jonge vrouw in Lissabon doet hem beseffen dat hij zijn leven anders inrichten wil. Er komt een emailwisseling tussen hen op gang waarin hij zich leert uiten en begrepen voelt door Carolina. Ondertussen durft hij dit Chantal niet goed te vertellen, daar zij vreselijk met zichzelf overhoop ligt en zware keuzes in haar eigen leven moet maken, waarbij Merijn haar wil steunen.
De karakters van de hoofdpersonages zijn goed uitgewerkt en je gaat gaandeweg steeds meer begrip voor Merijn krijgen. Merijn wordt steeds opener en staat steeds voor Chantal klaar. De strubbelingen waar Merijn en Chantal mee worstelen zijn goed weergegeven en indrukwekkend. Voor Chantal krijg je bewondering zo sterk als dat zij met bepaalde moeilijke situaties weet om te gaan. Een roman waarin orgaandonatie, grenzen aangeven net zo belangrijk zijn als liefde en begrip hebben voor elkaar. Kortom een verhaal waarin keuzes maken en belangrijke besluiten nemen een belangrijke rol innemen. De Lissabon Brieven, een verhaal dat nog lang nazindert en plezierig leest.