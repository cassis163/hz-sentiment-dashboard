Ze flikt het gewoon weer he….., een boek dat je niet weg kan leggen. Ik heb nog niet één boek gelezen van haar wat me tegen is gevallen.
In dit boek krijgen we met van alles te maken, geesten en demonen, maar ook de liefde speelt weer een grote rol in dit boek. In dit deel maken we kennis met de personen die allemaal een grote rol gaan spelen in deze serie, maar Cal en Quinn zijn in dit deel uitgebreid aan de beurt. Quinn word als schrijfster naar Hawkins Hollow getrokken om daar uit te pluizen wat er allemaal aan de hand is, en daar over te schrijven. Als ze eenmaal kennis maakt met Cal is er al een verbintenis vanaf de eerste minuut dat ze elkaar zien. Is dit allemaal toeval?
Terug blikken naar het verleden zorgen ervoor dat je begrijpt wat de jongens Cas Fox en Gage hebben doorstaan toen ze nog maar tien jaar waren, maar wat er nu echt gebeurde is tot nu toe een raadsel. De zoektocht is in Verbonden door het lot begonnen, en ik kijk dan ook erg uit naar het tweede deel. Vandaar dat ik dit deel 4* geef, want stiekem verwacht ik heel veel van deze serie ;).