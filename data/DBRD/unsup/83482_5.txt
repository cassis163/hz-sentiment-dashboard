Het boek: Liever kleine baas dan grote knecht vertelt op boeiende wijze hoe de ontwikkeling van de kleine bedrijven is geweest van ca. 1920 - 1970. Er moet een heel grote doelgroep zijn in Nederland die zich dit ineens zal kunnen herinneren. Tot inderdaad de bakkersknecht (één van de zonen van de bakker, wiens vrouw de winkel runde (soms slechts in de voorkamer) die terug moest fietsen van Lage Vuursche naar Hilversum, want de bestelster had naar haar zeggen 2 1/2 ons sprits besteld en geen allerhande, die de bakkersknecht had meegekregen
Het is een interessant stuk sociale Nederlandse geschiedenis, aangenaam geschreven en voor de generatie voor de mijne en zelfs voor de generatie na de mijne zo ontzettend herkenbaar! Voor de meeste kleine winkeliers was het vaak geen vetpot. Vaak moest het hele gezin meewerken.
Er zitten een aantal grappige anekdotes in, bijv. hoe de zoons van de Weduwe Gal in Londen op het idee kwamen om de zaak de nam Gal en Gal te gaan noemen!.
Achterin staat een hele lijst met verwijzingen naar sites en literatuur, waarmee de lezer zich verder kan verdiepen in dit stuk, weinig beschreven, geschiedenis.
Wie kende ze niet: de kleine slager met de slagersknecht met een mand voorop; zelfs meerdere bakkers die in dezelfde wijken hun producten kwamen verkopen.
Interessant vond ik ook hoe de regering, met uitzicht op WO II uitprobeerde op welke wijze zij zich zij kunnen voorbereiden op een voedseltekort in het geval van oorlog. Grappig dat de erwt een van de twee producten was, die werden ingezet! En ondanks het feit dat de regering toch vooruit ging kijken naar mogelijke tekorten tijdens een oorlog, was er toch veel te weinig. Tenminste, als je de Zwarte Markt niet meerekent! Boeiend, gemakkelijk te lezen en u kunt uw eigen onderzoek zover uitbreiden als u wilt!