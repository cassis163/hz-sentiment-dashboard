Een prachtig boek over hoe twee verwaarloosde, eenzame kinderen elkaar vinden, dwars door de tijd heen. De lezer volgt het karakter uit het verleden via haar dagboek. De dagboekdelen worden afgewisseld met opeenvolgende illustraties (full cover) waarin de lezer het verhaal van het hedendaagse meisje volgt. Een belangrijk motief in het boek is stilte: het meisje uit het verleden lijdt aan selectief mutisme en het hedendaagse meisje zien we nooit spreken. Maar de stilte weerspiegelt ook sterk de verwaarlozing en het niet gehoord worden van de meisjes. Ook de expliciete en impliciete verwijzingen naar 'The Secret Garden' van Frances Hodgson Burnett versterken het verhaal, de sfeer en de thematiek.