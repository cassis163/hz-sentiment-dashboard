Dat was voor mij een primeur: een Engels boek in een leesclub lezen. Natuurlijk heb ik al de nodige Engelse boeken gelezen, maar dat was voor ik in december vorig jaar in deze boekencommunity begon. Het boek zelf viel tegen. Daar waar de spanning in het eerste deel om te snijden was, ebde de spanning gaande het verhaal steeds verder weg om aan het einde nog even naar een hoogtepunt te komen. Joan is met haar zoontje Lincoln op bezoek in een Dierentuin. Als ze zich op het einde van de dag naar de uitgang begeven, breekt de pleuris uit. Een aantals schietende mannen schiete op alles wat beweegt. Dan begint (niet alleen) voor Joan met het zoontje de vlucht kris kras door de dierentuin. Haar liefde maar vooral haar zorgzaamheid voor Lincoln spat er van af. De veiligheid van Lincoln gaat werkelijk voor al het andere, desnoods haar eigen veiligheid en die van haar medevluchters. Veel meer kan ik niet vertellen zonder teveel te verklappen over het verhaal.Een aardig boek van Gin Philipps, niet meer dan dat. Wel is mijn woordenschat, met name in de dierenwereld behoorlijk uitgebreid. Ook heb ik de zeer levendige discussies in de leesclub heel prettig gevonden. Dank daarvoor aan de strenge maar rechtvaardige Greet.