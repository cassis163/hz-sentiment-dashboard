Het verhaal speelt zich af in de koloniën van de gemenebest die geteisterd is door een vreselijke oorlog. De mensen in de koloniën proberen er weer een leefbare wereld van te maken. Hierdoor is er een jaarlijks terugkerend evenement “De Test”. Aan deze test mogen alleen de allerbeste studenten meedoen en zij zijn weer hiervoor speciaal geselecteerd. Cia is één van de gelukkige uitverkorene die mag gaan deelnemen aan “De Test”. Tot groot ongenoegen van haar ouders want haar vader heeft namelijk deze test ook mogen doorlopen. Hij weet dus wat deze test inhoud en hoe zwaar die is. Hij probeert Cia op de vooravond van vertrek de nodige instrukties te geven.

Joelle Charbonneau heeft met dit eerste deel van de Testtrilogie bewezen dat Young Adult boeken beslist gelezen kunnen worden door volwassenen. De hoofdrolspelers zijn dan wel tieners maar de spanning en opbouw doet absoluut niet ten onder van een fantasiethriller voor volwassenen. Ik ben enorm verrast door de schrijfstijl, spanning en opbouw . Je wordt regelmatig verrast door nieuwe wendingen in het verhaal en door dit alles heb je het gevoel dat jezelf één van de Testkandidaten bent .
Ik kijk met hongerige leesvoerogen uit naar deel 2 .
Pluspunten:
Spannend, Fantasierijk, super plot