Oak Knoll, kleine stad in California. Haley, vier jaar, wordt zwaar gewond naast haar vermoorde moeder gevonden. Gruwelijk vermoord. Zoveel messteken dat je gewoon voelt dat dit geen toevallig slachtoffer is, maar dat het persoonlijk is.

Dit boek is het vervolg op "Dieper dan de doden". Het stadje maakt zich op voor de rechtzaak van de eeuw, voor de stad dan toch. Anne, Leone ondertussen want ze is gehuwd met haar Vince, is geen lerares meer, maar ze heeft hij studies kinderpsychologie terug opgepakt. Ondertussen begeleidt ze Dennis, een van haar leerlingen die op weg is een zware crimineel te worden op 11 jarige leeftijd. Ze heeft nog altijd last van nachtmerries (zie vorige boek).

Nu neemt ze zich voor Haley te helpen, het kind is zwaar getraumatiseerd, heeft haar moeder verloren en heeft gezien wie de dader is. De politie wil dat ze het kind onder druk zet, maar ze weet zelf hoe moeilijk het is en wil alles op haar en vooral Haleys tempo doen.
Verschillende personen komen in het vizier als dader, maar er is gewoon onvoldoende om niet te zeggen geen bewijs om iemand aan te houden.

Er is een geniale wiskundige met een zware psychische stoornis, Zander genaamd. Hij kende het slachtoffer en heeft haar ook gevonden. Is hij daarmee ook de dader?
Daarnaast komt advocaat Steve ook weer in de picture. Wat is zijn aandeel in deze zaak en in de vorige zaak. Er is nooit bewijs gevonden maar Vince heeft altijd het vermoeden gehad dat de seriemoordernaar die een jaar geleden in Oak Knoll huishield niet alleen werkte.

Kortom, meer dan genoeg stof en verhaallijnen om het constant spannend te houden.
Topboek.