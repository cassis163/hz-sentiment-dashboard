Voor de Crime Compagnie mocht ik het nieuwe boek van Angelique Haak recenseren, 'Uitgeschakeld'. Ik kende de auteur nog niet, wist ook niet dat er een deel aan vooraf ging.
Toen Angelique zag dat ik wilde beginnen in haar boek, seinde ze me in dat ik echt beter eerst 'Een nieuw begin' kon lezen,  en regelde ze dat ook meteen voor me! Zowel Angelique als de Crime Compagnie, bedankt dus!

Gisteren kreeg ik het boek binnen, en voor het slapen gaan besloot ik nog even een hoofdstuk te lezen om alvast de sfeer te proeven. Om half 2 vannacht was het boek grotendeels uit, wat een goed geschreven verhaal!

Rechercheur Jennifer begint in een nieuw team, in haar geboortestad Rotterdam. Ze heeft jarenlang in Groningen gewoond en gewerkt, maar door gebeurtenissen daar heeft ze besloten daar weg te gaan.  Haar nieuwe chef weet wat er gebeurd is, maar er is afgesproken dat dit tussen gen blijft. Jennifer wil niet dat haar collega's er van weten.

Al op haar eerste werkdag wordt ze geconfronteerd met een moordslachtoffer, een oude vriendin en haar uit het oog verloren zus.
'Just another day at the office' zullen we maar zeggen.

Ook ex-vriendje Mike zoekt contact met Jennifer, maar hij is niet de enige. Ook degene die verantwoordelijk was voor haar vertrek uit Groningen lijkt haar in het oog te hebben.

Een boek met een goede spanningsopbouw, meerdere mogelijke verdachten en een likeable hoofdpersoon, de ingrediënten voor een spannende thriller.
Géén Mo Hayder, maar evengoed met voldoende spanning dus.
Lees meer van mijn recensie op:
http://www.watiknouvind.com/2018/12/wat-ik-nou-vind-van-een-nieuw-begin-van.html