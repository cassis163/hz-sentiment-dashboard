Het boek begint meteen al goed. De proloog heeft je meteen te pakken! Het is meteen spannend!
Dit verhaal laat je niet meer los. De man met de witte dreadlocks blijft je achtervolgen. Hij lijkt overal op te duiken, waar Peter is. Dat er iets goed mis is met deze man, dat voel je meteen.
Peter zijn zusje verdwijnt. En ze is echt weg, niemand weet nog van haar bestaan af, behalve hij.
Vanaf dat moment zal de wereld van Peter nooit meer hetzelfde zijn. Er zit iemand achter hem aan, die hem geen moment rust gunt. Komt hij uit een andere wereld? Het begint op een grote nachtmerrie te lijken. Zal hij zijn zusje ooit nog terug vinden?

Dat ze dit boek een echte mindfuck noemen, dat snap ik helemaal. Als lezer ga je ook echt denken, wat is er nu aan de hand? Waar is Peter? Wat is werkelijkheid? Wat is er echt?
Dit is een eerste klas pageturner. Ik kreeg er een kriebelig gevoel van! Het is echt een perfecte mix tussen horror, thriller en fantasy. Dat er Suspense op de cover staat, is dus ook perfect!
Dit titel is ook goed gevonden. Als je het boek uithebt, dan kun je daar ook een aantal betekenissen uit halen. Erg goed bedacht.

Je voelt de druk die het hoofdpersonage Peter op zijn schouders voelt. Het is levensecht.
En Jon, die wil je liever (nooit) niet tegen komen. Ik hoop dat hij mij met rust laat. ( de auteur heeft voor in mijn exemplaar van het boek gezet: Ik hoop dat Jon je met rust laat…Ja, dat hoop ik ook. Ergens hoop ik dat J.Sharpe snel internationaal bekend gaat worden en er een verfilming van dit boek gaat komen.

De cover zelf lijkt op een scene, die zo uit het boek kan komen. Het geeft ook de sfeer goed weer.
Duisternis is niet het enige waar je bang voor moet zijn…… Ik kon na het lezen niet goed in slaap vallen. Je blijft er maar over nadenken. Wat als? Het is een tijd geleden dat ik dat had. De auteur weet echt, hoe hij mij aan het griezelen krijgt. En ik kan heel wat hebben als horror- fan. Dit boek gaat je kijk op bepaalde dingen echt veranderen! Dat garandeer ik je!

Het is allemaal erg beeldend geschreven, je ziet alles voor je. Het is alsof je er zelf bij bent. Stukjes uit deze wereld ga je misschien herkennen. Er is een kans dat je er zelf ook weleens bent geweest!
Het plot is ook echt helemaal geweldig.

Het einde is echt goed! De auteur geeft je de kans om het zelf in te vullen. Maar je kunt ook doorbladeren en zijn einde lezen. Hoe dan ook het einde laat je niet meer gaan. Dit boek gaat je voor altijd bij blijven!

Ik kan nog uren door vertellen over dit boek. Maar eigenlijk moet je dit gewoon zelf ervaren. En dit boek is een echte aparte ervaring.
Ik vind het bijna jammer dat ik maar 5 sterren kan geven. Dit boek zou ik er meer willen geven. Een van mijn absolute favorieten van 2017. Ik geef het boek dus 5*****