Tien jaar na haar vertrek uit haar geboortedorp Barrens wordt Abby Wiiliams voor haar werk daar gestationeerd. Haar taak is uit te zoeken of het bedrijf Optical Plastics voor illegale schadelijke vervuiling zorgt.
Inmiddels woont Abby in Chigago, waar ze haar leven heeft opgebouwd. Inmiddels werkt ze als milieu rechten advocaat

Het is voor Abby niet makkelijk om terug te gaan.
De relatie met haar vader is zeer complex te noemen. Daarnaast heeft Abby geen fijne herinneringen aan Barrens. een verleden van pesten achtervolgt haar en dan is er ook nog eens het mysterie rondom de mysterieuze ziekte en verdwijning van een vroegere vriendin genaamd Kaycee.

Abby hoopt ,naast haar onderzoek naar Optical, dat ze ook antwoorden krijgt over de ziekte en verdwijning van Kaycee.
Zouden de vragen met betrekking tot Optical en haar vroegere vriendin met elkaar verband hebben?
Het leven in Barrens is verder gegaan sinds de tien jaar dat Abby daar weg is gegaan. Maar is iedereen wel echt veranderd? Wie is vriend, wie is vijand? Krijgt Abby uiteindelijk de antwoorden die zij zoekt? Kan Abby zich staande houden op de plek waar zo veel nare herinneringen zijn?

Abby is niet altijd van de subtiele aanpak. Soms is ze echt de olifant in de porseleinkast.
Door haar houding en haar regelmatig grote alcoholverbruik saboteert Abby zichzelf, maar is ze ook een makkelijk doelwit voor anderen. Ondanks haar werk blijkt Abby soms erg naïef te zijn, wat hier en daar ongeloofwaardig overkomt. Daartegen maakt Ritter door haar hoofdpersonage sterke en zwakke kanten te geven, haar zeer levendig.

Het verhaal is vanuit het standpunt van Abby beschreven. Doordat haar emoties aan de oppervlakte blijven en niet worden uitgediept, voelt het boek wat afstandelijk aan. Ook de andere personages blijven erg aan de oppervlakte, wat erg jammer is.
Daartegen heeft Ritter een manier van schrijven die je meeneemt in het verhaal. Het boek leest makkelijk. Er zitten soms prachtige zinnen in het verhaal verstopt.
Hier en daar blijft het verhaal wat haken, worden eerder genoemde thema’s en vragen niet altijd beantwoord, wat meer vragen oplevert.
Voor een debuut is het zeker de moeite waard en het belooft absoluut iets goeds voor de toekomst, mits Ritter zich blijft ontwikkelen.