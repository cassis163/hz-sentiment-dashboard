Eerlijk is eerlijk, wat een opluchting was deel 3 van Silber na deel 2. Silber 2 leek namelijk een soort uitwijking die Kerstin Gier iets te enthousiast heeft uitgewerkt zonder dat zonder enig idee waar het nou eigenlijk naar toe was. Dit boek was weer een stap richting het goede pad. In dit boek komt Anabel terug, toch wel het meest mysterieuze personage in de hele serie: is ze nou gek of gewoon heel slim? Ook Arthur is op zijn best, hij is een absolute supervillain op niks anders gericht dan wraak en dan vooral op onze lieve brave Liv!
De verhaallijn is heel erg goed, mysterieus en alles wat je van Kerstin gewend bent. Er zit een puntje van ergernis in, alhoewel ongemakkelijke situaties meestal met een sarcastische (meestal hilarische) opmerking worden weggeschoven, zoekt de schrijfster de ongemakkelijkheid nu juist op! Uiteindelijk wordt het dan ook gewoon ongemakkelijk om te lezen hoe een volgende situatie weer afgewimpeld wordt en een opmerking sarcastisch en nonchalant moet overkomen terwijl alles:` AWKWARD! 'schreeuwt.
Alhoewel je af en toe misschien in elkaar duikt van ongemakkelijkheid, is dit boek het zeker waard. Het is zoals altijd hilarisch vol raadsels en dromerig. En ongemakkelijkheid hoort toch eigenlijk ook in het leven van elk puberend meisje?