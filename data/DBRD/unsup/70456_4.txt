In het kantoor van WindPro, een bedrijf dat windmolens exploiteert, wordt een dode nachtwaker gevonden. Eerst lijkt dit een ongeluk te zijn, maar als korte tijd later Ludwig Hirtreiter, de voorzitter van een burgerinitiatief tegen windmolenparken vermoord wordt, start rechercheur Pia Kirchhoff een onderzoek.
WindPro wil een nieuw windmolenpark realiseren in Elhalten. Het stuk land dat daarvoor benodigd is, is eigendom van Ludwig Hirtreiter. WindPro biedt hem 3 miljoen voor het land, maar Ludwig heeft geen interesse. Als hij vermoordt wordt, lijkt de weg vrij te zijn voor WindPro, maar niets is minder waar.
Het onderzoek richt zich eerst op 1 mogelijke verdachte, maar na de moord op Ludwig blijken meerdere personen een motief te hebben.
Vanaf het begin wordt je meegezogen in het verhaal en in het leven van de personages.
Macht , geld en liefde is de rode draad en dit boek laat goed zien waartoe mensen in staat kunnen zijn. Zeer goed geschreven en tot de laatste bladzijde spannend.