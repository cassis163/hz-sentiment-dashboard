"Sashenka" van Simon Montefiore is een roman van deze historicus. Gelezen voor de Challenge, voor de categorie "Romantisch verhaal door een manlijke auteur". Simon is de man van Santa Montefiore, van wie ik al heel wat boeken heb gelezen. Dat zijn vaak romantische verhalen. "Sashenka" is ook een romantisch verhaal, maar voor mij ging het toch veel meer om de geschiedenis, die er mooi in verweven is. Montefiore is is een Brits historicus, journalist en schrijver. Hij was buitenland-correspondent en heeft tien jaar in de archieven van Rusland onderzoek gedaan. Mijn man was er ook aan begonnen, maar vond het niets, omdat hij de vrouw niet kon volgen met haar overspel. Het vervolg "Serafima" wil ik ook nog lezen.