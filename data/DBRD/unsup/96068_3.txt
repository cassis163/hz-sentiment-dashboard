Auteur Christina Henry maakte met Alice, het eerste deel van 'The Chronicles of Alice' een veelbelovend twisted fairytale debuut. Karakters van de door Caroll Lewis geschreven klassieker Alice in Wonderland werden in een ietwat luguber, dark fantasy jasje gestoken. In navolging op de jacht die Alice en Hatcher maakten op de Jabberwock, schreef Henry deel twee: Red Queen.
Het verhaal gaat verder waar Alice eindigt. Ze verlaten de oude stad en gaan op pad, vastbesloten de dochter van Hatcher (Mad Hatter) op te sporen. Al snel komen ze erachter dat het verwachte, hoopvolle groene gebied dat zich buiten de oude stad zou bevinden, plaats heeft gemaakt voor een verdorven levenloze vlakte. Ze vervolgen ze hun tocht, onwetend over wat ze te wachten staat.
Yesterday the village seemed eerie, but not actually dangerous. Today danger seemed to be all around them, making the air thick and Alice’s breath fearful.
Tijdens hun reis belanden Alice en Hatcher in het gebied waar de White Queen heerst. Vanuit haar verdorvenheid, die je vanuit het oorspronkelijke verhaal eerder bij de Red Queen zou verwachten, verandert ze Hatcher in een wolf. In Alice's zoektocht naar Hatcher ontdekt ze dat de White Queen de kinderen in het dorp opeist, waarna ze nooit meer terugkeren. Alice neemt het drastische besluit om zichzelf op te offeren in plaats van één van de kinderen, in de hoop Hatcher te redden.
Alice komt in gevaarlijke situaties terecht. Een goblin die de schedels van kinderen aan de muur hangt. Het mysterieuze rijk van de Black King waarin niets is wat het lijkt. Maar dan krijgt Alice hulp uit onverwachte hoek. Alleen, komt de hulp van de Red Queen wel voort uit de juiste motieven? Wat is het geheim van de White Queen? Zal Alice er in slagen niet alleen Hatcher, maar ook de kinderen uit het dorp te redden? En hoe zit het met de dochter van Hatcher?
Henry levert met Red Queen opnieuw een dark fairytale aan haar lezers. Echter, waar Alice de lezers in hoog tempo verraste met actie en voor de lezer spannende gebeurtenissen, mist dit in het vervolg. In plaats daarvan krijgt de lezer een kijkje in Alice haar gedachten, haar magie en ervaringen. De vraag is wat Alice's worstelingen zijn en welke daarvan worden beïnvloed door anderen uit het verleden en het heden?
She had no proof of Cheshire’s interference, although the relative ease with which they had passed through the desert only increased her suspicion. Cheshire liked to set and clear the chessboard according to his own whims. If it suited him to steer them away from the mysterious light in the desert, then Cheshire would not be above using Hatcher as his tool to do so.
Een relatief lange, vlakke inleiding vormt de basis van het verhaal, om uiteindelijk tot de kern te komen. Daar hervinden we Henry's scherpte die er voor zorgt dat uiteindelijk ook de Red Queen een creatieve, duistere versie blijkt te zijn voor liefhebbers van twisted fairytales.