Geen boek waar de hoofdpersoon een lief meisje is dat je alles gunt en dat er uiteindelijk met de prins vandoor gaat. Het meest interessante aan dit boek vond ik wel de hekel die ik aan het begin van het verhaal aan de hoofdpersoon ontwikkelde. Dat kwam natuurlijk mede door mijn vooroordeel over Daphne Deckers: ook wel een beetje een Gooise vrouw.

Iris, van 30, is lekker narcistisch en regelt het allemaal wel even zo dat zij haar zin krijgt. En als dat niet gebeurt, gaat ze vreselijk zitten pruilen. Eigen schuld, dikke bult. Toch is ze net niet zo irritant dat ik het boek wegleg. Ik wil toch graag weten hoe het verder loopt met haar. En langzaam wordt ik in een heerlijke chicklit getrokken. Fijn boek, leest lekker weg.

Ik kreeg dit boek via Elly's Choice en had het anders nooit uitgezocht, maar ik ben nu wel benieuwd naar de andere boeken van Daphne Deckers.