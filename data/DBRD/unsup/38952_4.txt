Ze komt nooit meer terug is het thrillerdebuut van Hans Koppel. Eerder schreef hij onder de naam Petter Lidbeck kinderboeken en drie satirische romans... en nu dus deze thriller, de eerste van een trilogie. Vanaf de eerste pagina werd ik meegezogen in het verhaal om antwoord te krijgen op de dringende vraag: Waarom? De tot in detail vertelde verkrachtingen hadden voor mij wat minder gemogen, maar hoorden wel degelijk bij het verhaal en om het Waarom te kunnen begrijpen. De karakters waren goed onderbouwd en de spanning werd ook steeds verder opgevoerd, steeds weer werd er een klein tipje van de sluier van het mysterie opgetild. Tijdens haar gevangenschap kreeg ik erg veel sympathie voor Ylva omdat ik me afvroeg wat ze toch in hemelsnaam wel gedaan moest hebben om zon behandeling te verdienen. Maar de verhalen van haar jeugd op school, haar collegas en haar man gaven me weer een heel ander beeld  dus bleef ik me, al lezende afvragen wat er in het verleden gebeurt moet zijn. Ik kon deze wraakactie aan de ene kant wel begrijpen, maar aan de andere kant toch ook weer niet. Het boek heeft me een paar aangename leesuren bezorgd en ik ben heel benieuwd naar de twee andere boeken van deze trilogie
Al met al geef ik dit boek 4 sterren.