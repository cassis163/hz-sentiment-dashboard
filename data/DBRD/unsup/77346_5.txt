Rêve is een jonge studente met een 18-jarige broer Justin, die op dezelfde universiteit studeert. Rêve hoeft niet hard te studeren, ze houdt ervan samen met haar beste vriendin uit te gaan en te feesten. Als Justin komt te overlijden raakt ze in een enorme dip. Ze is niet meer in staat haar oude leventje als student op te pakken. Na een tijdje overdag door de stad te hebben gezworven neemt ze het besluit om in militaire dienst te gaan. Eerst maakt ze daar ook een moeilijke tijd door, later past het soldatenleven haar steeds beter. Na afloop van haar ingrijpende diensttijd valt ze terug in een depressie. Het boek zit zeer ingenieus in elkaar, pas na het volledig uitgelezen te hebben kun je het begin van het boek volledig doorgronden. Het boek snijdt actuele thema's zoals schuld, rouw, angst en boete aan. Het taalgebruik van Roanne van Voorst is helder zorgt ervoor dat de lezer volledig in het verhaal wordt gezogen. Het boek is dan ook van begin tot eind prettig leesbaar.
'Lief van je' is een regelrechte aanrader.