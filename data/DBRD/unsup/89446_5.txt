Justin en de boom van Oorsprong. Geschreven door Marcel Heunks

Wat een ontzettend leuk boek. In een ruk uitgelezen en van de eerste tot de laatste letter spannend. Zeer geschikt voor kinderen die van fantasy houden.

Justin vindt op de zolder van hun nieuwe huis een mooi boek. Dit boek bevat plaatjes en rare teksten. Op een gegeven moment spreekt Justin een tekst hardop uit en dat is het begin van zijn avontuur. Het gevolg van het hardop uitspreken van de tekst is dat alle naaldbomen langzaam aan hun naalden verliezen. Dit gebeurd over de gehele wereld en heeft veel gevolgen voor mens en dier. Justin kan dit echter stoppen maar dan moet hij samen met zijn buurmeisje, reuzenkabouters, trollen, kwebbelkonijn en andere dieren een opdracht uitvoeren. Het is geen gemakkelijke opdracht en ze moeten vechten voor hun leven. Gaat het Justin lukken om alle naaldbomen te redden ?

Het verhaal is fijn geschreven. Het leest makkelijk en je beleeft veel avonturen. Af en toe wordt de tekst afgewisseld met een tekening van kwebbelkonijn. Het boek is geschikt voor kinderen vanaf 8 jaar maar kan natuurlijk ook goed voorgelezen worden.
Ik kijk uit naar deel 2.