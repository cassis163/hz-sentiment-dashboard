De turbulente geschiedenis van twee schilderijen die niet direct bij elkaar horen maar uiteindelijk als pendant niet meer te scheiden zijn. De biografie van een Poolse gravin geboren in Wenen ten tijde van een explosie van creativiteit aldaar in de nadagen van het Habsburgse Rijk en overleden lang nadat het IJzeren Gordijn viel. Wereldoorlogen, meanderende grenzen, totale chaos in Europa. Het is nogal veel in één boek. Overigens zeer leesbaar en een uitnodiging om meer te lezen over veel onderwerpen. Redactioneel had het iets beter gemoeten (enkele doublures en onjuistheden over Wenen) ; de stijl is vaak wel erg bloemrijk. Het aantal bijvoeglijke naamwoorden en bijzinnen is allemaal wel erg veel en de rivier aan ambities blijft hier en daar nauwelijks binnen de oevers. Toch koop en lees het! Zie het ook als appetizer voor veel meer over de aangesneden onderwerpen.