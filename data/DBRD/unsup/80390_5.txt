Ik lees en recenseer regelmatig een gouden boekje. Dat doe ik omdat ik ze mooi vind, het zijn en blijven pareltjes in mijn boekenkast en als ik ze herlees dan kom ik er steeds weer achter dat er in elk gouden boekje een wijze les verborgen zit.
Dat heeft Dirk Broekman ook ontdekt en hij heeft ze naast elkaar gezet. Een gouden greep want dit is echt een superparel! Wat leuk om een boekje te hebben met een verzameling gouden boekjes delen en om alle verschillende tekeningen en bekende teksten terug te lezen. Pure nostalgie en heerlijk genieten! En niet terugleggen in de boekenkast want je blijft deze herlezen.