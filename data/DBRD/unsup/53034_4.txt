Misdaadjournaliste Benthe Berg woont met haar Franse man en dochtertje in Ringerdam, een klein en vertrouwd dorpje vlakbij Amsterdam. Al snel blijkt dit dorpje niet zo vertouwd als gedacht, als pedofiel Rick V. opgepakt wordt. Aangezien Benthe ook in Ringerdam woont, doet zij verslag van de aanklachten tegen Rick V, maar dan blijkt dat Bentheâ€™s dochtertje ook 1 van de slachtoffers is. Haar dorpsgenoten geloven echter stellig in de onschuld van Rick V. Al snel ontvangt Benthe dreigbrieven en telefoontjes, komt dit van haar dorpsgenoten of zijn het andere werkgerelateerde zaken?
Dit is de eerste keer dat ik een boek van Milou van der Will lees, maar zeker niet de laatste. Het is een zeer indrukwekkend boek waarbij de emoties van de hoofdpersonen erg goed weergegeven worden. Het verhaal en de emoties grijpen je vanaf het begin beet en laat je niet meer los. Af en toe is het zelfs echt even slikken. Deze thriller kent verschillende verhaallijnen, maar toch blijft het verhaal erg gestructureerd en duidelijk zonder ook maar een moment saai te worden. Waren er maar meer van dit soort goed onderbouwde verhaallijnen vol spanning. Mocht je overwegen dit boek te gaan lezen, zeker doen, je krijgt er geen spijt van.