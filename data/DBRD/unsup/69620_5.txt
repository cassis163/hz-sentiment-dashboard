Weer helemaal meegesleept door dit boek, wat een indrukwekkend verhaal.
Sinds ik Dizziaan ben lees ik geen achterkaften meer maar doe ik een globale indruk op hier bij Dizzie. Vervolgens koop ik wat maanden later een titel van mijn Dizzie verlanglijst en begin blanco aan het boek, geheel volgens de wens van schrijver Chris Cleave.

Goodies and Baddies, was de wereld maar te onderscheiden in zulk een idealistisch moraal. In een deels humoristische en deels adembenemend schokkende wijze word je meegenomen in een zomer van Sarah en Little Bee, om te ontdekken dat dingen niet zo simpel liggen.

Ik vind het een bijzonder knap boek waarin een serieus zwaar actueel onderwerp in twee werelden word neergezet, waarbij de vrouwelijke hoofdrolspeelsters ook nog met hun eigen persoonlijkheid uit de verf komen. Heerlijk engels taalgebruik en zoals Little Bee tegen je aanpraat is het soms bijna alsof ze tegenover je zit.
(gelezen in het engels: "The other hand" )