Ik wou dit boek graag lezen omdat de korte inhoud me heel erg aansprak.
Scorpio beschrijft het verhaal van Gaelle en haar zoon Lukas op de loop voor huurmoordenaar Michael. Blijkbaar een meedogenloos man maar niets is minder waar.
Een aanslag op haar leven doet haar in een psychiatrische kliniek belanden. Wie heeft dit op zijn geweten, waar is Lukas en hoe moet het nu verder??
Gaelle kan zich niets herinneren, dit is het begin van een zoektocht naar de waarheid, het waarom en vooral wie.
Kan me helemaal vinden in de boeken van Hilde. De korte hoofdstukken doen je steeds maar nog een en nog een willen lezen waardoor je het boek moeilijk kan wegleggen. Leuke afwisseling heden en verleden. Leuke combinatie, mooi boek, spannend verhaal.
Ik vind het altijd een prettige manier van lezen met flashbacks. Je weet het hoe en het waarom en dat is zeker een meerwaarde voor het verhaal. Leest zeer vlot. Was op het eind toch wel verrast maar alles werd wel plots duidelijk.
De moeite waard, zeker een aanrader!!