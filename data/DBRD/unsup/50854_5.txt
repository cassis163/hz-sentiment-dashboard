Dit boek heb ik gelezen voor mijn havo 5 eindexamen lijst nederlands. Mijn thema was toen kinderen in de oorlog. Ik kan me nog goed herrinneren dat ik het binnen 3 weken moest lezen, want iemand anders had het boek in de bieb gereserveerd. Nu had ik duidelijk meer rust, maar heb het toch vrij vlot gelezen. De basis kende ik nog wel, maar natuurlijk niet mee alle details.

Dit boek is me bijgebleven van toen en het was zeker waard het nog een keer te lezen.


Anna en Lotte, een tweeling uit Duitsland, verliest voor de oorlog hun ouders door ziekte. De familie besluit de twee meisjes op twee verschillende plekken op te laten groeien. Wat blijkt in twee landen, Nederland en Duitsland, zonder enig contact. De oorlog zorgt ervoor dat de twee landen tegen over elkaar staan en zo ook groeien Anna en Lotte op, met vooroordelen over het andere land, de bevolking en ook over elkaar.


Als beide dames op leeftijd zijn komen ze elkaar toevallig tegen in Spa tijdens een kuur. De in het begin stroeve gesprekken behandelen alle themas uit hun jeugd, de oorlog en hun huidige leven. Ze leren elkaar elke dag een beetje beter kennen, maar hun verleden blijft ook tussen hen staan.