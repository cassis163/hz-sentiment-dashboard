Altijd Anders is een bijzonder boekje. Omdat ik al wat ouder ben, nou ja, 18, vond ik dit boek wel wat kinderachtiger over komen dan ik had verwacht. Het is een verwarrend boek, tenminste, dat vond ik. Ik vond dat het soms heel erg overkwam als een serieus YA-boek, met een onderwerp (LGBT) dat niet in veel YA boeken voorkomt, maar vaak was het ook heel kinderlijk. Dit komt misschien omdat dit boek het derde deel is in een serie over Joop. (Kijk ook vooral naar de andere boeken van Ingrid!) Het boek was leuk om te lezen, maar het gaf mij niet de wauw-factor. Het is zeker goed geschreven en je leeft echt mee met Joop, omdat zij alles voor de eerste keer ervaart (eerste experimentele relatie, eerste liefde, etc. ). Echter waren er wel wat dingetjes die ik minder super vond, zoals sommige personages. Ook vond ik het goed dat Kluvers een totaal andere weg inslaat over het hele 'anders zijn' en lesbisch zijn, aangezien het vooral een boek is over accepteren dat je anders kunt zijn. Veel boeken over homoseksuele jongeren bevatten een confrontatie, dus dit was wel verfrissend. Al was het af en toe wel een beetje té gewoontjes. Er was niets aan het boek dat mij écht choqueerde, deed lachen van het huilen, of wat ik helemaal geweldig vond. Ik vond het een oké boek, maar het is zeker voor een jonger publiek. Voor jongeren die net beginnen met lezen, is dit een super start. Ben je echter wat meer into de échte YA, dan is dit boek misschien niet helemaal jouw ding. Het is vooral een leuk boekje voor tussendoor, want het was eigenlijk niets aparts.

Als je dit boek wil gaan lezen, raad ik ook zeker aan om de eerdere delen te lezen. Het boek is echter ook prima als een standalone te lezen. Dit zou ik aanraden als je al wat ouder bent. De eerdere delen zijn namelijk meer geschreven voor 12+, en is niet echte YA.

Al met al geef ik dit boek 2,5 sterren (dit kan helaas niet op Hebban!) oftewel, ongeveer een 6,5.