In dit boek maak je kennis met Qelarha, dit is een meisje met goudkleurig haar en groene ogen. In het begin van het boek is ze 14 jaar oud, wat een belangrijke leeftijd is in dit verhaal.

Vervolgens ontmoet je Dalnohr, hij is een elf met goud/amberkleurige ogen. Hij is een aarde elf en 'ontvoert' mensen om ze te leren wat hun talent is zodat de mensen dit elkaar kunnen leren.

Zoals de flaptekst van het boek al vertelt zijn de mensen doodsbang voor de elfen, want de mensen die bij de elfen hebben gewoond en geleefd zijn totaal niet meer wie zij daarvoor waren. Deze mensen worden Elvenaars genoemd, ze worden nooit ziek en alles gaat goed qua materiaal en handel.

Qelarha en Dalnohr zijn de twee personen waar het verhaal om draait. Het verhaal wordt ook vanuit beide perspectieven beleefd waardoor je van beiden de denkwijze snapt.

Natuurlijk is het enigszins voorspelbaar maar ook enigszins logisch dat Qelarha en Dalnohr elkaar ontmoeten. Dalnohr gebruikt de lathrain om uiteindelijk Qelarha bij hem te roepen. Mensen die onder invloed van de lathrain zijn moeten en willen naar de elf toe die hen roept.

Anna LÃ³pez Dekker is er goed in geslaagd om de haat van Qelarha jegens de elfen over te brengen. Daarbij laat ze je voelen dat de elfen zich van geen kwaad bewust zijn en denken te doen wat het beste is voor de mens. Echter voelen de elfen zich superieur aan de mens en verplichten ze hun mensje om elke ochtend en middag een tekst op te zeggen terwijl ze geknield voor hun eigenaar - de elf - zitten.

 

'' Ik, een nederig mens, kniel voor u, meedhar. Ik weet dat u het beste met mij voorhebt en ik accepteer uw autoriteit over mij. Ik zal u gehoorzamen en uw straffen gewillig ondergaan. Ik ben er dankbaar voor dat u mij hebt uitgekozen om een beter mens te leren zijn en vraag bij voorbaat vergiffenis voor mijn overtredingen. Ik vraag ook vergiffenis voor alles wat ik als mens de Aarde heb aangedaan en ik vraag u on mij niet te hard te straffen voor mijn onwetendheid.''

Naarmate het verhaal vorderde, merkte je als lezer, maar ook als Qelarha en Dalnohr, dat er sprake is van een miscommunicatie tussen mens en elf. Het boek laat je lachen om de grappige momenten, doodsangst beleven, maar ook je geliefd voelen.
Hier moet ik het bij laten, want het is zonde als ik ga spoilen ;)

Lang Verhaal Kort

Een verhaal met een perfecte dosis avontuur en karaktergroei. Wanneer je er eenmaal in zit, lees je dit boek in een zucht uit en zit je met smart te wachten op deel 2!