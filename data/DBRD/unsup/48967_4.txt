Dit boek kregen we toegestuurd om beiden een recensie over te schrijven. Die van Roene volgt nog, hier alvast de mijne :-)

Het boek spreekt me niet direct aan. Zowel de omslag als de titel geven me het idee dat het een boek uit mijn moeders jeugd is,  al betwijfel ik of 'Justin' destijds een gebezigde naam was ;-)

Maar omdat je een book niet by the cover mag judgen, besloot ik toch dat ik het wel wilde lezen: wie weet zou ik positief verrast worden!

Het boek gaat over Justin, die na het overlijden van zijn moeder samen met zijn vader verhuisd is naar een dorpje aan de rand van het bos.
Op zolder vindt hij een kast met boeken van de vorige bewoners.
Als hij een vreemde tekst uit één van de boeken hardop uitspreekt, is dat het begin van een spannend avontuur: hij heeft iets ontketend waarvan hij de gevolgen niet had kunnen voorzien!

Het is een boek over vriendschap, vertrouwen en verraad. 3 ingrediënten die staan voor een goed avontuur.
Het hele verhaal doet aan alsof het niet in het heden afspeelt maar járen terug, op een enkel whatsappje na.
Wat dat betreft is de cover dan wel weer passend bij het verhaal.
Maar waar ik de cover dus wat oubollig vond, vind ik dat van het verhaal juist niet.
Het zorgt dat het allemaal wat minder gehaast overkomt, ondanks dat Justin wel degelijk met tijdsdruk te maken krijgt.
Tel daarbij het dikke pak sneeuw op dat in het boek in een stil bos is gevallen en je hebt de sfeer van het boek in je hoofd.
Prima dus om te lezen in de aanloop naar kerst!

Door de setting is het volkomen logisch dat er in het bos Reuzenkabouters leven en dat er een bont gezelschap aan allitererende dieren voorbij komt.

Al met al kan ik niet anders zeggen dan dat het boek mijn verwachtingen overtrof.
Gewoon een leuk kinderboek met een prima sfeer, waarvan het vervolg inmiddels ook uit is.

Ik geeft het met plezier 3,5 duim!

http://www.watiknouvind.com/2018/11/wat-ik-nou-vind-vanjustin-en-de-boom.html