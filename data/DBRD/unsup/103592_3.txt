Schakel is het tweede deel in de trilogie die begon met Silo. Maar qua tijd speelt Schakel zich af voor en gedeeltelijk tijdens de gebeurtenissen in Silo. Er wordt een heleboel verklaard, de reden waarom en hoe de Silo's gebouwd zijn wordt uitgebreid beschreven. Maar waar Silo bol staat van de actie en spannende meeslepende gebeurtenissen, blijft Schakel hierin achter. Het is interessant om de gebeurtenissen uit Silo in Schakel van de andere kant belicht te zien, maar ik vond het moeilijk om geboeid te blijven bij het politieke gekonkel waar het in het boek vooral over gaat. Pas in het laatste stuk van het boek vond ik het weer echt boeiend. Een stapje terug ten opzichte van Silo, maar toch goed genoeg om het derde deel van de trilogie ook te willen lezen.