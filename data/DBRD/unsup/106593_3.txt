Al vanaf de eerste pagina's zat ik verstrikt in het verhaal.

Heel vlot en mooi geschreven, telkens weer een mooie spanningsopbouw en prachtige beschrijvingen van natuur en omgeving (zie verder). Al gauw vorm je je in gedachten een beeld van hoe de personages er uit zien.
Maar al bij de inleiding struikelde ik over kleine taalfouten en de duidelijk Vlaamse afkomst (en dus het Vlaamse taalgebruik - beetje zonde als hij ook in Nederland wil doorbreken) van de schrijver. Meestal leg ik een krantenartikel of boek weg eens ik een derde keer struikel over de taal maar omdat de auteur een mede-reenactor is (of was) geef ik hem uitzonderlijk het voordeel van de twijfel.
Afsluiten met een punt dat even goed als vervelend voor me blijkt : de schrijfstijl, de soms te uitgebreide beschrijvingen van natuur en omgeving en het thema van het boek doen me enorm denken aan de uitgebreide reeks van J. M. Auel.

Eender hoe ga ik het boek in de komende dagen zeker nog uitlezen en kijk ik uit naar het vervolg in deze reeks.