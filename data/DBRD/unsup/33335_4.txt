Susan Mallery begon al vroeg aan haar schrijfcarrière. Vlak nadat ze haar school verliet, werd haar eerste verhaal gepubliceerd. Sindsdien zijn er veel romantische boeken gevolgd. De Fool’s Gold-reeks, uitgegeven door Uitgeverij Harlequin, is door Susan geschreven. In 2012 verscheen Een zomer lang, een nieuw deel in de inmiddels populaire reeks. 
Charlie woont al een hele tijd in Fool’s Gold. Ze heeft het er naar haar zin. Ze werkt als brandweervrouw bij de plaatselijke politie en heeft een prima vriendengroep om zich heen. Er ontbreekt alleen één ding: een gezin. Mede doordat ze in haar jongere jaren een trauma heeft opgelopen. Wanneer fotomodel Clay in Fool’s Gold komt wonen, ontstaat er een vriendschap tussen Charlie en Clay. Charlie zit in Clay de man die haar van haar trauma af helpt.

Tijdens het lezen van Een zomer lang geniet je van de romantische scènes. Charlie is een harde. Werkend bij de brandweer, weet ze goed van zich af te bijten, zeker wanneer het om mannen gaat. Maar juist daar wil ze wat aan doen. Clay is een ware held. Hij behandelt Charlie als een prinses en helpt haar als een gentlemen over haar angst voor mannen heen te komen. De scènes waarin Clay lief voor Charlie is, zijn enorm romantisch en heerlijk zoet. Je zou bijna wensen dat Clay jouw man is.
Maar het is niet alleen romantiek wat de klok slaat in Een zomer lang. Het vertelt ook het verhaal van een slechte band tussen moeder en dochter. Charlie en haar moeder liggen elkaar niet. Wanneer Charlies moeder zich realiseert dat haar dochter nog de enige is die ze heeft op aarde, wil ze de band herstellen. Dit is een prachtig verhaal over hoe familiebanden mis kunnen gaan en hoe moeilijk het kan zijn om deze banden weer te verbeteren.

De personages zijn interessant en door de onderliggende laag, de relatie tussen moeder en dochter, komt Charlie echt tot leven. Het is gemakkelijk om je in haar te verplaatsen en de pijn, maar ook de fijne momenten voel je met haar mee. Steeds hoop je dat Charlie een beetje meer van haar muur af laat breken en wanneer ze dat ook doet, voel je mee. Charlie wordt als een vriendin voor je.

De andere personages blijven wat oppervlakkig. Dat is niet erg. Het is het verhaal van Charlie. Hoe Charlie haar angsten overwint en eindelijk, na 30 jaar, een band met haar moeder krijgt. Met Charlie leef je dan ook het meest mee. Zowel op de mooie als minder mooie momenten.

Een zomer lang is een heerlijk romantisch boek met een dubbele laag. Het verhaal leest als een trein en laat niet los. Voor je het weet, is het boek uit. Extra dikke uitgave meldt de cover. Erg? No way! Dit verhaal had nog wel even door mogen gaan.