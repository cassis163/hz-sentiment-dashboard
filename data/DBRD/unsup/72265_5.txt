‘De nazi en de kapper’ van Edgar Hilsenrath, wat een fenomenaal boek, wat een schrijver, een meester-verteller, een kunstenaar met woorden.

In ‘De nazi en de kapper’ verteld Edgar Hilsenrath het waanzinnige verhaal over Max Schulz en zijn Joodse vriend Itzik Flinkenstein geboren in 1907, op het kruispunt van culturen, de Goethe-en de
Schillerstrasse in ‘Weishalle’.

Max ziet uit als Joods en Itzik Arisch, dat komt zo goed uit dat Max(massamoordenaar in ‘Laubwalde’
van 200.000 Joden,’Dat waren alleen maar Joden, Volksvijanden.Untermenschen’.) na de oorlog moeiteloos de identiteit van Itzik kan overnemen.

Edgar Hilsenrath; wat een schrijfwijze, rauw, vermakelijk, meeslepend, als een kwaadaardig sprookje doorspekt met wellust, zwarte humor ‘want in Polen is het zo..koud dat je spuug bevriest als je muil te ver opendoet.
‘Dan kun je maar beter je bek houden, zei vrouw Holle’.
Krankzinnige gebeurtenissen, ietwat pervers, scherpzinnig met die allesomvattende dialogen en monologen.
Het is een verzinsel waar niet voorbij wordt gegaan aan historische feiten.
Dat is het kader geworden, opkomst Nazi-Duitsland, Holocaust en een land in opbouw(Israel).

Na de bevrijding vertrekt op 14 juni 1947 Max Schulz alias Itzik Flinkenstein met de ‘jammerbak’, het ‘spookschip’, ‘De Exitus’ naar het beloofde land.
‘De doden varen met ons mee. De zes miljoen! Miljoenen doden! De doodgeslagenen! De opgehangenen!De doodgeschotenen!De vergasten!
Die varen allemaal mee! Waarheen..? Wat een vraag! Naar het historisch vaderland! Naar huis!’.

In het beloofde land lukt het Max zijn oude vak als kapper uit te oefenen.(Als jongeling geleerd van Chaim Flinkenstein, vader van Itzik, oorspronkelijk afkomstig uit ‘Pohodna, een kleine Joodse stad in Galicïe’ en geëmigreerd omdat ‘Duitsland een vooruitstrevend land was waar ook een Jood de kost kon verdienen en gerustgesteld en met vertrouwen de toekomst tegemoet kon zien’).
Hij wordt gerekruteerd voor de Joodse geheime dienst, ontmoet Mira(het lot bepaalde dat ze een slachting bij ‘Oekraïense stadje Wapnjarka-Podolsk’ op de Joodse begraafplaats heeft overleefd), ontmoet opnieuw de rechter van het spookschip ‘De Exitus’ met een bizar verloop.

Het is een magnifiek, onvergetelijk verhaal geworden.