Dit is het tweede boek van de EMP serie. Nadat ze in Een seconde later meteen eeuwen terug in de tijd gingen, hebben ze heel wat meegemaakt. De mensheid is te afhankelijk van stroom en machines. Ze hebben veel mensen verloren, maar willen Black Mountain weer opbouwen. Speciale teams proberen het voor elkaar te krijgen.

John Matherson is niet blij als er ineens iemand verschijnt, die zegt namens de overheid te handelen. De overheid wil 150 inwoners inzetten voor het nieuwe leger. De Amerikanen voeren namelijk oorlog tegen landen, maar ze willen ook de opstandelingen stoppen. John heeft meteen al zijn twijfels en vreest dat zijn inwoners kanonnenvoer zullen gaan worden. Nee zeggen is geen optie. De nieuwe regeringsleiders houden vol. John doet er alles aan om het te voorkomen. Zijn dorp is niet meer veilig als er zovéél mensen verdwijnen. Al snel blijkt het, dat de regering haar wil, de wet is. De bewoners besluiten in opstand te komen, als men ziet wat de regering met een dichtbij gesitueerde gemeenschap doen. Ze kunnen niet anders en moeten er wat baan doen, maar hoe kun je dat, als je geen wapens hebt?

Het is een Dystopische wereld. Ik denk dat de toekomst er wel eens echt zo zou uit kunnen gaan zien. Geen elektriciteit meer, geen auto's (alleen oldtimers zullen het nog doen) en geen computers of andere machines meer. Het eten is schaars, fabrieken liggen stil…… het is een eng idee.

Vormgeving en schrijfstijl lezen heerlijk. Per hoofdstuk weet je meteen welke dag het is. De tijdlijn is daarom erg duidelijk en je weet dat ze in the moment leven. Eerst deze dag door zien te komen. Dan kijken we weer verder. Dat is een echt overlevingsgevoel.

Dit is weer een goed verhaal en een goed vervolg op het eerste boek. Maar het gaat dit keer echt over keuzes maken en overleven. Er is weinig tijd om op de emoties in te gaan. Dat maakte boek een, echt een ietsepietsie beter. Dit boek krijgt van mij 4****