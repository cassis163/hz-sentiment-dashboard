Rene Denfield - Het Sneeuw Meisje

Deze roman is een van de beste die ik gelezen heb, de laatste maanden. Ik vond ook zeker dat het thriller elementen heeft. Het is vanaf de eerste pagina spannend. Je moet weten wat er met Madison gebeurt is. Ze was 5 jaar oud toen ze verdween in een bosrijkgebied in Oregon, Amerika. Ze is al jaren spoorloos als haar ouders besluiten om de hulp in te roepen van de Kindvinder: Naomi. Deze nog jonge vrouw spoort verdwenen kinderen op. Soms levend, soms dood en soms is er geen spoor meer te vinden van een van de door haar gezochte kinderen. Het komt allemaal heel erg dichtbij… omdat ze vroeger zelf is ontvoerd. Door te zoeken naar andere kinderen, hoopt ze ooit achter haar eigen verleden te komen. Ze is toentertijd opgevangen door een lieve pleegmoeder. Het verleden laat haar niet los. Hoe kan ze ooit echt leven, als ze een stuk van zichzelf mist?

In het woud woont het sneeuwmeisje. Ze is gemaakt van sneeuw en woont samen met een jager. Het is een onherbergzaam gebied, pure wildernis en ze mag niet naar buiten. Het meisje heeft een zeer levendige fantasie, op deze manier is haar wereld stapje voor stapje groter aan worden.

Dit boek heeft mij bij de strot gegrepen en heeft een diepe indruk op mij achter gelaten. Het is zo beeldend beschreven : je waant jezelf ook echt in de bossen van Oregon en kunt de kou en sneeuw bijna voelen. Deze wereld is er een, waar de natuur de overhand heeft.

De verhaallijnen van Naomi en het sneeuwmeisje zijn vloeiend op papier gezet. De hoofdstukken zijn kort. Het leest als een echte pageturner. Wegleggen was voor mij geen optie meer…. Dit is een roman waar ik echt fan van ben. Ik geef het 5 dikke sterren.
De hele sfeer in dit boek is gewoon geweldig echt. En de gedachte dat dit soort dingen echt kunnen gebeuren, zet je wel aan het denken. Ik kijk er naar uit om meer van deze auteur te lezen in de toekomst. 5*****