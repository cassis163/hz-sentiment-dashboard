In de wereld van Den is magie door de koning verboden, hij heeft zelfs de Reiniging ingezet. Den weet haar magie verborgen te houden, maar voor hoe lang? Als het noodlot toeslaat moet ze vluchten. De dreiging uit het noorden is teruggekeerd. Den voelt het aan, het maakt haar misselijk en het put haar uit. Wat is het geheim dat haar pleegouders altijd voor haar verborgen hielden? Wat moet ze nu doen?
Den gaat op pad naar de DrakenDen, daar denkt ze het geheim van haar afkomst te kunnen ontrafelen. Maar voordat ze daar is, ontmoet ze onderweg Dwerg die er slecht aan toe is. Ze helpt hem en samen trekken ze verder. Maar er komen nog veel meer gevaren op haar pad. Ze wordt gevangen en ontmoet Beer. Den, Beer en Dwerg weten te ontsnappen en gaan om raad vragen, maar dan moet Den toch naar de plaats waar haar echte ouders hebben gewoond. Zal ze de wereld kunnen redden van de enorme dreiging?

Het boek leest fijn en gaandeweg worden er meer stukjes van het verhaal ontrafeld. Langzamerhand begint het Den te dagen waarvoor zij bijzonder is en welke zware taak zij heeft. De verhaallijn slingert wat heen en weer tussen verschillende lijnen maar gaat wel richting de climax. De personages raken steeds meer bevriend en je leert ze steeds beter kennen. Leuk is dat het verhaal wat aan dat van Den voorafging steeds stukje bij beetje boven de hoofdstukken wordt verteld. De kaft geeft de sfeer van de wereld goed weer. Het verhaal wordt wat vertellend beÃ«indigd en de mogelijkheid voor een vervolg wordt in de epiloog open gelaten. Ik geef dit boek vier sterren en raad het aan fantasylezers aan.