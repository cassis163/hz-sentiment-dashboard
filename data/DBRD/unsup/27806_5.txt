Na deel 1 - Familiebezit - was het even omschakelen dat dit boek zich ruim een eeuw geleden afspeelt. Dit duurde maar kort, want ook dit boek is zo verhalend geschreven, dat je er meteen weer midden in zit. Het verhaal beschrijft een tijdsbeeld waar andere regels gelden dan - in Familiebezit - met zeer uiteenlopende personages. Het Bonave verhaal speelt op de achtergrond van de opkomst van de Cahors wijnen. Wijnen van de inheemse druif Auxerois - nu beter bekend als Malbec - met een uitmuntende kwaliteit en uitstekende reputatie die door het toegewijde baanbrekende werk van Gilbert en Clement Bonave is verkregen en daarmee de erfenis voor Juliette Bonave vormt om het Bonave domein weer nieuw leven in te blazen. Kortom nog spannender dan Familiebezit, een aanrader.