Het lijkt erop dat Het Balseizoen mijn verwachtingen heeft kunnen waarmaken. Ik, die altijd zo graag luchtige boeken lees tijdens mijn examens, was helemaal in de ban van dit boek. Eerst had ik het nog niet door, maar ik na het lezen weet ik helemaal waarom ik meegesleurd werd ik dit grappige, eigentijdse boek.

Ik was helemaal weg van het boek en dan bedoel ik ook weg! Ik begon te lezen, las elke volgende pagina met een glimlach op mijn gezicht en kwam toen tot de constatatie dat het hele plot van dit boek eigenlijk gestolen is van Jane Austens Pride & Prejudice. Oké, ik geef het boek nog altijd een hoog cijfer omdat er veel andere prachtige dingen waren aan dit boek. Alleen het feit dat dit een Pride & Prejudice-retelling was en niemand me ervoor had gewaarschuwd, ging de glimlach van mijn gezicht tijdens het lezen toen ik een bijna exacte kopie las van één van mijn favoriete scènes uit Austens meesterwerk. Oké, ik hou van retellings maar iemand had dit moeten vertellen. Voor mij lijkt dit boek nu best wel niet creatief.

Maar zoals jullie zien aan mijn cijfer, stoorde ik me er uiteindelijk niet zo aan als ik zou hebben gemoeten. Deels was het omdat ik een boek heb gezocht die toch wat clichés bevatte en deels omdat ik zoals ik al zei elke pagina heb gelezen met een glimlach. De humor van deze schrijvers is zo geweldig én zo eigentijds. Ik werd helemaal verliefd op Megan en haar eigentijdse kijk op baljurken, meisjesdingen en zo veel meer. Ik lachte werkelijk hardop met de stoten die dit geweldig hoofdpersonage telkens uithaalde. Ik kan dus niet anders dan goede cijfers geven aan een boek die me ontzettend aan het lachen heeft gemaakt tijdens een niet zo leuke en stressvolle periode.

Dit boek was niet alleen verbazingwekkend humoristisch, maar het was ook ondergedompeld in een sfeer à la Selectie. Ik denk dat veel mensen die de boeken van Kiera Cass goed vonden dit boek zeker leuk zouden vinden, misschien zelfs nog leuker als de cover van Het Balseizoen ietsje meer 2016 zou zijn geweest. Ik hield van de baljurken, gala’s én andere dingen die wij eigenlijk niet kennen. Voor degenen die nu zeggen dat het boek heel onrealistisch is, check deze wikipedia-pagina! En als je ‘International Debutante Ball’ intikt in Google Afbeeldingen, vind je gigantisch veel plaatjes van debutantes in Amerika. Het is echt zo leuk om even door te scrollen!

Als ik iets over de schrijfstijl kan vertellen is dat dit boek ongelofelijk vlot wegleest. Het boek neemt je even mee naar een onrealistische realistische wereld die je laat wegdromen. De auteurs zijn er echt heel goed in geslaagd om van dit boek een pareltje te maken, vooral omdat het hoofdpersonage Megan echt wel een geweldige meid is. Ze houdt wel een beetje van mode, maar haar grote passie ligt bij voetbal. Met dus ook geweldige referenties naar het hedendaagse voetballeven inbegrepen. Ook is Megan geen poesje om zonder handschoenen aan te pakken, want ze kan perfect met een geweer overweg.

Het Balseizoen was een geweldig boek voor tijdens de examens. Ik raad het iedereen aan die eens wat luchtiger wil lezen. Het is zo’n vlot, grappig en buitengewoon boek dat je meteen je favoriete en mooiste jurk wil aantrekken. Dus dames, koop het boek!