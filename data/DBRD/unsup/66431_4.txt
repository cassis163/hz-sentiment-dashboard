In dit verhaal, die bestaat uit verschillende verhaallijnen die door de tijd door elkaar heen lopen, zijn Andy en Femke de hoofdpersonen. Andy is geboren met een erfelijke gelaatsaandoening en met een spraakgebrek. Hij wordt al zijn hele leven gepest en tot overmaat van ramp wordt hij ook nog eens misbruikt.
Verder vertoon Andy obsessief gedrag t.a.v. Femke die Andy al die tijd genegeerd heeft. Je moet zelf maar gaan lezen
op welke manier Andy dit gedrag uit.
Dan Femke, een zachtaardige dame en wereldverbeteraarster die een relatie heeft met haar vriend Ruben en de relatie beëindigd heeft omdat ze door hem bedrogen wordt.

Andy ondergaat een totale make over operatie , maar hij blijkt hierbij ook weer voor het ongeluk geboren te zijn. Er gaat het e.e.a. mis en Andy raakt hiervan zo in de war dat hij een zelfmoordpoging onderneemt. Maar ook hierbij...... u raadt het al.
Hij besluit wraak te gaan nemen op Femke op een wel héél speciale manier waarbij hij de hulp inroept van zijn beste vriend Bennie en de ex vriend van Femke, Ruben.
Hoe dat allemaal verder gaat verlopen met je gewoon echt zelf gaan lezen. Het is echt de moeite waard.


Allereerst was ik heel benieuwd waar de afkorting B.B. van de titel voor stond. Daar krijg je inderdaad duidelijk een antwoord op verder in het verhaal.
In het begin had ik moeite met de vele verhaallijnen die door de tijd heen liepen, maar al snel had ik de juiste smaak te pakken. Het is een boek wat bijzonder prettig en snel weg leest door de prettige schrijfstijl, ook mede door de actuele maatschappelijke thema’s zoals pesten en misbruik die aan de orde komen.
Ik werd compleet verrast door het plot . Had totaal géén rekening gehouden met zo’n ontknoping alhoewel ik het wel een beetje jammer vind van het open einde. Ook kan de cover wel wat realistischer worden, dat vind ik wel jammer aan het boek, want ik zou normaal dit boek niet zo snel pakken met zo’n nietszeggende cover. En daar zou je spijt van krijgen want dit meeslepende verhaal met een uitstekend plot, is absoluut een aanrader, ondanks de ook onwerkelijke stukken in het verhaal die overigens wel met een vleugje humor wordt beschreven. Kortom een uitstekend thrillerdebuur van Karin van Kallenberg en Dimitri van Hove.