Seren is een 16 jarig meisje wat vast zit op het ruimteschip Ventura. Ventura is ongeveer 86 jaar geleden de ruimte ingeschoten om opzoek te gaan naar een nieuw planeet.
Op Ventura gelden strenge regels met betrekking tot hoe je je leven moet leiden. Zo ga je 9 jaar naar school en uiteindelijk wordt je gekoppeld aan één van je klasgenoten. Dikke pech voor Seren want zij wordt gekoppeld aan de meest arrogante persoon uit haar klas. Helaas is hij ook nog eens de zoon van de Kapitein van het schip. Het ziet er somber en duister uit voor Seren. Ze is depressief en rebels en verzet zich tegen alles en iedereen. En dan komt ze Dom tegen en voelt ze voor het eerst hoe het is om echt verliefd te zijn. Maar kan hun liefde overleven in de Ventura?

Eenzaam en extreem ver weg is een bijzonder boek en ik kan wel stellen dat het een nieuw soort verhaal is.
De omgeving die geschetst wordt lijkt op het hedendaagse technische wereld waarin we leven maar dan in een blikken doodskist. Het verhaal is realistisch en toch futuristisch. We zijn immers al zover dat we ruimtereizen maken en dat er sprake is van het onderzoeken naar leven op andere planeten. Kate Ling maakt hier handig gebruik van en maakt een wereld zo levendig en toch zo vreemd dat je mee wordt gezogen in het verhaal.
Ondanks dat ze de wereld waarin het zich afspeelt niet volledig uitwerkt, zorgt het er wel voor dat het genoeg ruimte open laat om zelf te fantaseren. Sommige personages worden niet voldoende uitgewerkt waardoor je ook bij de personages zelf moet fantaseren. Ik vind dat zelf erg prettig omdat ik zo mijn eigen wereld kan creëren. Maar ik kan me ook indenken dat het voor sommige mensen als een irritatie punt kan worden gezien.

Door de depressiviteit en de continue vraag van Seren wat het doel van haar leven is, wordt haar personage echt. Het is een strubbeling die ik zelf ook zou hebben als ik zou weten dat we alleen maar leven om ons voort te planten.
Het voorplantings systeem is goed bedacht maar wel erg confronterend.Het ICSI traject (zoals het in het echt heet) is een bestaand traject en een intens proces wat veel van je vraagt, Ik vindt het mooi dat Kate dit traject trouw volgt in haar verhaal en het niet mooier maakt dan dat het daadwerkelijk is.
Het ideale kind (dat is wat de bedoeling is van de wetenschappers) is iets wat we eerder hebben gezien in de tijd van de Tweede wereldoorlog en daarom erg herkenbaar.

Het boek Eenzaam en extreem ver weg is een aanrader voor mensen die van sci-fi en Young adult houden. Het is zeker 4 sterren waard.