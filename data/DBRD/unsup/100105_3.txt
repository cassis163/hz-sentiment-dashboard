Lof voor Johan Op de Beeck en zijn meeslepend relaas over Lodewijk IV. Anderzijds heel wat minder lof voor de talrijke typo's, zetfouten en andere slordigheden.
Het begint al bij het overzicht van de stamboom van Lodewijk IV. Daar zie ik dat de geboorte-/sterfdatum van de zonnekoning dezelfde zijn als die van zijn vader. Wat moet ik dan geloven van de rest? Verder in het boek vrij veel zetfouten en andere typo's maar ook slordigheden zoals vb pag 157 waar staat dat de zonnekoning 67 jaar oud was toen Molière stierf. Hij was er toen slechts 25. En dit is maar één van de voorbeelden. Dan begin ik me wel af te vragen in hoeverre ik dit boek mag betrouwen met betrekking tot de historische werkelijkheid. Enkele jaren geleden las ik het boek van John Keegan, "De eerste wereldoorlog" die in hetzelfde bedje ziek was. Daar was het zo mogelijk nog erger. Lees dan werkelijk niemand in ons Nederland taalgebied de manuscripten na voor ze uitgegeven worden? Waar bleef de redacteur? Dit is echt slordig werk.
Dus jammer van al die onnauwkeurigheden want dan zou ik dit boek zeker 4 tot 5 sterren geven. Toegegeven Johan Op de Beeck heeft een vloeiende pen en trekt je mee in het verhaal. Dit is zeker het pluspunt van dit boek en de reden waarom je blijft doorlezen.