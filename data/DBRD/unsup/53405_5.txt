4****(*)
De succesvolle architect Bernard Overgauw, geteisterd door nachtmerries, en een moeizame verhouding met zijn collega's en zijn echtgenote Carin, die zich steeds meer in haar eigen wereldje terugtrekt, doet iets in een opleving dat totaal niet bij hem past.
Dat heeft verstrekkende gevolgen.
Om zijn huwelijk nog te redden besluit hij met Carin een midweek in een rustige omgeving door te brengen in een B&B op het Friese platteland.
Daar komt Bernard tot de conclusie dat er nog maar één oplossing is.
Zijn uitwonende kinderen en zijn vrouw zijn beter af zonder hem is zijn conclusie, dus het wordt tijd dat hij dan maar verdwijnt.

Jaren geleden inmiddels heb ik al wat thrillers en verhalen van John Brosens gelezen, dus was erg blij dat ik nu weer de kans kreeg om dit boek te mogen lezen.
Je wordt al getriggerd door het lezen van het krantenberichtje dat als inleiding van het boek staat. Vervolgens vraag je je af, waarom heeft Bernard die nachtmerries?
Het boek blijft boeien door alle gebeurtenissen die zich steeds voordoen en het blijft ook allemaal geloofwaardig.
De moeizame relatie die Bernard heeft met Carin en zijn kinderen en zijn eerdere relatie met zijn overleden vader worden mooi uitgewerkt.
Tel daarbij de vlotte schrijfstijl van de auteur met soms mooie beschrijvende zinnen die geen afbreuk doen aan de spanning,
waardoor ik het ook in één adem heb uitgelezen.
Wederom weer een goed geschreven boek en zeker een aanrader!