Dit is het eerste boek wat ik lees van deze schrijver. Het is ook zijn eerste volwassenen boek, hij heeft hiervoor diverse jeugd boeken geschreven. Ondanks dat de schrijver uit Belgie komt storen mij de Vlaamse woorden niet. Ik vind dat wel grappig. Het verhaal speelt zich af in het verleden (1985) en het heden (2003) soms moest ik even kijken waar ik nu zat maar verder wat het niet vervelend. Je kunt merken dat de schrijver of in dit gebied waar het boek zich afspeelt vaak geweest is of heel veel research gedaan heeft. Hij schrijft goed beeldend zodat je bijna zelf op die berg in Zwitserland zit. Ik lees eigenlijk alleen thrillers en merk dat een misdaad roman toch echt iets ander is dan een thriller..De schrijfstijl is goed en leest redelijk vlot.

Het boek begint met een proloog waarin twee mensen in een diepe be-ijsde spleet vallen. Wie o wie zijn dit toch? Ja daar moet je dan toch echt verder lezen. Mats en Sarah gaan samen op wandel vakantie naar de Zwitserse Alpen. Mats wilt Sarah graag "zijn" berg laten zien. Af en toe lijkt het net of je zelf met hun meeloopt de berg op zo mooi wordt het beschreven. Mats heeft Sarah verteld over hoe afgelegen deze berg is en dat ze straks in "hun" slaaphut heerlijk samen kunnen zijn. Maar dat blijkt toch anders te zijn, daar komen ze achter als ze bij de hut aankomen. Deze verassing bij de hut is de schuld aan hun snel veranderde leven vanaf dat moment. Maar wordt het een mooi verandering van hun leven of niet?

Ik weet nu dat misdaad romans niet echt voor mij zijn. Twee keer had ik zoiets van ik ga niet verder met lezen, het verhaal liep even wat langzamer, maar las toen hier op de site dat het toch echt beter werd en dat was ook zo. Niet qua spanning, voor mij, maar wel qua verhaallijn. Het verhaal loopt wel goed door maar gewoon wat rustiger. Ik had wel moeite met het laatste hoofdstuk. Ik vond dat dit niet echt wat toevoegde aan het verhaal, het maakte het voor mij alleen rommeliger, jammer. Daardoor geef ik het boek ook 3***.