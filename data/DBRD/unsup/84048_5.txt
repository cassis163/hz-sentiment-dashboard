Het stille meisje is weer een aangenaam boek. In dit deel uit de Maura Isles en Jane Rizzoli serie gaat de aandacht uit naar de wereld van de Chinese vechtkunst en Chinatown in Boston. Wanneer tijdens een toeristische rondleiding een afgehakte hand van een dak in Chinatown valt is de toon gezet. Het is dan ook een spannend en bij vlagen gruwelijk verhaal. Tess heeft zichzelf dan ook weer overtroffen. Het verhaal zit goed in elkaar, de ontknoping mag er zeker weer wezen. Tess heeft een prettige schrijfstijl. De boeken vallen dan ook in de categorie; verstand op nul en lezen maar. Een boek dat zeker weer garant heeft gestaan voor de nodige uurtjes spanning en ontspanning.