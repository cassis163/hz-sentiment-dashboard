Ik heb alle boeken van Sophie Kinsella tot nu toe gelezen en hoewel ze in grote lijnen wel een beetje op elkaar lijken, is het lezen elke keer weer een feestje.

De relaties in dit boek zijn weer heerlijk complex en de oplossingen die Poppy vindt voor de problemen die ze tegenkomt zijn eigentijds en origineel. Scrabbelen zal nooit meer hetzelfde zijnâ€¦. Het boek zit vol met voetnoten waardoor je je nog beter in Poppy kunt verplaatsen. Ze maakt hierin duidelijk hoe ze denkt en waarom ze iets doet (of je snapt er nog minder van).

In dit boek had ik het gevoel dat er iets meer diepgang in zat, Sophie Kinsella gaat wat anders schrijven. Poppy, de hoofdpersoon leert dat ze voor zichzelf moet kiezen en dat is niet gemakkelijk. Ze past zich eerst helemaal aan aan de man waar ze mee wil graag trouwen en dat gaat niet helemaal goed (waardoor er weer leuke situaties ontstaan waarbij ik af en toe uitriep: 'o nee, wat doet ze nu!!' en heel hard moest lachen.)

Ik wil er verder niet teveel over verklappen maar raad dit boek aan aan alle Sophie Kinsella fans en aan meiden (ja, het is een echte chicklit) die van heerlijk ontspannen lezen houden. Ik zou zeggen wacht niet te lang want het is een leuk boek.