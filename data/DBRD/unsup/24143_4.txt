Via Zomer & Keuning kreeg ik de mogelijkheid om Nooit meer van Colleen Hoover te lezen.
Het boek gaat over Lily, een jongedame die behoorlijk wat heeft meegemaakt in haar jonge leven. Het verhaal begint met het overlijden van haar vader. In plaats van verdrietig is Lily vooral erg boos, boos op haar vader, boos om wat hij haar moeder en haar heeft aangedaan. Om tot rust te komen zoekt zij een rustig plekje op in Boston. En daar ontmoet ze Ryle, een neurochirurg. In eerste instantie gaat de relatie voorspoedig en lijkt het allemaal te mooi om waar te zijn, maar al snel verschijnt daar het addertje onder het gras. Lily als ervaringsdeskundige op het gebied van mishandeling in de familie krijgt hier nu persoonlijk mee te maken. Als lezer wordt je compleet in het boek gezogen en leef je helemaal mee met Lily. Het onderwerp is actueel, een nachtmerrie. Van tevoren denk je dat overkomt mij nooit, en tochâ€¦.de liefde doet vreemde dingen met de mens.
Colleen Hoover schrijft een pageturner. Een boek welke je van het begin helemaal meezuigt. Ze weet als geen ander de liefde, de vriendschappen, maar ook de ellende en treurigheid te omschrijven. Het verleden en heden wordt afgewisseld, maar haalt gelukkig de snelheid niet uit het verhaal. Het boek heeft mij heel wat uurtjes leesplezier gegeven en af en toe heb ik toch bijna een traantje weg geveegd. Een aanrader!