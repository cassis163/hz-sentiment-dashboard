Een compact boekje, met een kaft die uitnodigt om het boekje beter te bekijken. Tijdens het flippen verschijnt de hele evolutie voor je neus. Leuk om zomaar ergens te stoppen en te kijken (of eerst te raden) hoe lang geleden dit je voorvader was.
Wat ik wel mis is wat meer informatie. Nu staat er bij ieder tekeningetje de hoeveelste overgrootvader dit was en hoe lang geleden deze leefde. Ik zou meer willen weten, dus moet dan op onderzoek.
Ik werk op een basisschool en dit boekje gaat zeker mee naar school. Eens kijken hoe de kinderen het boekje vinden en of ik hen nieuwsgierig kan maken en op onderzoek kan sturen.
Ik heb het boekje gewonnen via Hebban, bedankt!