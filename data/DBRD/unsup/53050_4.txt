Remi, brugklasser, woont samen met zijn ouders en zijn zus, maar hij is veel alleen. Zijn ouders zijn biologen op de Universiteit en zijn vooral druk met hun onderzoek. Zijn zus is ouder en is vooral druk met meiden dingen. Op een dag hoort hij een gesprek van zijn zus en zijn vader over iets dat hij hem zou moeten vertellen. Maar wat dan?

Op school is hij een buitenbeentje, hij hoort nergens bij. Als hij op een dag naar school gaat werkt zijn metro pasje niet, en is er iemand die achter hem aan zit, dan zakt hij weg. Wat is er toch met hem aan de hand? Als hij besluit dat hij antwoorden wil en weet dat zijn ouders thuis wil hij hen confronteren met zijn vragen, maar dan ontploft het huis vlak voor hij er is en staat er opnieuw een man die zijn hand naar hem uitstrekt en hem meeneemt, Remi kan niet vermoeden in wat voor andere wereld hij terecht gaat komen.

Upgrade is een young adult met een jonge hoofdrol speler die zich onbegrepen voelt. Maar als hij eenmaal in het Creodroom terecht komt voelt hij zich thuis. Hij verwonderd zich over de nieuwe plek, maar maakt er al snel vrienden. Zijn nieuwe woonplek zit vol technologie, maar verder is het leven heel gewoon, want hij moet er gewoon naar school. Toch zit hij nog steeds vol vragen die maar niet worden beantwoord. De enige manier om achter de antwoorden te komen, is zelf op zoek te gaan. Samen met Emma en computerspecialist Jerome gaan ze op onderzoek uit en komen regelmatig in de problemen.

Het verhaal doet in de verte wat denken aan het eerste deel van Harry Potter, twee jongens en een meisje die in een nieuwe vreemde wereld terechtkomen en niet alles zomaar voor lief nemen, Daarbij blijkt Remi talenten te hebben die hij niet eerder bij zichzelf had onderkent. Goed en kwaad zijn ook vertegenwoordigd, net als een vertrouwde persoon die verraad pleegt. Toch is Upgrade vernieuwend en, zeker na de helft, ook lekker spannend en vol avontuur. Er wordt een goede basis neergezet voor de volgende delen die nog gaan komen.

Het is op prettige wijze geschreven, niet te moeilijk, hoewel de delen over technische snufjes wel de nodig aandacht kunnen gebruiken, maar verder vlieg je als lezer door het boek heen. Leuke personages die nog voor de nodige verrassingen kunnen zorgen en een ideale kat die lekker warm bij Remi komt liggen en geen haren achterlaat.

Upgrade Remi 1.0 is een eerste deel van een vlotte en interessante young adult serie, vol technische snufjes en avontuur welke absoluut uitnodigt tot het lezen van het volgende deel: Black-out Remi 2.0
3.5 sterren, afgerond naar 4.