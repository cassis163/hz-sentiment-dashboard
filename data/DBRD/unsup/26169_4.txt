Iedereen kent Philip Pullman wel van de Gouden Kompas Trilogie. Deze graphic novel met illustraties van Fred Fordman is ook door hem geschreven. De Tijdreizen van John Blake speelt zich in vele tijden over de hele wereld af. Aangezien John Blake verdoemd is op een spookschip de Mary Alice dat geheel haar eigen plannen lijkt te trekken. Maar John weet waarom, en hij is vastberaden het verloren onderdeel van zijn vaders experiment terug te krijgen om de tijdreizen te kunnen reguleren.

Ook al heb je nog nooit of nauwelijks graphic novels gelezen, dit boek is toch wel een aanrader. De cover alleen al is bijzonder en mooi vormgegeven tevens als de tekeningen binnen in. Het enige nadeel wat je kunt ervaren is dat je de omgeving en de uitstraling van mensen niet zelf kunt invullen. Ondanks dat onderbouwen de illustraties het verhaal ontzettend goed, alleen kun je over bepaalde cliffhangers gemakkelijker heen lezen dan in een leesboek.

Naast dat de illustraties dus verbazingwekkend gedetailleerd en goed vormgegeven waren, is het verhaal ook goed bedacht. In het begin maak je kennis met een aantal verschillende personages die uiteindelijk meer met elkaar te maken hadden dan je waarschijnlijk in eerste instantie dacht. Het feit dat de hoofdrol wordt ingenomen door een jonge jongen spreekt menig jongere lezers waarschijnlijk erg aan. Hij wordt vergezeld door een meisje van zijn eigen leeftijd dat eigenlijk niets met het tijdreizen en de Mary Alice te maken heeft. Maar zij komt per toeval aan boord wat zowel voor tegenslagen als voordelen zorgt.

Dit boek is dus zowel aan te raden voor jongens en meisjes die van graphic novels houden of van gewone leesboeken waarin een beetje bovennatuurlijke elementen voorkomen. Het enige nadeel eraan is dat het veel sneller leest dan een leesboek, en dus ook sneller uit is. Maar dat doet niet af aan het verhaal of het plezier van het lezen ervan.