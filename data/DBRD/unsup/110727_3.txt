Julia, gehuwd met Hugh, voedt de zoon van haar zus Kate op. Kate is op jonge leeftijd zwanger geworden en was niet in staat om de jongen, Conner, op te voeden.
Julia en Hugh hebben hem geadopteerd.
Op een dag krijgen ze het bericht dat Kate in Parijs vermoord is. De wereld van Julia stort in want ze heeft zich altijd heel verantwoordelijk gevoeld voor Kate omdat hun moeder vroeg overleden is en hun vader zijn troost zocht in de drank.
Julia vertrekt naar Parijs om met de huisgenote van Kate, Anne te praten. Al snel worden de twee vrouwen vriendinnen. Julia ontdekt een kant van Kate ie ze niet kende. Kate was actief online op sites waar seksuele fantasieën werden beleefd. Julia denkt dat de moordenaar in die kringen gezocht moet worden en maakt ook een online profiel aan. Ze gaat al snel in op de avances van een man, Lucas. Ze hoopt via hem de moordenaar van haar zus te vinden. Maar het loopt anders, ze begint een seksuele relatie en stort zich in iets waarvan ze de gevolgen niet kan overzien.
Ik vond Julia heel naïef en dom, ze is overdreven neergezet.