Samenvatting
Jima Revaldesh-Morane is kroonprins van Laskoro. Zijn vader komt te overlijden ruim voor hij de 25 jarige leeftijd bereikt. Dit is de leeftijd waarop hij tot koning gekroond gaat worden. Hij moet veel leren en komt er achter dat anderen op de macht uit zijn. Het is van belang dat drie dynastieën weer herenigd worden waardoor de magie en het koninkrijk krachtiger worden.
Er is een vertaalgroep bestaande uit Jima, Franck, Luciano en Kamilla. Zij bestuderen de oude vergeten taal Klanisch. Deze taal speelt een belangrijke rol in de magie. De vertaalgroep raakt goed bevriend met elkaar. Samen zetten ze alles op alles om het koninkrijk Laskoro veilig en sterk te laten zijn. Er zijn echter anderen die dat proberen te voorkomen.

Leeservaring
Dit fantasy boek speelt zich af in de huidige en toekomstige tijd. Hiermee onderscheid het verhaal zich van vele ander boeken in dit genre. Er komen auto’s en ruimteschepen in het verhaal voor. Ook een koninkrijk, magie en draken komen voor, dus het heeft ook onderwerpen die je vaak in fantasy tegenkomt. Het leuke is dat het leven van de kroonprins/koning heel herkenbaar en gewoon is (boterhammen met jam, koffie, de koning rijd zelf auto e.d.).
Het boek leest goed weg door de gemakkelijke schrijfstijl. Wel moet je je aandacht er bij houden om de personages goed te leren kennen en de omgeving waarin het verhaal zich afspeelt. Alles is mooi en uitvoerig beschreven. Er komen dus best veel details op je af.

Conclusie
Een mooi verhaal, fantasy maar toch ook herkenbaar. Mooi uitgewerkte personages en details. Een heerlijk fantasy avontuur.