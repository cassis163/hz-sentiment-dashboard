Als deelnemer van de leesclub mocht ik het verhaal lezen over Fye Lieveheer. Zij groeit op in de 16e eeuw in Amsterdam. Het verhaal vertelt over het roerige, harde leven die de mensen destijds leefden. Auteur Jacobine heeft zich verdiept in de feiten en gebeurtenissen die in die tijd zich heeft voorgedaan, dit is goed terug te lezen in het verhaal. Hoewel het leven van Fye deels fictie is, is de spanning deels te wijten aan de wetenschap dat vervolging wel degelijk gebeurde.
Fye ontpopt zich als een warme vrouw die anders is..Ze voelt en ziet dingen die jou als lezer meesleurt in het gevoel van naderend onheil, omdat je weet dat ze gevaar loopt. Daarnaast is het een verhaal over liefde, loyaliteit en trouw zijn aan jezelf.
Het verhaal is makkelijk te volgen, het zal daarom snel geschikt zijn voor een grotere groep lezers. De korte hoofdstukken zijn soms wennen, maar dat is ook voorkeursafhankelijk. Jacobine heeft het voor elkaar gekregen dat het verhaal intrigerend is, het tempo van gebeurtenissen volgen elkaar redelijk snel op, maar tegelijkertijd mist af en toe verdieping in bepaalde ontwikkelingen die wel van belang zijn. Hierdoor had ik als lezer het gevoel dat de auteur wat kansen miste het verhaal nog persoonlijker te maken. Al met al is het verhaal knap gereconstrueerd, de geschiedenis levendig beschreven, maar ik denk dat wanneer Jacobine zich door blijft ontwikkelen als auteur, zij nog meer in staat zal zijn verhalen te schrijven die het je onmogelijk maken om te stoppen met lezen.