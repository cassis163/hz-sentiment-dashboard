In de week van het luisterboek dacht ik , ach ja warom niet? Terwijl ik lezen toch echt iets heel anders vind dan luisteren. Ik dacht altijd dat luisterboeken uitermate geschikt zijn voor slecht zienden of mensen die om een andere reden niet kunnen lezen. Maar goed ik dacht wie niet probeert weet ook niet of het wat is.
Tevens moet ik bekennen dat ik de laatste tijd weinig tijd heb om fysiek te lezen en dus dacht dit kun je gewoon onder je werk aanzetten en volgen. Dus ook een tijdsbesparende maatregel. In de app van de bibliotheek valt het op hoeveel luisterboeken er inmiddels al zijn en dat verbaasd me. Ik wist dat dus niet. Ik zie een boek wat al heel lang op mijn nog te lezen lijstje staat en dat word dus de volgende . Wel vraag ik me af of een luisterboek echt precies hetzelfde inhoud heeft als een papieren exemplaar maar dat zal ik zeker een keer gaan testen bij een volgend boek door beide te lezen/luisteren.

Nu eerst dit verhaal dan.

Ik werk zelf als interieur verzorgster :) en vaak alleen en in een stille omgeving en ik had bedacht dat dit een prettige afleiding zou geven en de stilte zou verminderen. En ik moet bekennen dat is ook het geval. Ik heb moeiteloos heerlijk gewerkt en de tijd vloog om! Voordat ik het wist was mijn werk gedaan!

Het verhaal is makkelijk te volgen mede door de prettige voorlees stem. Ik had verwacht dat ik de interesse snel zou verliezen maar in geen geval was dat zo. Ik zat direct aandachtig in het verhaal en vond het aangenaam om te volgen wat er verteld werd.
Het verhaal zelf vond ik boeiend spannend en makkelijk te volgen. Het zijn korte verhalen maar allemaal op zich interessant en boeiend. Spanning word opgebouwd en dat maakt je als luisteraar net als in een boek nieuwsgierig naar de afloop. Wel werd het vrij eentonig plastisch verteld zonder veel intonatie in de stem. Ook denk ik dat een lang verhaal wat een heel leesboek zou zijn lastiger is om tussendoor te pauzeren.

Ja ik denk dat het idee van luisterboek een herhaling gaat krijgen en dan vooral op mijn werk om heerlijk door te poetsen met een goed verhaal op mijn oren.