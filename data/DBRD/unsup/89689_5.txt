Wat een prachtig boek weer van deze schrijfster en wat heb ik er van genoten. Ik heb hem in twee dagen uitgelezen en vond het jammer dat ik afscheid moest nemen van Romeé.
Ik had deze sympathieke jonge vrouw in mijn hart gesloten en leefde helemaal met haar mee.
Vooral na haar traumatische ervaringen in haar onhoudbare thuissituatie en ik had bewondering voor haar dat ze gevlucht is, ondanks dat ze haar broer Rob ernorm zou gaan missen.

Romeé wordt ontdekt en een prachtige zangcarriére staat haar te wachten. Dat deze roem ook een keerzijde heeft, ontdekt ze wanneer ze wordt beschuldigd van plagiaat.
Er komt een schaduw over haar geluk en ze mist Rob iedere dag een beetje meer, totdat ze besluit om haar zangcarrière even te laten rusten en op zoek te gaan naar Rob, die zoals haar verteld werd naar Kaapverdië is vertrokken.
Ze gaat op zoek en wil antwoorden van haar verleden…

Dit is geen thriller die nagelbijtend spannend is, maar meer een mysterieus sfeertje die door het hele verhaal voelbaar is. Op het eind krijg je nog twee wendingen in het verhaal, die ik niet zag aankomen.
Ik vond het een heerlijk boek waar ik iedere minuut van genoten heb en waardeer dit boek met 5*