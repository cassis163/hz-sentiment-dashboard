Al reeds enthousiast te zijn gemaakt door Tess Gerritsen zelf in June 2014, kon ik nu eindelijk zelf aan het boek beginnen, In Sterf Twee Keer spelen wederom de bekende karakter Jane Rizzoli and Maura Isles de hoofdrol. Ze worden geconfronteerd met de vondst van het ontweide lichaam van Leon Gott op zijn kop opgehangen in zijn garage. Al zijn organen blijken te zijn verwijderd. Van de moordenaar geen spoor, maar al gauw blijkt dat het beroep van Leon Gott, hij zet dieren op, er waarschijnlijk mee heeft te maken. Dan is er ook nog de tweede verhaallijn in Botswana, waar we Millie Jacobson volgen, wie met een groep van acht personen op safari is.

Het boek leest weer als een trein, het hoofdonderwerp is interressant en origineel. Tess Gerritsen heeft zich weer goed ingelezen en laten adviseren, De tweede verhaallijn met Millie brengt een extra laag spanning in het boek. Ten eerste is het verhaal op zich al spannend: wie kan je je nog vertrouwen als je op safari bent en er heel rare dingen gebeuren, maar ten tweede wat heeft deze dame in vredesnaam te maken met het lijk van Rizzoli & Isles in Boston.

Tess Gerritsen heeft me wederom verrast met dit boek, ik heb het boek met erg veel plezier geleze, de vaart zat er goed in. Het plot zat top inelkaar, als je denkt het te snappen is het toch net weer even anders.

Het enige minpunt is de layout van het buitenkant van het boek, Naast al mijn mooie witte boeken met zwarte tekst staat dit net iets grotere boek echt niet mooi. Heel jammer dat de uitgever dit heeft veranderd...

Ik geef het boek vier sterren en kijk alweer uit naar het volgende boek.