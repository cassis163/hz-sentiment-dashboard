De meeste boeken van Anne Holt zijn heel aardig. Haar hoofdpersoon Hanne Wilhelmsen is intrigerend, en de gebeurtenissen zijn vaak bijzonder. Zo ook deze keer: de situatie is een soort gesloten-kamer-mysterie, maar dan in het groot, omdat het gaat om een hotel met heel veel gestrande gasten. Vanaf het begin is dus duidelijk dat de moordenaar een van hen moet zijn. Dit gegeven wordt bijna op de standaardmanier uitgewerkt (heel erg verrassend kan de ontknoping niet zijn), maar Holt slaagt erin om een extra draai aan het einde te geven.
Jammer is dat het verhaal verteld wordt door Wilhelmsen, in de ik-vorm dus. Bij mijn weten is dat voor het eerst in deze serie. Ik vind het geen voordeel, omdat Hanne per definitie niet sympathiek gevonden wil worden en dus ook geen overdreven warme gevoelens oproept bij de lezer.