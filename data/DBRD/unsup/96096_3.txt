In een apocalyptische wereld vertrekt een groep mensen op pelgrimage van Amsterdam naar Santiago de Compostella. Onderweg moeten ze zich staande houden in een vijandige en dodelijke wereld.

Dit boek is geschreven in de bekende stijl van Frank Roger, vol droge humor en beschrijvingen van bizarre plaatsen en gebeurtenissen. Hij weet je mee te trekken op deze pelgrimstocht, maar schuwt niet een parallel naar onze wereld te trekken. Het verhaal is vrij vluchtig, omdat het de tijd niet neemt om langer bij gebeurtenissen of plaatsen te blijven hangen, waardoor dit boek meer een schets is van karakters , omstandigheden en plaatsen.

Het boek is een lekker tussendoortje geworden. Als je eens wilt kennismaken met de schrijfstijl van Frank is dit boek een aanrader. Ook als je houdt van een wereld vol fantastische plaatsen en vreemde personages.