Ik ben aan dit boek begonnen voor de challenge 'lees een eerste deel van een serie'. Ik had niet in de gaten toen ik hieraan begon dat het een serie van 13 plus 4 vervolgboeken is! Vanaf het eerste moment is het beklemmend en ook spannend. Het leest als een fantasy-verhaal maar met een serieuze ondertoon. Het verhaal maakte op mij zoveel indruk dat ik er in het begin zelfs twee nachten van gedroomd heb. Het zet aan tot nadenken en ook tot zelfreflectie, zonder dat het zwaar wordt of probeert de wereld te verbeteren. En na het uitlezen van deel 1 (in vier dagen) ben ik meteen begonnen aan deel 2. Ik weet nu al zeker dat ik alle 17 delen wil gaan lezen. Een beetje Bijbelkennis en op de hoogte zijn van de wereldpolitiek en -problematiek helpt en voegt toe, maar is niet noodzakelijk.