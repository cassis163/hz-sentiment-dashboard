Ik hou van kleuren en vooral als ik op vakantie ga. Ik wil daarvoor niet teveel meenemen als ik ergens naar toe ga. Dat kwam helemaal goed bij dit kleurboek. Het enige dat je nodig hebt naast de kraskaarten is een kraspen. En mocht je die kwijtraken dan pak je een sate-prikker uit de keuken.
Je hoeft alleen de grijze gebieden weg te krassen en dan ontstaat er een mooie multi color afbeelding. “eitje”dacht ik, maar dat was niet zo. Want als je echt mooi resultaat wil hebben dan is het best inspannend om de zwarte gebieden zwart te laten. Die kleuren namelijk ook mee als je daar met de pen overheen gaat.
Ik vond het een leuke uitdaging om te doen, werd ontspannen en had een best mooi resultaat.
Het is een kleur/kraskaartenboek dat geschikt is voor de oudere kinderen en voor volwassenen. En het zijn mooie en stevige kaarten om eventueel op te sturen of in je kamer op te hangen.