Op haar zesentwintigste neemt Cheryl Strayed haar meest impulsieve beslissing ooit: ze begint aan een voettocht van 1700 kilometer langs de Pacific Crest Trail in het westen van Amerika. Helemaal alleen, zonder ervaring en met een veel te zware rugzak. Drie maanden lang doorstaat ze intense hitte en meters sneeuw, wordt ze geconfronteerd met beren en ratelslangen, en ervaart ze de schoonheid, maar ook de verschrikkelijke eenzaamheid van de tocht die haar leven voorgoed zou veranderen.
Ik hou van dit boek! Je wordt vanaf de eerste pagina meegezogen in haar verhaal en krijgt het gevoel alsof je elke stap samen met haar zet. De luchtige sfeer doorheen dit boek wordt mooi aangevuld met spannende momenten en emotionele flashbacks. Het is een rauw, meeslepend verhaal waarin de nodige humor is in verwerkt. Eens je aan dit boek begint, wil je ook niet meer stoppen.