Bobbi en mama gaan naar bos. Bobbi mag zijn laarzen aandoen en daar gaan ze! Heerlijk spelen in de bladeren en paddenstoelen bekijken. Wat zijn de blaadjes mooi gekleurd! Oranje, geel, bruin en rood. Maar in het bos zijn niet alleen maar blaadjes te zien. Zo ontmoeten ze een eekhoorn en vinden ze beukennootjes. Wat is er veel te doen in het bos. Ze nemen wat spulletjes mee naar huis. Hier kan Bobbi thuis mee knutselen. Wat is het bos toch leuk!

Bobbi naar het bos is al een wat oudere titel in de Bobbi reeks. De bedenker van Bobbi, Ingeborg Bijlsma, heeft dit verhaal ook geschreven en bedacht.
Monica Maas heeft de tekeningen gemaakt en is co-auteur van dit boekje.

De tekeningen zien er uitdagend uit, met een vrolijke Bobbi. Het is een heerlijk boek om uit voor te lezen in de herfst. Samen bij de warme kachel met een warme beker chocomel. Misschien vertelt het kind wat hij heeft gezien na de boswandeling of verteld hij juist wat hij hoopt te zien in het bos als jullie naar het bos willen gaan.

Een herkenbaar thema, die elk jaar terugkomt, maar zo leuk is om ook te lezen tijdens de beleving van Bobbi. Ik vind het boekje een absolute aanrader om voor te lezen en geef het dan ook 5 sterren.

Gelezen voor het blog In de boekenkast