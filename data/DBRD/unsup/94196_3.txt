Daar was hij dan, de lang verwachte opvolger van "Memento". Toch had ik er iets meer van verwacht. De echte spanning en de onverwachte plotwisselingen zijn ver te zoeken.De hoofdpersonen zijn wel weer duidelijk aanwezig in de rol, zoals we die nog kennen uit "Memento". Hier is weinig verrassends aan, maar het is ook niet vervelend. "Narcotica" begint als een verhaal over drugssmokkel, waarbij enkele nieuwe personen geintroduceerd worden, maar al snel draait alles toch weer om Jana,haar broer en de man die haar geadopteerd heeft.Leuk als je na deel 1 nieuwsgierig bent geworden hoe het verder allemaal gaat verlopen met Jana, maar minder leuk als je houdt van afwisseling binnen een serie boeken. Het introduceren van 1 of meerdere nieuwe hoofdpersonen zou het boek waarschijnlijk zeker ten goede gekomen zijn. Doordat de schrijfstijl wel vlot is en het boek bestaat uit korte hoofdstukken, leest het boek toch makkelijk weg. Je komt er je tijd wel mee door, maar ik ben bang dat wanneer deel 3 te koop is, veel lezers al lang vergeten zijn wat er ook al weer allemaal gebeurd was in de vorige delen. Geen boek dus om nooit meer te vergeten.