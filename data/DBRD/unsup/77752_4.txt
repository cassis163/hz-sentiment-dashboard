Op school was ik best goed in het leren van vreemde talen, alleen ligt die tijd nu achter me en waag ik me niet meer zo snel aan het leren van alweer een nieuwe taal.
Toch heeft dit boek me zo nieuwsgierig gemaakt naar de methode om je sneller een vreemde taal eigen te maken, dat ik er sterk over denk dat toch maar weer eens te gaan proberen.
De schrijver, Gabriel Wyner, is operazanger en moest voor zijn werk snel diverse vreemde talen leren. Daarvoor volgde hij veel verschillende taalcursussen.
Omdat die cursussen veel tijd vergden en hem toch niet voor de volle 100% bevielen, ontwikkelde hij – op basis van moderne inzichten in de hersenwetenschappen – zijn eigen methode.
Daarbij maakt hij gebruik van flashcards, met daarop geluidsbestanden en plaatjes, die je gebruikt bij het leren van woorden.
Hierdoor zou je de informatie veel gemakkelijker onthouden.
Een vorm van deze methode kende in zelf al min of meer en heb ik in de praktijk meermalen toegepast, alleen niet bij het leren van een vreemde taal.
Maar hierdoor ben ik ervan overtuigd, dat het werkt. Onthouden gaat daardoor veel gemakkelijker.
Met deze methode kun je bestaande taalcursussen aanpassen naar een manier, die voor jou het beste werkt.
In het eerste deel wordt de werking van de methode beschreven.
In deel twee leer je hoe je jouw eigen flascards maakt.
Met daarbij verwijzingen naar hoofdstukken uit deel een.
In de appendix achterin staat een lijst met allerlei tips die je hierbij goed kunnen helpen.
Door mijn genoemde eerdere ervaringen denk ik zeker dat zijn methode werkt. Al moet je er wel wat voor doen.
Ik ga het in ieder geval uitproberen.
De grote verdienste van Wyner is – naast het bedenken van de flashcards - het in zeer begrijpelijke taal uitleggen van zijn methode, waardoor het een plezier is het boek te lezen.
Een echte aanrader voor iedereen die van plan is een nieuwe taal te gaan leren.