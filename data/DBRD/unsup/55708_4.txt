Na alle recensies die deze voorgingen was ik erg nieuwsgierig geworden. Dat een boek zulke uiteenlopende beoordelingen kreeg (van 1 tot 5 sterren was toch op z'n minst opvallend. Ik begon dus met nieuwsgierigheid en enige reserve. In het begin kon ik er, mede door de vele personages en snelle wisselingen van de een naar de ander, geen touw aan vastknopen en was het even doorbijten. Toch was er ondanks dat een verhaal dat voldoende boeide en gaandeweg steeds boeiender werd. Uiteindelijk vond ik het een indrukwekkend boek en had moeite het weg te leggen. De verschillende personages, met allen hun eigen geheimen, gingen gaandeweg steeds meer leven, de waanzin en gevolgen van de oorlog waren "voelbaar", de sfeer van het dorp kwam goed over en uiteindelijk was er een voor mij toch nog verrassende ontknoping.