Wat een ongelooflijk goed boek en wat een verrassende wendingen. Een pageturner eersteklas. Wat De Vliegeraar was voor 2007 is Kind 44 voor 2008.
Dramatisch bittere omstandigheden, gruwelijke moorden, een totalitair angstregime, haat en liefde, Indiana Jones-achtige taferelen, maar vooral het overal loerende gevaar van verraad en het gebrek aan respect voor mensenlevens. Zie hier de ingrediÃ«nten voor dit spannende epos, zich afspelend in de Sovjet-Unie van 1953.
Zelden heb ik een boek zo snel en zo gefascineerd gelezen als Kind 44. Geen wonder dat de uitgever zo enthousiast was bij de verschijning van dit boek. En niet alleen de uitgever; ook regisseur Ridley Scott die al bezig is met de verfilming.
Tom Rob Smith is pas 28 jaar en heeft nu al een boek van groot formaat geproduceerd.
Wat goed is komt snel. Let op: deze auteur wordt een hele grote op het toneel van de wereldliteratuur.