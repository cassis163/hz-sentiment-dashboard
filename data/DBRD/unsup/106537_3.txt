Justin en de boom van oorsprong is een winters avontuur met een vleugje fantasie en een tipje magie. Hoewel er vreemde wezens in voorkomen worden ze zo “menselijk “neergezet zodat je bijna zou geloven dat je ze tegen kan komen op je volgende boswandeling. Je ziet alles zo voor je. Het is een origineel verhaal met een goede spanningsopbouw.

Het boek heeft korte hoofdstukken, duidelijk taalgebruik wat goed bij de doelgroep past. De schrijver heeft zich goed in de belevingswereld van de jonge lezers weten in te leven en het boek zal daardoor prima aansluiten en aanspreken. Het is geschikt vanaf ongeveer tien jaar maar zeker ook leuk om voor te lezen aan jongere kinderen. De korte hoofdstukken lenen zich hier prima voor !

Kortom een leuk debuut en hopelijk zullen er nog meer kinderboeken uit zijn pen vloeien.