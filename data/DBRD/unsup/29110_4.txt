“Heerlijk boek om te lezen op een donkere regenachtige avond”

Persoonlijk heb ik enorm genoten van dit boek. Het komt op mij over als een oude detective, in de stijl van Midsomer Murders series en Agatha Christie boeken. Ik had sterk het gevoel meegenomen te worden in intriges, roddel en achterklap van het Ierse dorp waar dit verhaal zich afspeelt. Voelde mee met de geheimen die mensen zolang bij zich kunnen houden totdat ze er zelf aan onder doorgaan.

“Er hing een dichte, vochtige mist in de lucht en de horizon ging verloren achter de verschillende tinten grijs die de hemel en de zee vervaagden tot een groot, vlekkerig schilderdoek.”

Het boek bevat twee delen. Beide delen bevatten 14 hoofdstukken. De schrijfstijl komt soepel op mij over en leest ontspannen. Het verhaal is in zijn geheel zeer sfeer omschrijvend. Beeld scheppend is waar Graham Norton een absoluut talent voor heeft. Ergens doet het verhaal mij ook voorkomen als een detective noir, wellicht iets zachter maar het gaat zeker die kant op. Het boek is dan ook heerlijk om te lezen op een donkere regenachtige avond.

“Een donkere schaduw verplaatste zich langzaam voor de zwarte belijning van de heg.”

In deel twee komen er steeds meer intriges bij en ontstaan er meerder verhaallijnen. Je komt er stukje bij beetje achter wat de personages in het verhaal meegemaakt hebben en wat hen beweegt. Tot op het laatst blijf je af vragen wat er precies gebeurd is, hoe de vork in de steel zit met uiteindelijk een verrassend maar bevredigend eind.