Ontworteld van Naomi Novik is een heerlijk fantastisch soort sprookje. De cover ziet er fenomenaal uit!
Het verhaal gaat over de Draak, die iedere tien jaar een meisje uitkiest dat hem moet dienen. In ruil daarvoor beschermt hij de bewoners van de dorpen tegen het Woud. Het keuzemoment is bijna daar en Agnieszka is ervan overtuigd dat hij haar niet zal kiezen: ze is niet erg mooi en klunzig. Tot haar grote verbijstering wordt zij toch uitgekozen. De Draak weet niet wat hem overkomt als ze tegensputtert en totaal geen zin heeft om in het kasteel te wonen.
Tot beide verrassing is ze goed in toveren, dapper, en de klunzigheid waarmee ze tovert en omgaat met dingen, is verfrissend charmant.
Het Woud dringt zich langzaamaan verder op en samen proberen ze deze opmars tegen te houden. De schrijfstijl is heerlijk, mooi en het boek leest lekker weg.

De karakters komen heel goed uit de verf, levensecht en tijdens het lezen waan je je in die wereld, die totaal niet vreemd overkomt, trouwens. De tegenstrijdigheid van de Draak en Agnieszka maakt dat het verhaal heel erg leuk is. Het houdt het verhaal levendig.

Het verhaal doet een beetje denken aan Beauty and the Beast. Het is een magisch en fantasievol sprookje, waarbij je weg kunt dromen en met karakters waar je van gaat houden.
Ik ben een nieuwe favoriete auteur gevonden. Dit boek kan ik iedereen aanraden!