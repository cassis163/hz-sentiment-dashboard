Zet de tissues maar klaar voor het lezen van Onverminderd, een prachtig boek van Rebecca Yarros. Het is een schitterend boek, een new adult, geschreven vanuit het perspectief van Ember een jong volwassen studente. Ember, officieel December, woont met haar jongere zusje, haar kleine broertje en haar moeder; haar vader is arts en uitgezonden naar Afghanistan. Het boek start met het onverwachte overlijden, door vijandelijk vuur, van haar vader. Het verdriet in het gezin slaat keihard toe, iedereen gaat op eigen wijze hier mee om. Ember’s moeder is volledig van de kaart en niet in staat om het gezin draaiende te houden. Ember neemt haar verantwoordelijkheid en neemt zo goed en zo kwaad als het kan de taken van haar moeder over. Als Ember’s oma is gearriveerd, wordt het allemaal wat makkelijker. Oma adviseert Ember om eens een leuke avond met haar vriendje te beleven maar dat loopt op de tweede tragedie uit: haar vriendje blijkt in bed te liggen met haar kamergenote. Uiteraard is het meteen exit voor dit vriendje. Gelukkig is daar Josh, een echte hunk die al heel lang verliefd is op Ember. Hij blijkt de ijshockeycoach van haar broertje te zijn en een echte heer. Hij geeft Ember de ruimte om haar verdriet te verwerken, maakt geen misbruik van de situatie maar is er altijd wanneer zij hem nodig heeft. In het boek volg je Ember in het verwerken van haar verdriet over beide tragedies, over het herstel van haar zelfvertrouwen over het dilemma van een legervrouw kortom over het leven van een twintigjarige die heel veel tegenslag heeft maar uiteindelijk over voldoende veerkracht bezit om verder te gaan met het leven. Een boek wat je in een ruk uit wil lezen!