Rabbit Hayes heeft te horen gekregen dat haar kanker is uitgezaaid en dat het vooruitzicht zeer slecht is. Maar ook al is het vooruitzicht slecht de familie moet plannen maken voor de toekomst, want Rabbit heeft een dochter. Haar ouders, broer, zus, vrienden en de rest van de familie moeten mee in de 'achtbaan' waar Rabbit in komt te zitten en proberen de juiste beslissingen te maken onder de intens verdrietige omstandigheden.

Door de perspectiefwisselingen maak je als lezer kennis met de familie. Ieder heeft een bepaalde band met Rabbit Hayes en moet omgaan met de realiteit. Door flashback in het verhaal worden de personages gesitueerd in het leven van Rabbit. Door de flashbacks ontstaan de emoties bij de lezer, want de familiebanden zijn herkenbaar.

Ondanks dat het een zwaar onderwerp is leest het boek vlot. Ook is er de nodige humor in verwerkt wat het verhaal leuk maakt. Daarnaast schrijft Anna McPartlin gedetailleerd wat het verhaal beeldig maakt en je graag wilt doorlezen. Daarnaast krijgt het verhaal diepgang door de keuze die de familie moet maken. De keuze worden door de verschillende familieleden en vrienden besproken met hun eigen kijk op een oplossing.

De 9 dagen van Rabbit Hayes is een ontroerend verhaal. Het is prachtig omschreven en roept emoties op bij de lezer. Een onderwerp waar we niet meer omheen kunnen en veel gevolgen heeft voor onze naasten, zo ook hier in het verhaal van Rabbit Hayes.