Heel knap hoe de auteurs ingewikkelde materie kraakhelder weten uit te leggen. Privacy gaat over veel meer dan persoonsgegevens alleen. Ze tonen aan dat met een beperking van privacy ook waarden als solidariteit, burgerschap en autonomie in gevaar. komen. Ook zitten we met z'n allen gevangen in de 'privacyparadox': de verontwaardiging is groot wanneer een bedrijf als Facebook de gebruikersvoorwaarden aanpast, maar ondertussen blijven we het medium wel massaal gebruiken. Blijkbaar zijn we bereid om privacy in te ruilen voor iets anders of berusten we in iets wat we als onvermijdelijk beschouwen. De vraag die de auteurs terecht stellen, is hoe de discussie hierover gevoerd en op gang gehouden kan worden. We hebben namelijk wel iets te verdedigen en meningen en 'machthebbers' kunnen snel veranderen.