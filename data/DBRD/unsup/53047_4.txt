Lefbek is het debuut van Anke Laterveer. Anke is cabaretiere en schrijfster. Haar achtergrond als cabaretiere is herkenbaar in haar schrijfstijl...bijna onderkoeld en nuchter vertelt ze het verhaal van Lise...
'Luister, Lise,' zei ze, 'ik weet dat een eerste schooldag spannend is, maar je bent al zes en ik heb een vergadering, dus ik ga zo.'
Ik had meteen zo te doen met de kleine Lise, ze wordt door haar ouders niet gezien, zelfs bijna verwaarloosd..
En veel beter wordt het niet, haar eerste vriendje Simon maakt misbruik van haar...een gebeurtenis die haar tekent voor de rest van haar leven...
'Het is gek als je onder water woont. Ik hoor en zie alles, maar alles gaat aan me voorbij.'
Door Anke Laterveers nuchtere schrijfstijl kwam het verhaal bij mij nog meer binnen! Het boek leest ondanks het zware thema, toch gemakkelijk en snel...het was in een dag uit. Anke Laterveer heeft me geraakt en zeer nieuwsgierig gemaakt naar haar volgende boek.