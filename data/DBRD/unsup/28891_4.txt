''En we noemen hem'', een roman van Marjolijn Heemstra gaat over de familiegeschiedenis van Marjolijn.
Marjolijn verwacht samen met haar vriend D een kind en ze wil dit kind vernoemen naar haar bommenneef. In haar familie gaan de verhalen rond van hoe haar neef een echte held was. Van haar oma kreeg ze de ring van haar held en ze heeft haar oma beloofd om haar eerste kind naar hem te vernoemen.
Bommenneef heeft net na de tweede wereldoorlog een aanslag gepleegd op een foute Nederlander, waarbij drie Nederlanders zijn omgekomen. De vriend van Marjolijn vindt dat ze eerst zich moet verdiepen in de persoon van haar neef, voordat ze hun zoon naar hem vernoemen. Marjolijn gaat op onderzoek uit en dan blijken de verhalen toch anders te liggen dan ze altijd gedacht had. Wat zijn de verhalen en wat zijn de feiten?
Dit is een boek, waarin je direct wordt meegezogen in de belevingswereld van Marjolijn en je erg benieuwd wordt naar het hele verhaal. Een boek dat je niet makkelijk meer weglegt. Een echte aanrader!