“Overdag is er niets aan de hand. “s Nachts komen kwade geesten tevoorschijn”…….
Deze tekst sprak me meteen al aan. Door deze zin wist ik dat ik het boek moest lezen. Daar heb ik geen spijt van gekregen!

Het gaat over Lucy Carlyle. Je ziet het verhaal door haar ogen tot leven komen. Ze is een jong meisje en werkt in de Geestenbusiness. Dit speelt zich af in een toekomstige wereld, waar geesten de wereld onveilig maken. Ze zijn er altijd al geweest, maar nu is het een plaag geworden. Iemand die sterft komt vaak terug om te spoken. Alleen jonge mensen (vaak kinderen en niet veel ouder dan 20 jaar) kunnen geesten zien of voelen. Lucy is heel gevoelig en haar gave is uniek. Ze komt terecht bij Lockwood & Co, een bedrijf wat gerund wordt door een jonge jongen. Hij heet Anthony Lockwood en George Cubbins is zijn rechterhand. Het bedrijf staat op het punt om failliet te gaan na een spokenjacht die volledig uit de hand gelopen is. Lucy houdt daar ook een souvenir aan over, wat weer voor heel veel problemen zorgt. Om het bedrijf te redden moeten ze een klus aannemen die nog nooit iemand heeft overleefd. Velen zijn hun voorgegaan, maar kunnen niets meer navertellen.
In Combe Carey Hall huist iets heel gevaarlijks. De beruchte Rode Kamer, overleefd niemand en ook de schreeuwende Wenteltap heeft veel slachtoffers gemaakt. Ze moeten zien te overleven in een huis met iets donkers dat maar een doel voor ogen heeft: De dood van elke bezoeker, zodra het donker is.

Dit boek is echt spannend vanaf het begin. Sommige geesten geven je echt de kriebels. Ze komen er ook niet zonder kleerscheuren vanaf. Dit is geen Ghosthunters van SyFy-channel. Deze geesten vechten echt terug.

Vlot geschreven in goede begrijpelijke taal. Leest als een speer! En als je het boek uit hebt…Er staat alvast een hoofdstuk in van boek 2..En dat komt komende September al uit! Daar kijk ik dus enorm naar uit.
Ik heb echt enorm genoten van dit originele verhaal. Ik heb nog nooit een boek gelezen, wat ook maar in de buurt van deze hoofdlijnen komt. Echt een aanrader! Ik zat op het puntje van mijn stoel en ben echt blij dat ik dit boek gekocht heb. Er zijn niet zo bijster veel boeken in dit genre.
Een echte aanrader voor iedereen die van Geesten, spanning en een dosis horror houdt. Want zeg nou zelf? Wie zou er nu niet van schrikken als er midden in de nacht ineens een geest naast je bed staat en je wilt grijpen? Als een geest je aanraakt kun je het overleven, maar vaak zwelt men op en kleuren delen van je lichaam blauw en ga je dood.

De cover gaat je ook helemaal duidelijk worden als je het boek gaat lezen en de achterkant ook : Na het donker de bel luiden en wachten achter de ijzeren lijn! Dat begrijp je helemaal als je deze wereld vol met geesten hebt leren kennen! De titel is ook luid en duidelijk! Ookal duurt het wel vrij lang totdat je daar achterkomt, maar dat is lekker mysterieus! Kortom een topboek!
5*****