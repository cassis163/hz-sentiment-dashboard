Dit boek vergt tijd. Het bevat zoveel lagen dat het niet zomaar tussendoor te lezen is. Arnaldur ontvouwt de verhaallijnen van het verleden en het heden gelijktijdig om tot de oplossing van het raadsel te komen. Daardoorheen weeft hij het verhaal van een speurder, Erlendur. Alles vloeit naadloos in elkaar. Hoewel je vrij snel weet wie het lijk is, blijft de spanning. Je wilt gewoonweg weten wat er gebeurd is. Arnaldur maakt bovendien een paar zijsprongen om je toch even te laten twijfelen. Dit boek verdient alleen al omwille van het plot, de originele uitwerking en de spanning zonder enig gebruik van actie de volle 5 sterren.