Een mooi boek over familierelaties, over waarom iemand is geworden
zoals ze nu is. Het boek is geschreven in 3 delen. De hoofdpersoon
Mona vertelt steeds zelf haar verhaal. Het eerste deel gaat over
haar jeugd, haar familie. Mona is een meisje dat altijd gehoorzaam
wil zijn en mensen gelukkig wil maken. Het gaat over haar moeder
die zeer streng is en overlijdt als Mona 9 jaar is. Vrij snel
nadien krijgt haar vader een nieuwe vriendin Marie. Ook deze vrouw
is zeker niet makkelijk, en veeleisend. In deel 2 is Mona 24 jaar
en worden haar werk als dramaturg, relaties met collegae, partner
en familie beschreven. Deel 3 draait om haar zieke vader. Het
eindigt met het feit dat ze haar relatie met haar partner Louis
beÃ«indigd, en kiest om zichzelf te zijn. Een verhaal over keuzes
maken, triesheid, liefde, eenzaamheid en meer van dat soort
facetten in het leven.