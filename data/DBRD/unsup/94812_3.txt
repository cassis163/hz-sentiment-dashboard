Een aardig verhaal over een mopperende man, die rouwt om zijn overleden vrouw en zelf het liefst zo snel mogelijk uit het leven wil stappen. Dat lijkt een zwaar verhaal, maar door de humor van de schrijver is dat het allerminst.
De schrijfstijl stond mij niet zo aan. Daarnaast worden de grapjes die in de schrijfstijl verwerkt zijn te vaak herhaald. Maar ondanks dat deze schrijfstijl niet mijn favoriet is, lukt het toch om van de hoofdpersoon te gaan houden. Een mopperkont die je gaandeweg in je hart sluit. Het is een leuk bedacht verhaal waarin verschillende emoties elkaar afwisselen. Er zijn veel betere boeken dan deze, maar al met al heb ik het verhaal wel met plezier gelezen.