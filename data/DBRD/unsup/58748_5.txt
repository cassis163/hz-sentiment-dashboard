Ik ben gek op koken en hou ook zeker van kookprogramma’s kijken. Donal Skehan is een van mijn favoriete chefs, die op dit moment voornamelijk filmpjes maakt op YouTube. Donal Skehan is een energieke en inspirerende chef.

Wat ik belangrijk vind bij kookboeken is dat de recepten die erin staan niet alleen goed te volgen zijn, maar ook inspireren tot het bedenken van nieuwe recepten. Daarnaast hou ik van snelle en makkelijke recepten, die het liefst dan ook nog gezond zijn. Donal Skehan’s Vers voldoet aan al deze eisen. Het boek is ingedeeld in zes hoofdstukken, waarbij Donal voornamelijk natuurlijk op vers eten heeft gelet. Maar naast heerlijke ontbijtjes en toetjes waarvan het water je in de mond loopt, heeft hij ook een hoofdstuk genaamd ‘Eten onderweg’ en een ‘Supersnelle suppers’. Deze twee vormen voor mij de inspiratie.

Ik kan hier genoeg inspiratie uit halen om gezonde en snelle recepten van te maken, die ook nog eens heel lekker smaken. Waar ik vooral blij om was, was het vele gebruik van halloumi, daar ben ik namelijk echt gek op!

Ik kan echt niet wachten om met deze recepten aan de slag te gaan!

‘Vers’ van Donal Skehan is een aanrader als je op zoek bent naar snelle, gezonde maar heerlijke recepten. Vooral de toetjes zien er verschrikkelijk lekker uit. Dit boek is ook een ideaal cadeau voor de kerst!