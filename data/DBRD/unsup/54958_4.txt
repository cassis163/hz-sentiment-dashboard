David Drayton, zoon Billy en vrouw Stephanie genieten van een hete en zwoele avond wanneer een hevig storm over het meer waaraan ze wonen, opsteekt. 's Morgens meten ze de schade op en gaan David en Billy naar de supermarkt. Wanneer enkele mensen binnen lopen en roepen dat er een soort van mist aan komt, is er eerst nog niet veel aan de hand. Maar al snel blijkt die mist niet gewoon mist te zijn. Tentakels trekken mensen die zich in de mist durven te begeven naar zich toe en die mensen verdwijnen dan. In de winkel zitten tientallen mensen vast, gelukkig hebben ze wel eten en drinken. Na een eerste nacht begint de paranoia toe te slagen. De mist bevat allerlei vreemde wezens die nog niemand ooit gezien heeft, bloeddorstige dingen die op dieren lijken.
Het boek heeft een open einde en je weet eigenlijk niet hoe het zal aflopen.

Ik hoop dat ik deze nacht geen nachtmerries heb van dit boek. De beschrijvingen van wat er met sommige mensen gebeurt zijn behoorlijk expliciet en ik kon me sommige van de wezens levendig voor ogen zien. Ik dacht dat dit boek eerder bij fantasie zou thuishoren, maar het is meer horror voor mijn. Goed gedaan van Stephen King, ik was zowaar bang.