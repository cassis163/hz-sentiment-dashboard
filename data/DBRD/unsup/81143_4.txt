Een tijdje geleden deze schrijver leren kennen, en in chronologische volgorde eerst enkele standalones van hem gelezen. Zie elders bij mijn "recensies".
Dit boek is zijn eersteling van de serie Afdeling Q rond brigadier Carl Mørck, toch ook al van een tijdje geleden. Zeker omdat ik tot nu toe toch vooral bij Zweedse thrillerschrijvers bleef.
Maar ik heb er dus een favoriete schrijver bij! Anders dan het Washingtondecreet of het Alfabethuis dat nog dikkere kleppers waren, was dit toch een wat korter verhaal dat ik toch heel snel kon én wilde lezen. Ik vond het super spannend. De personages in het boek zijn goed uitgewerkt, ik vind ze zeker niet cliché! Het hoofdpersonage heeft last van een depressie en vindt zijn job zinloos geworden na een schietincident waarbij hij één van zijn collega’s verliest en een andere collega geraakt zowel fysisch als psychisch zwaar gewond. Maar Mørck blijft gebeten door recherchewerk! Nadat er een nieuwe ‘Afdeling Q’ wordt opgericht om oude onopgeloste zaken na jaren terug onder de loep te nemen, wordt hij erop gezet en krijgt hij een Syrische hulp met de naam Assad, met een mysterieus kantje die bepaald niet toont wie hij echt is. Een goede dosis humor is hier ook niet ver weg!
Het eerste dossier is dat van Merete Lynggaard, waarover dit verhaal dan ook draait. Zij is een politica van een oppositiepartij die een aantal jaar geleden verdween op een ferryboot waarvan algemeen wordt aangenomen dat dit een ongeval of een zelfmoord was. Dat blijkt echter niet zo te zijn, en de titel wijst dan ook de richting uit van wat er echt gebeurd is... Een echte pageturner of page “clicker” afhankelijk van hoe je het tegenwoordig leest!