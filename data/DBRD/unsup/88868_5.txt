Chris Hurkman is geoloog en werkt voor het bedrijf De Graaff & Hurkman. Zijn vader is mede oprichter van het bedrijf. De grote baas van het bedrijf Antonie De Graaff heeft tbc en pleegt hierom onverwacht zelfmoord. Zijn zoon Cecil ruikt het grote geld en wil de gehele erfenis naar zich toe trekken. Zelf is hij verslaafd aan alcohol en druks. Omdat hij toch bekend is in de drugwereld is het makkelijk om zijn zus Victoria drugsverslaafd te maken waardoor zij oncapabel zou worden om zeggenschap in het bedrijf te hebben.
Sofie Lafleur journaliste wil de doodsoorzaak van haar vader achterhalen. Tijdens deze zoektocht komt ze in contact met Chris die ook opzoek is naar de doodsoorzaak van zijn vader. Samen gaan ze op zoek naar de waarheid. Ze hebben het vermoeden dat ze zijn vermoord en dat het bedrijf De Graaff & Hurkman hierbij betrokken zijn.
Ze komen langzamerhand achter de waarheid en raken verwikkeld in de plannen van Ceril om de macht over het bedrijf te krijgen. Ceril wil ook Chris uit het bedrijf werken omdat hij mede-eigenaar is. Hierdoor komen Chris en Sofie in benarde situaties terecht.

Het boek heeft mij geboeid van begin tot eind. Het is een heel goed plot. Goed uitgewerkt en spannend van begin tot eind. Het eind heeft een onverwachte wending die je van te voren niet ziet aankomen. Heel mooi gedaan. De relatief korte hoofdstukken maken het ook goed leesbaar. Er staan datums boven de hoofdstukken zodat je weet wanneer iets afspeelt. Het blijkt gebaseerd te zijn op een waar gebeurd schandaal binnen een groot bedrijf. Zo zie je maar dat er achter grote bedrijven een hoop schandalen en corruptie kan zitten. Erg interessant. Ik vond het een steengoed boek en geef het vijf sterren. Een aanrader dus!