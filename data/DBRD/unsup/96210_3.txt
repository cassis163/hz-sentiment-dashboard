Dit is weer eens een echte thriller van Dean Koontz en geen fantasy- of horrorachtig. Dit is ook zo uniek aan deze schrijver dat hij veel genres beheerst.
Het is het verhaal van een man die door een moordenaar telkens een keuze krijgt: als hij het ene doet dan sterft er iemand en als hij het andere doet dan sterft er iemand anders. Onmogelijke keuzes dus en de nachtmerrie wordt steeds heftiger. En de doden vallen om hem heen, maar verdwijnen ook vaak en Billy weet niet meer wie hij kan vertrouwen en wie niet. Ook zijn verloofde, die al geruime tijd in coma ligt, is doelwit van de moordenaar.
Billy gaat dan op jacht naar de moordenaar om zijn verloofde te beschermen.

Een degelijk verhaal met een verrassende moordenaar en een goed opgebouwde spanning die steeds groter wordt waardoor Billy gedwongen wordt om acties te gaan ondernemen, die hij nooit van zichzelf verwacht had.
Een goed en prettig boek om te lezen, maar ik vind het niet boven het gemiddelde uitsteken