Het is waarschijnlijk het raarste boek dat ik ooit heb gelezen. Het draait allemaal om de titel. Dit boek is gek en gaat over economie. Wat.....een boek over economie, hoe saai is dat? Nou, bij deze beloof ik je, dit boek is verre van saai.

De twee schrijvers onderzoeken of de aannames die we te gemakkelijk maken over trends in onze samenleving wel kloppen. Alles gebaseerd op onderzoek en/of data en beschikbare statistieken. In gevallen waarin cijfers of percentages voorbij komen om hun punt te maken, doen de schrijvers dat in Jip en Janneke taal.

Dit boek is een waterval van geinige feitjes. Er worden heel wat bizarre vragen gesteld. Alles kriskras door elkaar. Dat maakt het boek een beetje chaotisch, maar het houdt tegelijkertijd je aandacht vast. Je valt namelijk van de ene verbazing in de andere. Dat maakt dit boek zo leuk.

Om je alvast een beetje op te warmen.....Wat hebben leraren en Sumoworstelaars gemeen? Waarom wonen drugsdealers nog steeds bij hun moeders? Waarover liegen online daters? Wat is gevaarlijker: een pistool of een zwembad? Heeft de naam die je je kind geeft invloed op zijn leven? Of wordt je leven weerspiegeld in zijn naam? Het is slechts een kleine selectie van de vele dingen waarop de schrijvers antwoorden geven.

Een kleine opmerking. Het boek richt zich voornamelijk op trends en kwesties in de VS. Als Europese boekenwurm zou het leuk geweest zijn om meer over wereldwijde trends te lezen. Het lijkt erop dat de schrijvers hun horizon enigszins hebben verbreed in hun tweede boek Superfreakonomics.

Op mijn website www.booktravelsavvy.com vind je ook mijn andere boekrecensies (afgewisseld met reisverhalen), kijk in mijn profiel!