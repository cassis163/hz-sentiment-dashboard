Het verhaal; Milly komt na het aangeven van haar moeder terecht in een pleeggezin. Zo op het eerste gezicht lijkt dit een warm gezin dat Milly de steun en liefde kan geven die ze zo hard nodig heeft, na het traumatische leven met haar moeder. Na een aantal hoofdstukken merk je dat dit allemaal niet is zoals het lijkt. Millie's pleegzus is een secreet, haar pleegmoeder heeft duistere geheimen en Milly's pleegvader... tja.. je verwacht wel een ander leven bij een therapeut die keer op keer pleegkinderen in huis haalt. Mike moet Milly klaarstomen voor de getuigenis tegen haar eigen moeder, de seriemoordenaar. Kan hij haar stabiel genoeg krijgen voor de dag waarop de rechtzaak begint? Kan Milly geloofwaardig getuigen?
Milly heeft het alles behalve makkelijk, en wil net zoals elke andere tiener, niets liever dan er gewoon bij horen. Door haar traumatische ervaringen gaat dit niet, en in bepaalde situaties reageert Milly behoorlijk wraakzuchtig... Hoe goed is Milly? Hoe slecht kan de dochter van een seriemoordenaar zijn? En wie is Milly nou echt? Wie is de seriemoordenaar?

Mijn mening; Goed of slecht is de debuutthriller van Ali Land, een boek dat ik gekocht heb op beoordeling van de cover. De geel, zwarte cover trok mijn aandacht in de boekhandel en de zin "ik ben de dochter van een seriemoordenaar..." trok mij over de streep.
De psychologische spanning in Goed of Slecht heeft er een aantal keer voor gezorgd dat ik het boek weg heb gelegd. De gevoelens van Milly worden zo realistisch neergezet dat de gebeurtenissen allerlei emoties oproepen. Dit boek maakt je boos, angstig, onzeker, achterdochtig, maar ook vertedering en de warme banden die groeien grijpen je vast.

Sterren; 5