Een Schreeuw Van Eer by Morgan Rice

My rating: 3 of 5 stars
Na 4 boeken gelezen te hebben in deze serie, en nog 13 te gaan, moet ik zeggen dat dit nooit de status van 'groot epische fantasy-serie' zal bereiken. Het verhaal is niet super goed geschreven, maar ook weer niet extreem slecht. Het verhaal zit vol met talloze fantasy-cliches. Het lijkt meer op een soap. De emoties van de karakters zijn nogal 'over the top'. Elk dramatische gebeurtenis die je kan bedenken komt voor.

Veel actie in dit boek, maar de ontwikkeling van de karakters blijft achter. Kijk naar hoe Thor opeens bevelhebber is geworden van de Krijgsmacht. Hij heeft nog maar net een slag meegemaakt.

Thor ontdekt dat zijn vader niet zijn vader is, en zijn moeder een Dru√Øde. Waarom hij achtergelaten is in de handen van een man die niet van hem houdt, is nog een raadsel, dat vast in een van de komende 13 delen opgelost gaat worden.

De hoofdrolspelers worden steeds net op het nippertje gered van de dood, en de slechteriken zijn zo slecht, dat het een wonder is dat er nog iemand overblijft.

Er is wat romantiek in het verhaal.

Ook blijf ik herhalen dat deze boeken echt een goede editor nodig hebben, want er zitten veel te veel fouten in die je als serieuze schrijver/uitgever niet kan maken. En wat me dan helemaal irriteert zijn zinnen als deze:

.. ze renden en renden..

.. liepen en liepen..

en soortgelijke zinnen.