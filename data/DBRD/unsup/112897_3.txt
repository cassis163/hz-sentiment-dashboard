Dit boek haalt het maar net wat mij betreft. Het is vervelend dat de boeken in Nederlandse vertaling niet in dezelfde volgorde verschijnen als de originele. Dat maakte dat ik me heel de tijd afvroeg waar de partner van Pia Kirchhoff die met haar op de boerderij woont, zat. Dat bracht me echt uit mijn concentratie.

Het verhaal op zich is niet verkeerd. Een man wordt vermoord aangetroffen in een veld vlak bij de dierentuin. Stukken van hem worden in de kooien van dieren gevonden. Niet zo'n proper begin van de dag in de dierentuin denk ik dan. Het vervelende is dat in tegenstelling tot andere verhalen, deze man zowat van iedereen zijn vijand had gemaakt. Iedereen wilde de man dood. Via eliminatie moet er dan gezocht worden wie het niet gedaan heeft en dan eindig je normaal met de dader. Er zijn best veel uitsprongen naar andere thema's. Misschien te veel want een van die thema's had best in een ander boek gebruikt kunnen worden.