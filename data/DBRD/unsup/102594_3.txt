Dit is een bespreking gebaseerd op de Zweedse versie.

In Helsingborg in Zuid-Zweden komt er een auto in het water terecht, en door een genante samenloop van omstandigheden met deze zaak compromitteert Astrid Tuvesson, chef van Fabian Risk, zich in dit boek waardoor ze als chef niet meer de hoogste autoriteit blijkt te hebben bij haar team. De zaak blijkt ingewikkelder te zijn dan ze op het eerste zicht lijkt en Fabian en zijn collega’s komen een ingewikkelde zaak van identiteitsfraude in combinatie met heel wat geweld op het spoor. Je blijft niet tot op het einde zitten met de vraag naar wie er achter deze zaak zit, maar wel hoe ze die net kunnen stoppen.

Aan de andere kant van de Sont in het Deense Helsingør komt Dunja, die door haar voormalige baas Kim Sleizner, is gedegradeerd naar wijkagent, een zaak op het spoor van een straatbende die een dakloze vermoorden door foltering, en eveneens een link hebben met Helsingborg.

De relaties met Fabian’s collega’s en zijn privésituatie blijven niet onaangeroerd door zijn job en blijven tevens interessant om te volgen.

Vanwege deze verschillende verhaallijnen en al de perspectieven die gevolgd worden, heeft het boek een lange inleiding nodig. Na een 100-tal bladzijden begint het verhaal pas echt te boeien om eerlijk te zijn. De personages en hun belevenissen zijn goed uitgewerkt, en de setting is zeer goed beschreven. Het verhaal hangt toch wel wat aaneen wat ongeloofwaardigheden om eerlijk te zijn en hoewel er wat ongerijmdheden in voorkomen wordt de spanning zo kundig opgevoerd naar het einde toe waardoor de ontknoping echt wel nagelbijtend spannend is!

In zijn epiloog komt ‘scenarist’ Ahnhem met een fameuze cliffhanger op de proppen, een kenmerk dat in zijn vorige boeken ook al naar voor kwam, als opmaat naar een volgend misdaadverhaal toe. Ook Fabian Risk blijft boeien met zijn privéleven dat er alleen maar moeilijker dreigt op te worden. Vandaar dat ik toch niet anders kan dan op zijn opvolger te wachten. Een ‘slimme’ thrillerschrijver, is hij in ieder geval! Ook benieuwd trouwens naar wat de leesclub rond dit boek nu nog allemaal zal opleveren!