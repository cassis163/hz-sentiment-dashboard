Ik begon vol verwachting in dit boek, Tess Gerritsen is een van de auteurs waarvan je van tevoren al weet dat het een goed boek moet zijn. Toch blijf ik kritisch…
Het verhaal begint in Botswana, 7 toeristen, een gids en een spoorzoeker gaan op safari. Het wordt een spannende reis, helemaal als de spoorzoeker verdwijnt, later een van de andere gasten ook vermoord wordt en het eindigt in een drama. Dit alles wordt verteld vanuit een jonge vrouw die met haar man aan deze reis deelneemt. Daarom heel herkenbaar want ze had een reis verwacht met luxe lodges en helaas gaat het anders…..
6 jaar later gebeuren er vreemde dingen in Boston, in het district van Rizolli en Isles. Een man wordt vermoord en ontzettend verminkt. Een dierenverzorger wordt in het kattenverblijf aangevallen door een luipaard…..de verschillende gevallen lijken op zichzelf te staan tot Jane de sleutel vindt die de moorden met elkaar in verband brengt. Daarvoor komen er verschillende theorieeen aan bod die je aan het denken zetten….het blijkt dat Maura echt heel belezen is en dat Jane meer praktisch bezig is met de zaak. Hierdoor zie je ook dat de personages Jane en Maura nog meer uitgewerkt worden. Niet alleen qua werk maar ook qua priveleven. Daarin zit wel een verschil met de bekende televisieserie. Ik vind dat zelf wel mooi gedaan dat de boeken geen kopie zijn van wat je op tv ziet.
Het duurde deze keer heel lang voor de moorden opgelost werden, ik werd er zelf wat ongeduldig van. Als dan uiteindelijk de waarheid boven tafel komt blijkt dat ik het helemaal mis had. Het is een heel spannend boek. Ik weet niet hoe vaak ik “ai” en “iieh!” heb geroepen vanaf de bank. Tess Gerritsen kan zo beeldend vertellen en als je dan een beelddenker bent dan zie je het voor je ogen gebeuren.