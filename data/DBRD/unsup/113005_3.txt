Het is ook altijd wat bij mij, was het vorige boek (Aantekeningen over het verplaatsen van obelisken) een boek met te weinig hoofdstukken, dit boek heeft er echt te veel. Een kleine 40 hoofdstuken, waardoor er te weinig diepgang in het verhaal zit. Wel weer makkelijk om te lezen, als je de gewoonte hebt om het boek na een uitgelezen hoofdstuk pas weg te leggen.
Zonder dat ik iets op het Vlaams tegen heb, was het toch weer wel prettig om een puur Nederlands boek te lezen.
Er zijn feitelijk 4 hoofdpersonages, Sarah een zilversmid die naar het noorden van Canada trekt om aan het hectische leven te ontsnappen, Mary een voormalig kunstenares die de enige winkel in het dorp heeft en verder 2 vrienden die o.a. samen muziek maken Adam en Jacob. Het verhaal deed me een beetje denken aan het sublieme werk van Jane Auel, maar komt er qua kwaliteit niet in de buurt van. Daarom 3 sterren voor dit boek van mij.
De 3 sterren heb ik gegeven net nadat ik het uit had. Na de nominatie en het lezen van andere recensies ben ik gaan twijfelen, maar ik kan die beoordeling niet meer aanpassen naar mijn gevoel.