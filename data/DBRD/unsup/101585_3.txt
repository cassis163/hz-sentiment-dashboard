Rascha Peper was altijd één van mijn favoriete schrijvers. Het beste boek dat ik van haar heb gelezen was één van haar eerste: Rico's vleugels. Uiteraard was ik benieuwd naar haar laatste boek, maar nadat ik het gelezen had bekroop me toch de vraag "Is het handig om een boek uit te geven dat niet voltooid is?". Je kunt er als lezer wel heel veel over gaan speculeren, maar het hoe en waarom weet alleen de schrijfster zelf. Nu sla je het boek dicht terwijl alle verhaallijnen nog niet zijn afgerond.
"Handel in veren" telt 156 bladzijden, maar ik had in een interview gelezen dat Peper er haar dikste boek (rond 400 pagina's) van had willen maken. Als het zo ver had kunnen komen was het vast een prachtig boek geworden.