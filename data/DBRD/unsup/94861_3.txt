Su gaat met zus Leah en haar vriendinnen naar Magaluf, op Mallorca. Su is Koreaans en de geadopteerde dochter van Ruth en Bernie. Ze is een meisje met veel plichtsbesef, in tegenstelling tot Leah. Op Mallorca gaat het echter volledig mis. Su wordt gefilmd als ze in een discotheek 12 jongens oraal bevredigt (onder invloed van drugs en drank). Dit filmpje wordt ge-upload op internet en wordt een wereldhit.
Iedereen heeft het filmpje gezien. Leah keert alleen terug naar huis en Su ‘duikt onder’. Moeder Ruth, in het dagelijks leven rechter, is woest en denkt alleen maar aan het opsporen en straffen van de daders. Ze kan haar werk niet meer uitoefenen zo obsessief is ze met wraak bezig. Daarnaast gaat Ruth volledig voorbij aan de gevoelens van Su, Leah en Bernie en hoe zij het voorval ervaren..

In dit boek wordt heel duidelijk aan de kaak gesteld hoe sociale media tegenwoordig een onderdeel van ons leven uitmaken, maar ook hoe ondoordacht er mee omgegaan wordt door de jeugd. De gevaren, gevolgen worden niet overzien maar kunnen zeer ernstige gevolgen hebben voor betrokkenen.
Naast dit thema komen problemen rondom adoptie aan de orde: Ruth heeft het verleden Su een aantal maanden af moeten staan aan een pleeggezin en heeft toen alles uit de kast moeten halen om haar ‘verloren’ dochter weer terug te krijgen. Nu dreigt ze Su weer te verliezen.. Bovendien gaat Su op zoek naar haar biologische moeder....Ze kiest voor zichzelf. Daarnaast is het de vraag of Ruth har doel bereikt met haar wraakactie....
Het is een boek dat je snel leest. De schrijfstijl is prettig, niet ingewikkeld. In het boeken zitten een aantal tijdsprongen die het verhaal wel aantrekkelijker maken. Het verhaal is goed, maar niet superspannend. Het is wel zo geschreven dat je graag de afloop wilt lezen, die trouwens best wel verrassend is. Ik had hem in ieder geval niet heel ver voor het einde, aan zien komen.