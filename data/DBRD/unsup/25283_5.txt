Het boek is indrukwekkend , hartverscheurend en toch ook uiteindelijk hoopvol.
Tijdens het lezen snap je niet hoe een mens het kan volhouden in de gegeven situatie. De vele vernederingen, mishandelingen en uitbuiting van de mensen om je heen en de complete onderwerping aan, en verering van de grote leider (China ).
Ze leeft in grote armoede en honger ligt voortdurend op de loer, ze moet de haat van sommige familieleden verdragen (later snapt ze de reden hiervan), het is zó verdrietig allemaal.
Maar wat getuigt ze van een enorm uithoudingsvermogen en liefde voor haar vaderland, of dat de moeite waard is zal blijken in de loop van het verhaal.
Ze heeft gelukkig wel liefdevolle ouders en later een goed huwelijk, alleen ziet ze haar man erg weinig. Het leven bestaat uit ploeteren voor een karige maaltijd.
Ze maakt echter wel een paar keer iets wonderlijks mee, ze wordt namelijk op het nippertje op bijzondere wijze gered. Dat gebeurt niet één keer maar meerdere keren, hoe is het mogelijk ?
Als ze uiteindelijk om politieke redenen moet vluchten, komt ze in Nederland terecht, dan blijken de zorgen nog lang niet voorbij; komen ze wel in aanmerking voor een verblijfsvergunning ?
Het duurt langer dan gehoopt, maar er staan lieve Nederlanders om haar heen en ze gaat ontdekken WIE haar steeds gered heeft uit benarde, levensbedreigende situaties.
Zij heeft geen boeddhabeelden of altaartje meer in huis staan, zij vereert haar voorouders niet meer , daar is de God van Abraham, Isaac en Jakob voor in de plaats gekomen.
Ongemerkt een dik boek gelezen !!