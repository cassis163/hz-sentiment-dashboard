Kwijt is het eerste boek dat ik van Anja Feliers gelezen heb, een talentvolle, jonge, Limburgse schrijfster. Het was meteen een schot in de roos.

Het verhaal begint meteen spannend!
Sylvie M heeft haar moeder op jonge leeftijd verloren aan een zelfmoord. Sylvie zelf werkt nu bij de radio en tijdens een radio-uitzending krijgt ze plots een mysterieus telefoontje van een luisteraar, die haar doet twijfelen over de dood van haar moeder. Bovendien merkt haar blinde dochter ook een aantal vreemde zaken op, waardoor Sylvie nog meer gaat twijfelen. Sylvie gaat voor raad naar psychologe Kathleen Verlinden, die haar en Josje zo goed mogelijk probeert bij te staan.

Het verhaal wordt opgedeeld in verschillende hoofdstukken, waarbij per hoofdstuk telkens een ander personage “aan het woord” komt. Hiermee bedoel ik niet dat het vertelstandpunt vanuit het perspectief van een specifiek personage komt, maar wel dat er telkens gefocust wordt op het personage waarover het hoofdstuk op dat moment gaat. Het is een iets anders en zeker verademend. Verschillende schrijvers, verschillende schrijfstijlen. I like it!

Het hoofdpersonage blijft nog steeds Kathleen Verlinden, hoewel je merkt dat het verhaal zich meer toespitst op Sylvie M en haar dochter Josje. Zoals ik al zei is dit mijn eerste Anja Feliers-boek en ik vind dit helemaal niet storend werken. Zo kan ik me beter inleven in het verhaal.

De titel vind ik heel goed gekozen, je kunt het op een paar manieren in het verhaal interpreteren. Er is dus goed over nagedacht!

Anja Feliers weet er telkens een paar spannende elementen in het verhaal bij te gooien, waardoor je steeds maar verder wilt lezen. Dit boek is heel goed, maar absoluut niet goed voor je nachtrust!

Mijn conclusie is dan ook dat dit boek een heel goede aanrader is als je van mystere, spanning en thrillers houdt, zeker met een tintje psychologie erbij! Een andere conclusie is dat ik meer van Anja Feliers wil lezen. Ik heb nog twee echte boeken van haar liggen die ik nu zeker ga lezen, en ik ga “Kwijt” aan iedereen aanraden die het maar wilt horen! Het moest zo goed maar niet zijn!