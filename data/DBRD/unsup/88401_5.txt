De schrijver groeide zelf op als zoon en kleinzoon van mijnwerkers. Het speelt zich af in Nederlands Limburg specifiek in Kerkrade-Geleen. In Spekholzerheide torende de steenberg van de Willem-Sophia boven de daken van de huizen uit. Gevoed door een brede historische kennis vertelt Wiel op meeslepende wijze het verhaal van de vele Limburgse mijnwerkers die hun dagelijks brood verdienden met hard labeur. Het is even informatief als ontroerend met veel foto's visueel aantrekkelijk gemaakt. Wie onkundig is in het verleden van onze koolmijnen zal zich na het lezen van dit boek een goed beeld kunnen schetsen van het harde leven die onze voorouders hebben verricht voor het draaiende houden van onze economie. De mensen hebben er een zware prijs voor moeten betalen. Silicose of stoflong was voor de meesten het verdict. Ongeneeslijk, maar daar hadden de patroons in den beginne geen oren naar.