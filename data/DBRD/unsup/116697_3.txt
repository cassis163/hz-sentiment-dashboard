Wie heeft dat ook weleens, dat je denkt komt er nog een eind aan dit verhaal? Dat had ik helaas ook met Onderuitgehaald van Loes den Hollander. Het verhaal op zich is niet slecht. Een vrouw die haar moeder op jonge leeftijd heeft verloren en wiens vader met een ‘wicked stepmother’ is getrouwd (die uiteindelijk op een nare manier aan haar einde komt), ontvangt op een dag een manuscript dat verdomd veel weg heeft van het leven van haar stiefmoeder en dat van de vrouw en haar vader en zus. Gaandeweg blijkt er een heel verhaal achter de dood van de stiefmoeder en de aanloop daar naar toe te zitten. Op zich een interessant verhaal wat wel vlot is geschreven, maar dat naar mijn idee maar duurde en duurde. Wat ik storend vond was dat er behoorlijk wat seks in het verhaal zat. Had wel minder gemogen. Ik heb het boek uitgelezen en beluisterd, maar meer dan 3 sterren vind ik het niet waard.