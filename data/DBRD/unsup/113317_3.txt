Om het nieuwe schooljaar op Precursor te starten, moet Emma deelnemen aan een Cirkelceremonie. Tijdens de ceremonie gebeuren en echter vreemde dingen en later blijkt dat het om een virus gaat. Een dodelijk virus.
De kracht van velen is een vervolg het verhaal van “Voorlopers”. Ondanks dat ikzelf het eerste deel niet heb gelezen, heb ik toch ontzettend veel plezier gehad met het lezen van deel 2. Het is een spannend boek en je wordt vanaf de eerste bladzijde meteen het verhaal in gezogen. Het leest erg vlot en gemakkelijk.
Naar mijn mening is het niet noodzakelijk om deel 1 te lezen, maar ik raad het je wel aan. Op die manier zal dit boek nog specialer zijn, dan weet je immers wat de achterliggende gedachten zijn.
Al met al een erg leuk, spannend en vooral goed boek. Ik hoop dat er nog een derde deel komt waarin we Emma verder volgen op haar nieuwe school.
“Denk eraan je wortels te verankeren met de kern van de aarde.”