Snoeihard, ingenieus. Welk predicaat je ook op 'Nooit en te nimmer' (oorspronkelijke Duitse titel 'Niemals') plakt, het volstaat niet. De blinde hoofdpersoon Jenny Aaron is wraakzuchtig, meedogenloos en gevoelig, één bonk adrenaline en tegelijkertijd ook maar een mens. [Lees hier wat de auteur zelf over Jenny Aaron zegt: http://andreaspflueger.de/?p=901]

Dringend advies: lees eerst deel 1, 'Voor eens en altijd' ('Endgültig'), zodat je in deel 2 niet op feiten en methoden stuit die eerder uitgelegd zijn en niet opnieuw verklaard worden.

Andreas Pflüger schrijft even heftig als het verhaal is. Kort en scherp waar het kan. Feilloze karakterschetsen. Dialogen en actiebeschrijvingen die erin hakken. Snel. Geen woord te veel, álles doet ertoe.
Koppie erbij houden tijdens het lezen, want tijd-, locatie-, personage- en gedachtesprongen.
De boekbeschrijving is overal te vinden, elk woord meer is vóór het lezen overbodig. De hamvraag is of Aaron al dan niet slaagt in haar wraakmissie.

Op Duitse websites wordt de verwachting uitgesproken dat deel 3 van de Jenny Aaron-trilogie in 2018 verschijnt. Van een datum of titel is echter nog niets bekend.