Vanaf de heftige proloog - pats,boem- zit je vast aan dit verhaal. Niks, even iets anders doen. Je wilt doorlezen over de belevenissen in de glamoureuze wereld van de high class escort. Daar kom je tenslotte niet iedere dag, denk ik.

Een prachtige cover, met een ontwerp van Marry van Baar die een meisjesachtig gezicht laat zien. De ogen (de ziel?) niet zichtbaar en de mond bedekt met roze diamantjes. Dat geeft voor mij goed weer dat zelfs wanneer het er prachtig uitziet aan de buitenkant, het niet altijd prachtig van binnen hoeft te zijn.

De auteur weet waar ze over schrijft als het gaat over de wereld van de glamour, dat is duidelijk. Ook mooi om het personage van Desi zo tot groei te zien komen. In werkelijkheid gebeurden de dingen ook, die Desi gemaakt hebben tot wie ze geworden is. Het is niet netjes van ons Nederlanders, maar het is wel zo gebeurd.

Op een gegeven moment dacht ik te weten wie de dader is, daarna ging ik weer twijfelen...
Het is een origineel verhaal met twee hoofdlijnen, op een aantal plaatsen afgewisseld door een cursief gedrukt gedeelte. Deze geven de gedachten weer van een bijzonder gestoord persoon mag ik wel zeggen.
Een verhaal dat eindigt met een mooie kronkel in een spannend einde.