Als meelezer was ik intensief betrokken bij het wordingsproces van dit boek. De eerste delen van het manuscript kwamen binnen als een mokerslag. Rauw talent. Tekst gestript van alle franje. Zo kaal als Ubele haar leven en zichzelf ook ervaart. Het schrijfproces heeft het alleen maar beter gemaakt. Evenwichtiger zonder gepolijst te worden. De intelligentie van Mascha als schrijfster is goed terug te zien in haar observaties en de opbouw van het verhaal. Niet voor iedereen even makkelijk dit boek. Het zit dicht op de huid.