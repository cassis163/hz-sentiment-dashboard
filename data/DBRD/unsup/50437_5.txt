Weer een boek wat je in 1 adem uitleest. Geweldig!
Van de kou en de sneeuw in Schotland, naar de zon en de warmte in Spanje en ondertussen kom je met het historische onderdeel in de rest van de wereld terecht.
Wederom dezelfde opbouw van een zusje wat vanuit de ups en downs in het hier en nu opzoek gaat naar haar wortels. Pa Salt heeft natuurlijk de richting een beetje aangegeven. Dan volgt er weer een aangrijpend stukje historie wat prachtig beschreven wordt. Vloeiend gaan de twee verhalen in elkaar over, en het leest allemaal als een trein. En dan is er nog een derde verhaal. Het mysterie van de zusjes en hun adoptievader Pa Salt. Heerlijk om hier ook weer wat raadselachtige hints over te lezen. Ondertussen wandelt er hier en daar een zusje door wat hoofdstukken heen wat weer aansluit op de voorgaande boeken en sluiten we af met een spannend stuk over zusje Electra. Dat moet weer een start zijn van boek 6 waar ik nu al reikhalzend naar uitkijk. Kortom niet alleen dit boek, de hele serie is een must read!