Kiki weet je vanaf het begin meteen mee te sleuren het verhaal in. Als je eenmaal begonnen bent is er geen stoppen meer aan! Het boek leest heerlijk vlot, ze weet een heel treffende sfeer neer te zetten en het is super spannend.
Het tropische Bali kwam goed tot leven, ik kon het echt weer eventjes voor me zien van toen ik daar was (niet dat ik toen heel veel gezien heb, maar de sfeer herken ik zeker).

Mooi dat het niet alleen om de verdwijning van de dochter gaat, maar ook over de machteloosheid van de vader in Nederland en zijn worsteling met zijn drankprobleem en de gebeurtenissen uit het verleden van de moeder, waar ze nog altijd heel veel moeite mee heeft en waardoor ze een flinke muur om zichzelf heen heeft gebouwd. Het geeft het toch al lekker spannende verhaal een fijne extra diepgang.

Bali is weer een heel spannende en fijne thriller van Kiki van Dijk dus! Niet weg te leggenâ€¦