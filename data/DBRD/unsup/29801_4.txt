Deze reactie bevat spoilers, selecteer de tekst om de spoilers te lezen. Ik vond dit wel een leuk, spannend boek, maar intelligenter en beter geschreven dan de Da Vinci Code (zoals soms gesteld)?? Nou, daar ben ik het in ieder geval niet mee eens. Ik heb me in de Da Vinci Code echt kunnen verliezen en vond ook de 'speurtocht' erg knap gevonden. In dit boek vond ik wel de personages beter, zeker Costa en zijn moeizame maar liefdevolle relatie met zijn vader. Het minst tot mijn verbeelding sprak Sara; wat een raar mens. Gaat op verzoek van haar vader (kardinaal) die ze net heeft leren kennen, met jan en alleman naar bed en laat zich daarbij fotograferen door haar ook pas ontdekte tweelingbroer. Kom op zeg; dat vond ik echt te vergezocht. En ik vraag me af wat de bewoners van het Vaticaan vinden van al die boeken waarin zij worden afgeschilderd als perverse, corrupte, machtsmisbruikende macchiavelli's.
Maar puur als leesverhaal vond ik het een prima boek. Als het goed is, is er in ieder geval nog een ander boek met Costa en zijn chef in de hoofdrol, ben benieuwd of dat ook zo spannend en in ieder geval wat geloofwaardiger is.