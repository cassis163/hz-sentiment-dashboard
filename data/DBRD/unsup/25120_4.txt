Sharlah zit in een pleeggezin bij Quincy en Rainie. Beide werken of werkten voor de politie. Quincy is profiler bij de fbi.
Sharlah heeft een broer die vijf jaar ouder is dan haar en ook hij zit in een pleeggezin. De kinderen zijn van elkaar gescheiden omdat het vermoeden bestond dat de broer van Sharlah haar pijn had gedaan. Beide komen uit een triestig gezin met verslaafde en gewelddadige ouders. De broer van Sharlah heeft hun vader doodgeslagen met een baseballknuppel, zelfverdediging en ter bescherming van zijn zus. Hun vader had op dat moment hun moeder neergestoken.
Het boek begint met enkele moorden, het lijkt alsof een losgeslagen moordenaar actief is. Het lijkt een spree killer te zijn, iemand die moordt op te moorden en doorgaat tot de politie hem doodschiet.
Er is een duidelijk camerabeeld van de dader, het is de broer van Sharlah. Ze gaat naar hem op zoek.
In dit boek komt veel informatie voor over hoe jeugdwelzijn in Amerika werkt, over spoorzoekers en honden die helpen meespeuren. Ze zijn nog altijd nodig ondanks alle technologische hulpmiddelen. Zeker wanneer het warm is, zoals in dit boek.
Ik vond het een heel spannend boek, zeker de stukken over de broer van Sharlah, zijn verleden bij hun verslaafde ouders, over hoe het is om bij een pleeggezin te wonen. Soms zit je ook in het hoofd van Sharlah en dan leer je hoe het verleden haar heeft gevormd tot de persoon die ze nu is, een tiener met weinig zelfvertrouwen, die in het algemeen een probleem heeft met vertrouwen en met zich binden. Aan de andere kant is ze ook heel sterk, koppig, slaat ze zich er doorheen.