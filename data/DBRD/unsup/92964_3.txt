Dorien Vervoort is opgegroeid op Ibiza. Als haar ouders van elkaar af gaan is ze 9 jaar. Dorien en haar moeder keren terug naar Nederland. Dorien besluit om nooit meer naar Ibiza terug te keren.

Dorien is inmiddels volwassen, is fotograaf en heeft een puberzoon Mick. Haar zoon Mick wil graag naar Ibiza, maar zij verbiedt dit.

Als hij toch gaat en niets meer van zichzelf laat horen, pakt ze het vliegtuig naar Ibiza. Bang dat hij in gevaar is door haar verleden.

Het klinkt cliché maar dit boek leest werkelijk als een trein! Het verhaal is pakkend en is moeilijk weg te leggen. En dat alles in een warm zomers sfeertje.

De personages zijn niet heel erg diep uitgewerkt, maar oppervlakkig. Het verhaal wordt beleefd vanuit Dorien en haar personage is het meest uitgewerkt.

Het slot is spannend en de ontknoping verrassend. Wel had ik al snel door wie de personen zijn die niet te vertrouwen zijn, maar het einde is wel bevredigend.

De titel is alleszeggend en de omslag past prima bij het boek.

Eerder is het boek ‘Ibiza’ verschenen van Kiki van Dijk. ‘Ibiza de erfenis’ is geen vervolg op dit boek dus kan los worden gelezen.