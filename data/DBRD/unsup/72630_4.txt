Altijd weer spannend als je de enveloppe open maakt waarin een boek zit van Dizzie.nl die je mag lezen. Het boek zag er door zijn sprekende kleur aantrekkelijk uit. Ik had nog niet eerder van deze schrijver iets gelezen en toevallig had ik net gezien dat dit boek: "Het Rosie Effect" in de winkel lag.
Ik ben benieuwd! Ik ga gelijk beginnen!

Het verhaal gaat over Don en Rosie, die pas getrouwd zijn en een gelukkig leven leiden. Maar als Rosie vertelt dat zij zwanger is, heeft Don moeite om met dit nieuws om te gaan. Het is prachtig om te lezen hoe een autistische man om gaat met deze bijzondere gebeurtenis en dan net anders reageert dan je zou verwachten. De vrienden van Don gaan ook fantastisch met Don om en geven hem advies en zeggen soms wat hij het beste kan doen. Niet dat Don dat altijd op een juiste manier uitvoert. Maar te merken hoe zijn vrienden eerlijk met hem omgaan vind ik heel bijzonder.
Het boek leest makkelijk en vlot, als of je naar een film kijkt. Het is gewoon zonde om er al te veel van te verklappen. Mijn advies is: een aanrader! Echt een heel ander boek!