Op een verlaten weg in Detroit word er een lichaam gevonden. Wat vreemd is dat het halve lichaam van een jongen op een half hert is gelijmd . Rechercheur Gabrielle wordt op deze zaak gezet . Ze heeft al veel moordenaars opgespoord en vele lijken gezien maar zoiets als dit nog nooit. Het speelt zich allemaal af in Detroit en Detroit is het stervende hart van de American dream. In de vervallen straten en industrieterreinen zoekt de moordenaar naar mogelijk nieuwe slachtoffers. De moordenaar wil een nieuwe wereld creëren .....

Je raakt verstrikt in de vele verhaallijnen en karakters dit houdt in dat het in begin erg verwarrend is en je aandacht er erg goed bij moet houden om de weg van het verhaal niet te verliezen en kwijt te geraken. Je moet doorzetten en dan kom je op een punt in het verhaal dat je het verband van de vele karakters en verhaallijnen ziet . Ondanks dit bleef ik erg nieuwsgierig naar hoe het verhaal zich zou ontwikkelen en het één geheel zou worden. Hoe meer je naar de ontknoping van het verhaal toe gaat neemt de spanning toe. De schrijfstijl van Lauren Beukes is doordacht en goed uitgewerkt.