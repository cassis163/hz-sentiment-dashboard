Het is al fascinerend om een stamboom uit te pluizen, maar het wordt pas echt interessant wanneer je op zoek gaat naar de (gelaagde) verhalen achter de namen. Dat heeft de auteur van dit boek prachtig weten te doen.

Dichterbij dan Verwacht is een boeiend en inspirerend verhaal over de roerige levens van meerdere generaties binnen de orgelbouwers-familie Leichel. Ik kon het maar moeilijk weg leggen. Het is helder geschreven, maakt goed de connectie met de geschiedenis en leest vlot weg.

De afwisseling van de roman met de hoofdstukken over het onderzoek van de auteur maken het boek extra boeiend en sleept je mee in haar zoektocht. In het boek zijn veel foto’s en andere afbeeldingen opgenomen. Deze vormen een bijzondere aanvulling op de familiegeschiedenis (ik bleef tijdens het lezen vooral maar terugbladeren naar de foto’s) en zorgen daarnaast voor extra historische waarde. Echt een aanrader wat mij betreft!