Een dag in december van Josie Silver is een hartverwarmend verhaal met een lach en een traan. Heerlijk met een dekentje op de bank en een pot thee.

Je leest over het leven van Laurie, Sarah en Jack. Liefde op het eerste gezicht is de rode draad in het verhaal. Laurie ziet een jongen bij de bushalte en een vonk slaat over. Wanhopig gaat ze naar hem op zoek. Haar beste vriendin Sarah helpt haar. Maar tevergeefs. Een jaar later stelt Sarah haar nieuwe vriend aan Laurie voor.....de jongen van de bushalte.

Soms denk je dat het verhaal voorspelbaar is, maar niets is minder waar......

Het verhaal is vlot geschreven vanuit de drie hoofdpersonen over een periode van tien jaar. Je leeft echt met ze mee en blijft lezen. Het liefst lees je het boek in een ruk uit. Ik heb genoten en kijk uit naar het volgende boek van Josie Silver.