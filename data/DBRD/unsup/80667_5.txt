Dit is echt een super spannende en explosieve thriller. De eerste thriller van 2015 die ik absoluut echt niet meer kon neerleggen. Het verhaal gaat over een American Sniper. Een scherpschutter in dienst van de Mariniers in Amerika. Zijn naam is Kyle Swanson en je volgt zijn missie.
Het is net alsof je er zelf bij bent. Alles is zo beeldend op papier gezet. Zelfs de weg die een kogel gaat. Je ziet het gewoon voor je!
Kyle moet op zijn missie een Generaal bevrijden, die in het Midden-Oosten gevangen is genomen. Ze dreigen Generaal Middleton te onthoofden. In eerste instantie denken de inlichtingendiensten aan een bepaalde groep terroristen. Maar als Kyle ter plekke komt lijkt niets meer te zijn zoals ze van te voren dachten. Het is de wet van Murphy die hem parten speelt. En hij gelooft daar zelf ook heilig in. Er kan altijd iets mis gaan, ook al is alles nog zo goed op papier gezet.

De titel past enorm goed bij het verhaal, je moet dit boek echt lezenâ€¦Dan weet je wat die titel inhoudt. Het is echt een goede titel!

Er zijn ook andere karakters die je volgt, zoals een aantal huursoldaten van particuliere beveiligingsbedrijven. Deze bedrijfjes schieten de grond uit en voeren veel legertaken uit. Maar uiteindelijk werken zij voor degene die ze het meeste geld geeft. Het zijn ook vaak oud-mariniers die voor deze bedrijven werken.

In dit verhaal ligt er een geheel nieuwe vorm van terrorisme op de loer. En dit zet je ook echt aan het denken. Ik denk dat het waarschijnlijk in het echt ook gebeurt, alleen hoor je dat als gewone burger niet. Het is een angstaanjagend idee! Wil je weten waar ik het over heb? Dan moet je dit boek echt lezen. Dan snap je waar mijn gevoelens vandaan komen!

Het verhaal is geschreven met een snelheid waar ik echt dol op ben. Het zakt geen moment in!
Het is een verhaal wat zo op het witte doek zou kunnen komen. Een actieroes had ik!
Ik vond de hoofdstukken niet te kort en niet te lang, perfect. De schrijfwijze leest echt heerlijk weg.
Ik kijk echt enorm uit, naar het volgende deel van de Sniper-serie. Dit smaakt zo naar meer!
Boek voor mannen???? Ja, maar ook voor vrouwen die van veel actie houden.
5sterren*****