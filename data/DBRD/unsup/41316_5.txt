De kracht van geld â€“ Claudia Hammond

Wat betekent geld voor de mens?
We laten onze gedachten door geld beheersen en om ervoor te zorgen dat dit niet meer gebeurt, moeten we gaan begrijpen wat voor complexe psychologische relatie we ermee hebben.

Zij vond dat mensen liever bijv. waardebonnen bezitten, omdat ze dan nog alle kanten op kunnen. Je waant je rijk door alle mogelijkheden die je hebt en wilt dat gevoel wel even houden.

In januari 2002 vond de omschakeling naar de euro plaats, Hammond beschrijft hoe er in de verschillende landen op werd gereageerd, er werd nog vaak omgerekend naar de oorspronkelijke munteenheid.

Boeiend is ook het begrip 'mentale rekeningen'. We delen ons geld in verschillende tijdframes in. Geld voor vandaag, geld voor morgen en geld voor de langere termijn, als appeltje voor de dorst. Hierdoor kunnen we snel beoordelen wanneer we iets kopen en wat in verschillende situaties een redelijke prijs is. Het is heel belangrijk dat we geld op deze manier opdelen, want anders zouden we financieel verlamd raken en nooit risico's nemen. Een aardig voorbeeld daarvan is de auto wegdoen in een grote stad en openbaar vervoer of een taxi kiezen. We besparen veel geld op de autokosten en toch hebben we dan moeite met taxikosten. We blijken ook meer van de wijnsmaak te genieten als we weten dat hij heel duur is.

Allerlei onderzoeken tonen aan dat het belangrijk is hoe iets gebracht wordt als je iets wilt verkopen. De schrijfster geeft hier leuke voorbeelden van, bijv. twee kinderen die limonade verkopen en daar verschillende reclamemanieren voor gebruiken. Hoe persoonlijker de mensen worden aangesproken, zoveel meer ze bereid zijn ervoor te betalen.

Onze manier van denken wordt beinvloed door zowel specifieke bedragen als door de vorm die geld heeft. Winkels gebruiken bij de presentatie van artikelen het 'compromiseffect'. Het goedkoopste artikel wordt naast het duurste gezet en dan lijkt het op een na duurste artikel opeens een gemiddelde prijs te hebben.
Een interessant hoofdstuk is ook hoe het werkt als vrijwilligers geld krijgen voor hun diensten of als we een vriend betalen voor iets wat hij voor ons gedaan heeft.

Het boek geeft allerlei praktische tips, wijst je op dingen waar je zelf niet bij stilstaat, maar wel belang bij hebt om dat te beseffen, bijv. de manier waarop een korting wordt gepresenteerd.

Het is geen roman maar een gedegen psychologische verkenning.
Zo op het oog een wetenschappelijk boekwerk, maar al lezende komen er interessante onderwerpen aan bod. Vanaf wanneer wordt de mens zich bewust van de betekenis van geld? Hoe reageren onze hersenen en onze wensen op het al dan niet hebben van geld? Claudia Hammond probeert op een onderhoudende wijze op al deze vragen antwoord te geven. Ze heeft hiervoor veel literatuur geraadpleegd en onderzoeken bestudeerd en vergeleken. Ze komt tot veel meer verrassende conclusies, die ik niet zal verklappen om het boek toch spanning mee te geven. Ze wil dat je na het lezen van dit boek het gevoel hebt dat geld jou niet in zijn macht heeft, maar dat jij het geld in je macht hebt. Dat je je niet door geld laat meeslepen.

Daar is ze volgens mij wel in geslaagd. Een voorlichtingsboek waar je wat aan hebt.