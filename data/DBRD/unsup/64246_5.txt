Mara de Wolff is een white hat hacker, ook wel een ethische hacker genoemd die in opdracht van bedrijven het netwerk probeert te penetreren, zien waar de lekken zitten. Volgens mij een heel boeiende job.
Ze heeft juist een nieuwe opdracht gekregen van mediabedrijf Dutch Broadcast Group. Ze ziet het helemaal zitten want het is een groot bedrijf en het zal nadien goed staan op haar resumée. Al heel snel, bij de eerste poging stuit ze op zaken die ze beter niet gezien had. Het is eigen aan de mens dat hij zoiets niet naast zich kan neerleggen, nieuwsgierigheid is gewoon te sterk.

Tijdens het verhaal krijgen we stukje en beetje meer te weten over het leven van Mara, over haar eerste liefde, over het zware verlies, over haar tweede liefde en haar kinderen.

Terrorisme, radicalisering en aanslagen, dat proberen we toch niet te associeren met Nederland of België. Het is al erg genoeg, laat staan dat het vlak naast je gebeurt.

Topboek, goed gedaan, het hacken en de technieken goed uitgelegd zonder belerend over te komen.
Op het einde blijkt dat een waargebeurd feit de basis is geweest van dit boek, dat is toch wel heftig.