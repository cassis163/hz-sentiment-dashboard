Eerder heb ik niets gelezen van Han Peeters. Ik heb waarschijnlijk al veel moois gemist. De Laatste Profeet is zijn zevende boek, waarmee hij zijn favoriete genre gevonden heeft, zoals hij zelf aangeeft.
Emile van Straten en zijn vriendin Jenny beleven een fantastisch (in elke betekenis) avontuur in dit verhaal. Steeds krijgt de lezer een verwijzing naar een gebeurtenis in het verleden (uit de Bijbel en ook over verdwenen samenlevingen) die gekoppeld wordt aan een handeling in het verhaal. Heel knap gedaan.
Het boek deed me meteen denken aan de boeken van Dan Brown (allerlei symbolen) en Clive Cussler (gebeurtenissen uit het verleden).
In het verhaal zorgen de verschillende verhaallijnen, dat het boek een prachtig geheel wordt van een combinatie van fictie en non-fictie. Soms Science Fiction of Fantasy. Maar zeker ook een thriller.

Er is in dit verhaal duidelijk een gevecht gaande tussen Goed en Kwaad. Dat gevecht wordt uitgevochten door de God van het Kwaad en Emile van Straten die de voorzitter van het OgenOOtschap is en zijn aanhangers. OgenOOtschap is een wereldwijde organisatie, die alle valuta heeft doen verdwijnen en daarvoor O in de plaats heeft gebracht, om op deze manier de hebberigheid van de mens in te perken.
Markant is dat hier een cyber attack plaats vindt waardoor het betalingsverkeer wordt verstoord.

Al lezend heb je enorm veel vragen, maar gaandeweg het verhaal worden veel vragen beantwoord.
Ik heb wel veel opgezocht omdat ik niet helemaal precies wist wat bedoeld werd met hetgeen waar naar verwezen werd. Een beetje het verhaal van de klok en de klepel. Maar dat was geen belemmering, eerder een prikkeling. Het is alsof je een doos vol verrassingen open trekt, waar nog veel van ingepakt zit. Veel te ontdekken dus voor de lezer!