De voorkant laat Cara zien, een 17-jarig meisje dat door wraak haar gezicht verbrand en deze probeert te verbergen. De titel: Zuur "Ze heeft een zuur in haar gezicht gekregen. Vermoedelijk een soort zoutzuur of zwavelzuur".

Daphne, de moeder van Cara, is plastisch chirurg en werkt samen met Guido. Guido's zoon Alexander en Cara zijn al van kinds af aan goed bevriend. Guido is gescheiden van Lea die in het ziekenhuis op de brandwondenafdeling werkt.

Daarnaast heb je het verhaal van Kathleen, een psychologe, die Cara helpt om haar gevoelens een plek te geven. Cara krijgt een speciale band met Lea, maar Lea is op iets heel anders uit namelijk wraak op degene die haar broer in zijn jeugd hebben vernederd met tot gevolg zelfmoord.

"Zelfs na jaren kan een vriendschap nog ontaarden omdat je dan pas de ware aard van het beestje leert kennen"

Het verhaal begint gelijk spannend met gruwelijke details. Het ziekenhuis gedeelte vond ik op een gegeven moment te langdradig worden, ondanks de heftigheid van de reactie van Daphne. Hoe wreed zij is tegenover haar dochter, gevoelloos. De climax maakt het weer helemaal goed, ik zag deze niet aankomen.

Het laatste hoofdstuk had van mij er niet meer bij gehoeven, nu krijgt het verhaal een open einde ... hoe gaat het verder met Cara en haar jeugdvriend?