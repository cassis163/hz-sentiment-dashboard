Het tie wrap mysterie is het eerste boek uit de serie Smith! van schrijver Fons Burger.

Wanneer zich een nieuwe klant bij Harry Smith meldt die hem een prachtig leren koffertje cadeau doet, heeft hij geen weet van de gevolgen hiervan. Voordat hij het weet zit hij midden in zaakjes die het daglicht niet of nauwelijks kunnen verdragen, en dat voor een advocaat die altijd eerlijk is geweest. Wanneer er meerdere doden vallen, waarbij de slachtoffers allemaal zijn gedood met een tie wrap, staat het dorp op zijn kop. Vooral wanneer Harry Smith als hoofdverdachte wordt aangewezen. Het kleine onbeduidende dorpje is opeens wereldwijd bekend.

Het boek wordt op de site omschreven als "humor, erotiek en spanning". Dit klinkt veelbelovend. Jammer genoeg is het begin van het boek niet zo veel belovend en ik kreeg mijn twijfels. Maar eerlijk is eerlijk, eenmaal wat verder in het boek werd het leuk en ik werd erg verrast door het plot, dat had ik echt niet aan zien komen. Het laatste deel van dit boek heeft het trage begin wat mij betreft helemaal goed gemaakt. Ik ben dan ook over de streep voor wat betreft deel 2.