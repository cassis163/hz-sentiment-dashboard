Zolang ik jou heb is een historische roman die zich afspeelt in het Mississippi in de jaren zestig! Starla loopt in de zomer van 1963 weg bij haar oma. Ze wil op zoek naar haar moeder. Ze weet alleen dat die woont in Nashville, dus daar wil ze heen. Haar moeder heeft Starla verlaten toen ze drie jaar was. Ze vertrok naar Nashville om daar een beroemd zangeres te worden. Starla loopt weg en treft op een landweggetje een zwarte mevrouw aan met een blanke baby. De vrouw neemt haar mee op haar reis. Tijdens de reis ontdekt Starla wat familie is maar vooral ook wat moed en vriendschap betekent.

Zolang ik jou heb is een fantastische verhaal. Het laat je zien hoe de mensen in de jaren zestig in Mississippi leefden. Hoe de apartheid aan de orde was. Maar ook hoe ondanks de apartheid toch vriendschap kan ontstaan. Het boek vertelt over een zoektocht naar familie, maar ook over moed, kracht en liefde. Het is door Crandall makkelijk geschreven, je zit al gauw in het verhaal en je leeft helemaal mee met de hoofdpersonen. Het verhaal wordt verteld door de ogen van de negen jarige Starla. Dat leest vlot weg al krijg je de indruk dat het niet om een negen jarige meisje gaat maar om een echte puber. Maar dat staat het verhaal niet in de weg. Een prachtige roman die je in één adem uitleest. Een heerlijk vijf sterren boek!