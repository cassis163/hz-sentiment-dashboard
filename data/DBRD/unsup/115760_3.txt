Meedogenloos is het kernwoord in deze thriller. Dat is de killer en we krijgen een goed beeld van zijn gedachtegang. Dit is de eerste deel van een serie van 4 en ik vind het verhaal wel zo prettig, dat ik het volgende deel ook wil gaan lezen. Het verhaal zit leuk in elkaar en (ook belangrijk - voor mij dan toch) het heeft de nodige humor.
Er zit maar een groot nadeel in: Kyra is te jong en de relatie met de politiedame Maud Mertens is daardoor vrij ongeloofwaardig, vind ik. Maar ik snap dat Isa Kryra nodig heeft, want haar verhaallijn is wel erg leuk. Dat Krya echter (bijvoorbeeld) zover kan komen met een soort 'ondervraging' van de weduwe van het eerste slachtoffer vind ik echt over the top. En dat ze, in feite, de politie steeds een stap voor is, vind ik ook niet zo realistisch.
Ik viel verder een beetje over de erg korte zinnen, maar hoe verder ik in het verhaal kwam, des te minder ging het me storen/opvallen. Wel bleef het mij storen dat de namen zo wisselend werden vermeld. Dan is het Maud, dan is het weer Mertens, dan weer Maud Mertens. Ik zou me aan 1 manier vasthouden, leest wel zo lekker. Een echte misser vind ik de zin nadat het 2e lijk is gevonden. "Dat is iemand." Natuurlijk begrijp ik de bedoeling, gelet op de context wel, maar ik zou dat er in de redactie uitgehaald hebben.
Dit alles maakt dat het op drie sterren uitkomt. Ben benieuwd of Isa in deel 2 er (voor mij) een vierde ster bij kan schrijven.