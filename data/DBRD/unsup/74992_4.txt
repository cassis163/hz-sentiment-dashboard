Engeland 1920, Louisa Cannon accepteert een baantje als kindermeisje in de huishouding van de rijke familie Mitford.
Zo hoopt ze te ontsnappen aan haar armoedige leven bij haar moeder en haar oom.
Ze sluit vriendschap met de oudste dochter van de familie, Nancy Mitford.
Wanneer in de trein de verpleegster Florence Shore wordt vermoord, willen Nancy en Louisa het moordmysterie oplossen.

Het boek is in die typische Britse sfeer van de jaren twintig geschreven en dat leest heerlijk.
Het doet denken aan de Hercule Poirot boeken van Sophie Hannah die deze boeken van Agatha Christie nu schrijft.
Dezelfde sfeer alleen ik vind het puzzelelement minder aanwezig.
Het plot is goed opgebouwd, niet ontzettend spannend zodat je op het puntje van je stoel zit, maar genoeg om door te willen lezen en je geboeid te houden.
Ik had al vrij snel door wie de dader was maar hoe het precies was gegaan en waarom wist ik niet, dus het einde was nog wel verrassend.
Het is dus een klassieke whodunit die ook nog eens gebaseerd is op ware gebeurtenissen.
Het is het eerste deel van een zesdelige reeks. En in elk deel staat een van de dochters van de Mitfordfamilie centraal.
Ik wil zeker de volgende delen ook lezen.
Dit eerste deel, dat helemaal mijn smaak was, waardeer ik met 4,5*