Wat heb ik hier weer van kunnen genieten. Een heerlijke 'feelgood'-roman zonder poespas.

Het verhaal gaat verder waar deel een gestopt is, maar het is niet nodig om het eerste deel te lezen om het verhaal te kunnen volgen. De karakters zijn weliswaar gegroeid, hebben zich ontwikkeld maar zijn zo goed beschreven dat je ze leert kennen als je het eerste deel niet gelezen hebt. Je leeft met ze mee van het begin tot het eind en deze auteur heeft me met haar prettige schrijfstijl weten te boeien. Hier en daar een dipje, waardoor het verhaal wat langzamer wordt en soms wat voorspelbaar maar over het algemeen een heerlijk ontspannende roman.

Ik heb een weer meer personages leren kennen waardoor Virgin River maar blijft groeien! Het is erg achteraf gelegen maar staat toch midden in het leven met al zijn (on)hebbelijkheden, heel menselijk allemaal. Liefde, haat, verlangen, angst en een zelfs heel klein beetje seksuele spanning zijn te vinden in dit verhaal van Robyn Carr. Ik kijk uit naar het volgende deel.

Fijn dat ik een antwoord kreeg op mijn vraag waar ik mijn recensie van het eerste deel mee afsloot.
Kijk hier voor de recensie van 'Thuis in Virgin River'.
'Welkom in Virgin River' is een geweldig vakantieboek!
Ik heb het boek graag gelezen en waardeer het met 4/5 sterren.