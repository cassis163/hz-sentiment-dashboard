Dit boek is echt genieten! Alle opstoppingen, seksuele avontuurtjes en reisproblemen worden uitvoerig besproken. Dat zorgt voor hilariteit tijdens het lezen en vooral veel ongeloof. Sommige dingen wil je toch helemaal niet weten. Dit is zeker geen boek om bij weg te zwijmelen en te fantaseren over tropische oorden. Je zou haast niet meer aan zo'n reis willen beginnen.

Iris Hannema (1985) is freelance (reis)journalist/fotograaf. Zij reisde naar meer dan zeventig landen. Ze werkt o.a. voor National Geographic als Digital Nomad en publiceerde vele artikelen. "Onbevangen en onbeschaamd" werd ze ooit genoemd door Olaf Koens, Rusland-correspondent RTL en Volkskrant, met wie zij ook meerdere reizen heeft gemaakt. En dat is ze zeker! Haar schrijfstijl is eerlijk en heerlijk. Dat maakt haar ook echt uniek in de reisjournalistiek.

Ja, echt heerlijk! We gaan uitkijken naar haar nieuwe boek 'Het bitterzoete paradijs' die dit voorjaar uit gaat komen.