Het nieuwste boek van Siska Mulder, Met zachte hand, beschrijft de belevenissen van Mijntje van der Lelie.
Op het eerste oog is Mijntje een wat standaard vrouw met een braaf geregeld leventje. Ze besluit dat ze het zat is met dit leventje en dat ze van haar imago af wil. Ze sluit zich aan bij een internet groep waar ze drie bondgenoten vindt.

De vier dames zijn zeer verschillend van beroep, achtergrond en denkpatroon. Echter ze hebben een ding gemeen ze willen wat doen aan de slechte mannen. De vier 'vriendinnen' besluiten daarom samen de strijd aan te binden tegen mannen die vrouwen slecht behandelen.

Het boek beschrijft vanuit het perspectief van Mijntje de belevenissen die de vier hebben met het plegen van de moorden. De dames hebben originele manieren van het uitvoeren van hun plannen. De schrijfster heeft leuke verwijzingen in het boek verstopt om dat te achterhalen.

De schrijfstijl is zeer prettig en het verhaal ontvouwt zich prettig. Het begint met een dagboekfragment en dat is zeker inkomen. Daarna is het een goed verhaal wat niet mega-spannend is, maar zeker erg inventief geschreven.