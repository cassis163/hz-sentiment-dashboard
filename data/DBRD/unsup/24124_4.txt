Ik had meegedaan aan de winactie op Hebban en was ontzettend blij toen ik bericht kreeg dat ik dit boekje had gewonnen. Ik ben ook bijna gelijk begonnen in deze klassieker!

Natuurlijk kende ik het verhaal van Alice en haar avonturen in Wonderland, maar ik had het zelf nog nooit gelezen. Ik heb genoten van het verhaal en de geweldige schrijfstijl en taalgebruik van Lewis Carroll. De manier waarop Alice praat en denkt past helemaal bij een meisje van haar leeftijd.

Ik heb om sommige personage bijna hardop moeten lachen. Ik vond de hoedenmaker erg hilarisch in de wijze waarop ze met Alice omgaan en hoe Alice weer op de drie personages bij de thee reageert.
Ook de Hartenkoningin vond ik een geweldig personage zoals ze iedereen wilde onthoofden zonder een enkele reden.

De gedichtjes tussendoor waren een leuke toevoeging en de prachtige illustraties maakten het verhaal nog levendiger. Dit boekje is de vier sterren echt waard!