Ik las eerst normaal nooit thrillers, maar toch besloot ik me er toch maar eens aan te wagen door Hij is van mij erbij te pakken. En ik was aangenaam verrast door dit boek.

Ik vind het verhaal ietwat kinderlijk en simpel geschreven, maar dat komt denk ik ook omdat het een YA is. Juist omdat de schrijfstijl wat kinderlijk en simpel was, kon ik er erg goed doorheen komen en had ik het boek verrassend snel uit, binnen twee dagen. Maar dat kwam ook omdat sommige stukjes zo spannend waren dat ik wel door moest lezen.

Zelfs toen ik niet aan het lezen was, hield het me nog bezig wie de dader nou eigenlijk was. Ik had wel een vermoeden wat bevestigd werd, maar toch werd ik er aan het einde toch mee verrast en liep het anders af dan ik gedacht had. Dat heeft Chinouk erg goed gedaan.

Het hoofdpersonage was goed uitgewerkt. Bijpersonages iets minder, maar wel genoeg om te bedenken wie erachter zou kunnen zitten. Ik kon goed meeleven met Zara, het hoofdpersonage, en toen ze vertelde over het fatale ongeluk van haar ouders en dat haar oma zo erg achteruit ging, leefde ik erg met haar mee.

Mijn eerste indruk van het thrillergenre heeft door middel van dit boek een positieve boost gekregen en ik zou zeker meer van Chinouk willen lezen!