Wat een lekker vlot geschreven boek was dit.

(Na)tash(a), een meid van 16 jaar en de leider van de "barbies", een populair clubje van 3 meiden op school. Je kent het wel: lang, blond, mooi. Samen met Jenny en Hayley vormen zij de populaire top van school. (Re)becca was vroeger beste vriendinnen met Natasha, maar is op de een of andere manier weggepest uit het groepje en gaat nu met Hannah, een nobody om.
Op een dag wordt Natasha gevonden aan de oever van de rivier en is ze klinisch 13 minuten dood geweest. Het blijkt dat ze geheugenverlies heeft opgelopen na deze nacht in ijskoud water. Wat is er toch gebeurd? Wat hebben die meiden ermee te maken?

Het boek bestaat uit 3 delen: het eerste deel beslaat de tragische gebeurtenis, het tweede deel gaat eigenlijk over van alles en nogwat, zoals politieonderzoeken, complotten en gedachten. In het derde deel wordt het psychologische spelletje ineens goed gespeeld.

De manier van schrijven is wat apart, maar zeker niet verkeerd. Buiten verschillende POV's, lees je namelijk ook nog dagboekfragmenten, krantenartikels, smsjes en politieverslagen. Dit alles geeft je een beter inzicht en laten je ook meedenken met het verhaal. Als echte thriller-fanaat was dit boek wel wat voorspelbaar voor me. Er loerde constant al iets en helaas was voor mij in deel twee al duidelijk hoe dit verhaal af zou lopen. Maar voor mensen die niet constant thrillers lezen, of gewoon lekker een vlot lezend boek willen, is dit echt een leuke.

Ondanks dat voor mij al vrij vroeg duidelijk was hoe dit verhaal zou gaan verlopen en ondanks dat het allemaal wat vergezocht is voor 16-jarigen, heeft dit absoluut niets weggehaald van het leesplezier. De eerste twee delen gaven mij een deja-vu naar de film Mean Girls. Eigenlijk is het een soort van chicklit met een twist en een psychologisch randje.
3 -3,5*