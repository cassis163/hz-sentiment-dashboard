Deze novelle is een soort spin-off van Vlamincks roman Suikerspin. Als iemand die schoon schip wil maken, vertelt Miranda over haar leven. Over haar huwelijk met Arthur van Hooylandt, een van de hoofdpersonen uit Suikerspin. Ze houdt niet van kinderen, heeft zelfs weinig op met haar eigen zoon Tony, en begint een affaire met Modest, de beste vriend van haar echtgenoot Arthur.

Miranda is een eerlijke ‘biecht’ van een vrouw die haar eigen tekortkomingen kent en daarvoor durft uit te komen. De taal is ook eerlijk en direct. In fraaie woorden, hier en daar heerlijk Vlaams, doorlopen we in een kort relaas haar bevliegingen en teleurstellingen.

Vlaminck schrijft heerlijk. Een prima auteur.