Het Grote slaapboek gaat over het kleine jongetje Jos dat eerst altijd nog even wil spelen voordat hij samen met zijn knuffels in bed ligt en gaat slapen. Iedereen heeft weer een ander slaapritueel, het boek laat zien dat er bijvoorbeeld veel dieren zijn die op een vreemde manier slapen. Zo slaapt een vleermuis op de kop en de vis slaapt zelfs in het water!

De illustraties zijn ‘grof’ en je ziet af en toe wat tekst er door heen van een krant of iets dergelijks. Dit schijnt een kenmerk van de illustrator te zijn (heb ik ergens gelezen, dus niet zelf geconstateerd). Persoonlijk houd ik daar niet zo van, maar ik behoor dan ook niet tot de doelgroep. Ik vind wel dat het allemaal een wat speelser effect geeft.

De pagina’s als op de foto hierboven zijn identiek uitgevoerd. Dit houdt dus in dat het uit een grote illustratie bestaat en een korte tekst. Kleurrijk en vrolijk, iets wat kinderen natuurlijk erg aanspreekt. Mijn conclusie is dat het boek leuk is om samen met kinderen te lezen en je samen te verbazen over alle vreemde slaaprituelen die er zijn! Je hebt het alleen snel uit, dus houd hier rekening mee.

Lees meer op www.boekenz.nl