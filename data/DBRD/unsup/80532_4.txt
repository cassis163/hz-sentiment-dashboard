Timothy Wilde verliest samen met zo ongeveer half New York zijn huis in een brand in 1845. Zijn broer Val helpt hem aan een baantje als politieagent. In eerste instantie baalt Timothy dat hij zijn baan aan zijn broer te danken heeft, maar nadat er tientallen dode kinderen worden gevonden blijkt hij zijn werk goed te kunnen en gaat hij op onderzoek uit naar de dader van deze gruwelijke daad.

De goden van Gotham is een mooie historische thriller en door de taal van 1845 waan je je helemaal in deze tijd. In het begin moet je even wennen aan de schrijfstijl maar na een paar hoofdstukken zit je helemaal in het verhaal. Echt heel spannend wordt het niet maar je leeft wel zo mee met Timothy en je wilt weten wie de dader is dat je blijft doorlezen.
Voor de liefhebbers van historische thrillers een aanrader!