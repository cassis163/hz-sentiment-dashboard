Dit is een van de betere Grisham's. Na een aantal thrillers van hem te hebben gelezen die me deden afvragen of ik er wel mee door moest gaan heeft De Klokkenluider me weer positief gestemd.
Grisham schrijft zijn boeken zoals een verslaggever van een krant een achtergrondverhaal schrijft. Ze lezen dan ook heel gemakkelijk. Geen ingewikkeld geconstrueerde zinnen om literaire prijzen mee te winnen, maar gewoon een verhaal vertellen. Soms haalt dat de spanning er wel een beetje uit. Net als een afloop die is zoals je het verwachten zou. Of eigenlijk niet, want de meeste thrillerschrijvers laten aan het eind alles net anders verlopen dan je verwacht. Grisham doet dat niet en toch lukt het hem de lezer aan zich te binden. Althans mij en gezien zijn populariteit ben ik niet de enige.