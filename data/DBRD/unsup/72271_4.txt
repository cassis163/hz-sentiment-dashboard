In dit boek geeft de onderzoeksjournalist Craig Unger een uitgebreid netwerk weer van alle personen in de Russische en de Amerikaanse politiek en zakenleven die op de een of andere manier een veelal financiÃ«le relatie hebben of op andere punten belangen met elkaar delen. Er is een uitgebreid notenapparaat in het boek opgenomen, dus alles wat hij opsomt en vertelt kan geverifieerd worden.
Daar wordt je niet blij van.
Als alles waar is wat hier staat heeft Poetin een ongelooflijke macht gekregen in de westerse wereld. Hij ondermijnt de democratische principes en aan het handelen van Trump rond de vrije pers is te zien dat deze een goede leerling is.
Het is een verontrustend verhaal en dan te weten dat Trump nog minstens twee jaar er zit.

Het boek is niet gemakkelijk te lezen, en je zou wensen dat het uitgebreide netwerk tussen personen ook visueel in kaart gebracht zou zijn, want af en toe raak je de draad tussen relaties kwijt.
Het laatste hoofdstuk, Trumps negenenvijftig Russische connecties, is verhelderend.
Een goed boek, waardoor je ook wel begrijpt dat Mueller die het onderzoek naar de Russische invloed op de verkiezingen onderzoekt een moeilijke taak heeft, want in dit boek wordt duidelijk dat de connecties omvangrijk zijn en dat het weer gaat om het grote geld.