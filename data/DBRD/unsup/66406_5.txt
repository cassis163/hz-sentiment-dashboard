Leuk boek dat ik in twee dagen heb uitgelezen. En dat is voor mijn doen zeer snel. Schrijver Bert Wagendorp noemt Ventoux 'een ode aan de vriendschap' en dat is een rake typering.

Het boek laat ook heel aardig zien hoe verschillend het leven voor elk individu kan uitpakken. Vriendschap - in dit geval tussen vier jongens en een meisje - komt daardoor onder druk te staan. Maar ondanks dramatische gebeurtenissen houdt die uiteindelijk wel stand.

Je hoeft geen wielrenliefhebber te zijn om Ventoux te kunnen waarderen. De kale Franse berg loopt wel als een rode draad door het verhaal, maar uiteindelijk gaat het vooral over trouw en loyaliteit.