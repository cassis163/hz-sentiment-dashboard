Stella is een volwassen vrouw die haar huis in Londen ruilt nadat ze gescheiden is en haar bazin overleden is. Ze heeft geen werk en geen relatie. Ze heeft blijkbaar wel wat geld en daarom ruilt ze van huis met de Italiaan Leo. Ze kent hem niet maar door in zijn huis te wonen en met hem te mailen, leren ze elkaar een beetje kennen en worden ze nieuwsgierig naar elkaar. Ook krijgt Stella Italiaanse vriendinnen met een uitgesproken karakter.
Dit boek “Terug naar villa Rosa” heeft alle ingrediënten om een mooi boek te zijn. Mooie omgeving, leuke bijrollen, huizenruil. Alleen komt het niet lekker uit de verf. Het verhaal kabbelt voort. Eigenlijk is het een beetje saai. Stella is heel aardig, haar vriendinnen zijn pittige en gezellige dames. Maar het is niet uitgewerkt en dat maakt het dat dit verhaal ook in helft van het boek had gepast. Dat is jammer, want het had anders kunnen zijn.