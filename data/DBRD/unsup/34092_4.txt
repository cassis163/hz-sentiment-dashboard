'Springvloed' is het zeer sterke debuut van Cilla en Rolf Börjlind. Het verhaal zit knap in elkaar (géén losse eindjes en met verrassende plotwendingen)en brengt je zowel in de onderbuik van de samenleving als in de hogere regionen. Het boek heeft verder twee fascinerende hoofdpersonages, Tom Stilton en Olivia Rönning, die vanaf de eerste pagina aanspreken, en op de koop toe is er ook nog een zeer onverwacht einde. De schrijfstijl is bovendien vlot, nogal filmisch (je merkt dat de Börjlinds scenarioschrijvers zijn) en met humor. Kortom een absolute aanrader!