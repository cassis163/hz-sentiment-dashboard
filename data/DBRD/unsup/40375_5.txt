Lisa Gardner laat karakters terugkomen in haar boeken, het is absoluut geen must om alles te lezen van haar (al heb ik dat wel gedaan zo ongeveer ;-)), ze weet je toch wel te raken en vertelt gaandeweg wel iets over de terugkerende personen. Dit boek is in feite volgens haar eigen site een standalone. Bekijk haar bibliografie eens, indrukwekkend!

Mijn leeservaring:
De prachtige cover en titel alleen al maken dit boek in het oog springend.
Ook in dit boek komen we weer een paar oude bekenden tegen zoals D.D. Warren die een kleine bijrol speelt, maar ook Tessa Leoni, oud-politieagente, die we nog maar al te goed kennen uit Korte metten en die tegenwoordig als privé detective werkt. Een nieuwe ster aan het Gardner-firmament is sheriff Wyatt, een mooi down to earth type mens dat verder kijkt dan zijn neus lang is als het om mensen en hun achtergronden gaat, onbevooroordeeld en met een hart van goud.
Samen met Tessa probeert hij uit te vinden hoe, waar en vooral waarom het gezin ontvoerd is.
Met de hulp van de FBI moeten ze met man en macht een onherbergzaam gebied proberen te te ontleden op zoek naar de verblijfplaats van de ontvoerders en het ongelukkige gezin. Ongelukkig?

Ja, in de eerste plaats hun ontvoering, maar ook de perikelen die hun als eenheid een beetje uit elkaar dreven komen aan bod. Zit daar de clue naar aanleiding van de raadselachtige kidnapp, of is het meer op het vlak te vinden van Justin's miljoenenbedrijf, een mislukte deal of een geldkwestie?
De ontvoering lijkt eerder een militaire ingreep, de doordachte precisie waarmee alles gepland en uitgevoerd is is behoorlijk angstaanjagend als je nagaat hoe de daders te werk zijn gegaan.
Het verhaal wordt door verschillende personen verteld.
Tessa's kant van het verhaal, met haar achtergrond kijkt ze op een heel andere manier naar details dan de FBI die alles maar beter denken te weten.
Wyatt met zijn collega's, afkomstig van het platteland geven een heel ander perspectief weer dan de grootsteedse politie en overheidsdienaren. Een heerlijk bijna kneuterig hecht team leidt hij en dat maakt het allemaal mooier qua leesbeleving.
Maar ook Libby's verhaal kent heel veel kanten en belevingen, hoe ver gaat een vrouw bijvoorbeeld om haar gezin koste wat kost te willen behouden, kan ze de druk aan om haar mannetje te staan als het er op aan komt. Eén ding is zeker, haar moederhart is groots ….
En als je soms denkt dat het voorspelbaar is kom je bedrogen uit, door meerdere wendingen in het verhaal lijkt het soms appeltje/eitje maar dan gaat het verhaal weer verder en krijg je wéér meer inzicht in achtergronden en daardoor weer meer schijnbewegingen van de schrijfster … knap in elkaar gezet!

Wat een heerlijk boek weer en wat vind ik het dan weer triest als ik het zo snel uit heb.
Eigenlijk zouden ze een nieuw genre moeten toevoegen aan de bestaande, de FeelGood-thriller, dat vind ik toepasselijker bij vrouwelijke schrijvers zoals Lisa Gardner – Karin Slaughter – Karen Rose etc..