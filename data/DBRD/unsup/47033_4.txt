Bijna een maand ben ik bezig geweest met het lezen van Eragon. Dat is echt langdurig voor mijn doen. Dit komt echter niet omdat Eragon geen mooi of interessant boek zou zijn. Juist het tegenovergestelde. Eragon is het begin van een triologie, waarin we de wereld van Eragon en zijn draak Saphira leren kennen. De wereld spreekt me aan en ik vind het boeiend om erover te lezen. Door het enigszins open einde, word ik aangespoord om ook het tweede deel te gaan lezen. Dit wil ik echter toch nog even uitstellen, omdat ik op één of andere manier meer moeite heb met fantasy lezen, dan met andere soorten boeken...