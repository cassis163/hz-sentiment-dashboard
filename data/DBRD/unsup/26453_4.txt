Terwijl de Maartse buien tegen de ramen aanklapten was het voor mij zeker geen straf om weg te duiken in de zonnige avonturen van Bobbie en haar zus Lauren. Bobbie gaat met een halve burn-out naar het eiland Bali om een verkoop contract voor haar bedrijf te regelen. Op Bali woont haar zus Lauren maar Bobbie en Lauren hebben na een traumatische ervaring in het verleden elkaar niet meer gesproken. Diegene die het contract moeten tekenen, ene Samuel, zit absoluut niet wachten op het tekenen van een verkoopcontract. Maar als blijkt dat hij een meer dan aantrekkelijke surfleraar is dan voel je de bui natuurlijk al hangen! Op de haar kenmerkende lichtvoetige en vooral humoristische manier (giechels gegarandeerd!) neemt de Monchy mij mee in deze feelgood waar diepere lagen zoals schuldgevoel, je eigen droom volgen en het milieuaspect zeker niet worden geschuwd! Na “Eens gegevens” was ik al fan van haar en zij heeft mij met “Nee heb je” zeker niet teleurgesteld!