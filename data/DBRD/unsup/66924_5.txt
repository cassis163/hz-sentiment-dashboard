Wat een prachtig boek. Hoewel de voorkant van het boek mij niet meteen aansprak, hebben recensies mij wel overtuigd om het boek te kopen en daar heb ik geen spijt van gekregen. Hoewel het in het begin moeilijk is om aan de schrijfstijl van Claudel te wennen, sleept het verhaal je van begin tot einde mee. Je maakt een reis door Claudels gedachten, die vol zitten over de tijd van de moord op Belle. Hij springt van het ene moment naar het andere, over nog een ander moment, terug naar het eerste en zo het hele boek door, maar toch kan je het hele boek gemakkelijk blijven volgen. Telkens aan het eind van een hoofdstukje, wil je weten wat er verder gebeurt, dus lees je nog maar een hoofdstuk verder, tot je in één ruk het hele boek uit hebt. Dit boek mag echt niet in je collectie ontbreken, maar lees het op een lange treinrit of op een vrije namiddag, want eenmaal begonnen leg je het niet meer weg.