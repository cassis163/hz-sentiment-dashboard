Het is het jaar 2056.
Scion, dan de touwtjes in handen, beschouwt helderziendheid als een plaag en wil alle zieners uitroeien.
Maar wat hier werkelijk achter schuilgaat is nog vele malen schokkender dan dat..

De negentienjarige Paige Mahoney werkt in de Londense onderwereld en wordt opgepakt nadat ze twee gardisten van Scion mentaal heeft aangevallen uit zelfbescherming. Ze is een helderziende Ã©n crimineel en moet dus altijd op haar hoede zijn voor Scion.Na haar aanval uit zelfbescherming wordt ze al snel gelokaliseerd, aangevallen, gekidnapt en getransporteerd naar Oxford, de stad die al tweehonderd jaar gezocht wordt.
Hier komt ze voor vele schokkende verrassingen te staan die ik niet ga verklappen...

De eerste twee hoofdstukken vond ik echt veelbelovend,
het verhaal is origineel en in niets zoals traditionele fantasy.
Dat deed mij gretig doorlezen want het las ook nog eens als een trein.
Nadat Paige gevangen wordt genomen krijg je een aantal verrassingen te verwerken waardoor het boek weer een hele andere richting uitgaat, hierbij moest ik erg denken aan de fantasy-boeken voor de Young Adult:
de vampierenboeken van Meyer, Vampire-dairy en dat soort. Niet echt mijn ding in ieder geval.
Toch ben ik verder blijven lezen, je nieuwsgierigheid wordt toch gewekt en tegen het einde van het boek begin je je toch stiekem af te vragen hoe deel 2 verder zal gaan.

Al met al dus niet de fantasy-serie waar ik op had gehoopt, wat ik wel verwacht na de eerste hoofdstukken..
Toch een goed en leuk geschreven boek, erg onderhoudend maar wellicht toch wat meer voor de Young Adult afdeling.