Meestal ben ik niet zo heel enthousiast over het geschenk van de week van het spannende boek, vaak gebeurd er te weinig, misschien wel omdat auteurs het gevoel hebben dat ze maar weinig ruimte hebben om een verhaal te maken. Dat is zeker niet het geval bij Vector van Simon de Waal. HIj vertelt een mooi afgerond verhaal met veel spanning dat toch ruim voldoende uitgewerkt is.

Alex is op zijn 8e vanuit Rusland naar Nederland verhuist en nu zijn vader dementerend in een tehuis zit wordt hij opeens bezocht door dat verleden waar zijn vader nooit over heeft willen praten. Er zijn Russen op zoek naar een geheim virus, Vector, en Alex moet hun helpen om de wereldvrede te bewaren.

Het is een leuk verhaal, Alex is zeer sympathiek en je staat net als hij in dubio als hij wordt benaderd door verschillende partijen, soms goedschiks en soms kwaadschiks, om het virus te vinden. Wat ik ook erg leuk vind is dat er gewoon achtervolgingen en een schietpartij in het boek zitten en dat dat helemaal niet ongeloofwaardig overkomt. Wel lekker standaard dat de Amerikanen de wereld uiteindelijk redden.