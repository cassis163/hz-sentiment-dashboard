Wandel met 'Een vlaag van waanzin' van Corine Hartman een luxe woning binnen.
Tref er een welgesteld gezin aan, een knap echtpaar zo in de veertig, een schattige meisjestweeling en een jongen die net zijn veertiende verjaardag heeft gevierd.
Op de achtergrond speelt opa mee, hij heeft Alzheimer, de overige familieleden komen ook af en toe voorbij.

Een vreedzaam tafereel maar schijn bedriegt.
Achter de rustgevende hobby van Antoine, de vogelaar, nestelen demonen zich in zijn hoofd, hij vertrouwt zijn vrouw Romée niet.

Zij zoekt contact met een jeugdvriend, verliefd, nostalgie?
Zij blijft ondertussen wel opmerkzaam over het langzaam veranderde gedrag van haar man, ze adviseert therapie.

Geheimen gaan het echtpaar onbedoeld overheersen.

We weten wat er gaat gebeuren, het is te onvoorstelbaar, te radicaal.
We zouden kunnen schreeuwen.
We zouden willen waarschuwen maar het waanzinnige lot is al bepaald.

Een ‘Vlaag van waanzin’ is een knap, vlot en beheerst geschreven boek.

In een ijzingwekkende scene verteld Hartman hoe geest en lichaam kunnen samen klonteren tot een alles vernietigende explosie van geweld, hoe die nacht de machteloze vrouw slachtoffer werd van haar eigen man en hoe de kinderen voor altijd ernstig beschadigd achterblijven.
De gevolgen zijn voor allen betrokkene hartverscheurend.

Schrijfster Corine Hartman baseerde het boek op een waar gebeurd familiedrama.