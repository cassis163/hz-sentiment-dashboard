Met dit boek laat David Baldacci weer eens zien wat hij in huis heeft. Een schitterende thriller met opbouwende spanning en in vrijwel elk hoofdstuk weer een onverwachte wending. De manier waarop David het methodisch werken van het HRT team beschrijft geeft je het gevoel alsof je zelf een lid bent van het team. Mocht je een lange vakantie gaan maken of gewoon een aantal dagen niks te doen hebben dan raad ik je aan om aan dit boek te beginnen. Eenmaal uit hol je waarschijnlijk naar de Bruna of Dekker van de Veght om meerdere boeken van deze schrijver te kopen.