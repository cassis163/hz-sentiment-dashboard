Het is een zeer apart boek, met een gevoel van vervreemding dat voor mij voorop stond!
Ik ben even over halfweg toch gestopt met lezen om iets luchtiger te lezen, om mijn gedachten te verzetten. Maar na een dag heb ik het boek toch weer opgenomen en dan doorgelezen tot het einde.

Een, niet bij naam genoemde, jongen ontsnapt uit zijn, niet bij naam genoemd, dorp om dan onder de hoede te worden genomen door, een niet bij naam genoemde, herder. Dit alles speelt zich af in een niet bij naam genoemd land....

Ook al gebeuren er verschrikkelijke dingen, het raakte me niet emotioneel. Maar de sfeer is beklemmend doorheen het hele boek, alsof er de hele tijd als je aan het lezen bent een doek over je hoofd ligt waardoor je niks anders ziet dan het boek en compleet van de rest van de wereld afgesloten bent.
Ik ben blij dat ik dit boek uitgelezen heb maar toch heb ik er ook moeite mee omdat het me zeker geen prettig gevoel geeft. En daarom ook de drie sterren....ik weet nog niet goed wat ik er mee moet!