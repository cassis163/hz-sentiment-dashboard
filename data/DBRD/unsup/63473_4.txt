Dit boek heb ik gelezen voor de leesclub van Crimezon op Hebban.nl.
Het boek leek mij heel erg boeiend vanwege het feit dat het zich afspeelde op een mooie natuurrijke locatie. Spitsbergen. Bovendien is de auteur een avonturier. Wat mij heel nieuwsgierig maakte. En mijn verwachting was dan ook dat er vele spannende acties in het boek verwerkt zouden zijn.De thriller gaat over een vliegtuig wat op een mysterieuze manier verongelukt is. Het onderzoek er naar de crash lijkt gefraudeerd te zijn.
Tom Brandt gaat op onderzoek uit. Hij gaat naar de plek van de crash. Daar volgt dan een mooie beschrijving van de omgeving. Wat ik gehoopt had. Ik beleefde het helemaal mee. De politieke dingetjes heb ik wat meer moeite mee met lezen, maar over het algemeen is dit een boek wat van begin tot eind boeit. De vele acties die ik verwacht had waren iets minder in aantal. De kleine hints in het boek maken wel dat je steeds verder wilt blijven lezen. Sommige boeken blijven mij heel lang bij. Dit boek valt helaas net niet in die categorie. Waarom? Misschien was mijn verwachting wel te hoog gespannen.
Toch heb ik genoten van het boek.