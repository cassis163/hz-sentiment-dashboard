Deze keer moet zuster en brehon (soort onderzoeksrechter) Fidelma het raadsel oplossen zonder hulp van (zowel vriend als tegenstander) de Saks Eadulf en ze laat ook op verschillende momenten blijken dat ze hem wel degelijk mist. Ook deze keer wordt er weer een hooggeplaatste geestelijke vermoord, maar de gevolgen ervan zouden heel gemakkelijk tot een oorlog kunnen leiden. Uiteindelijk lost ze het raadsel natuurlijk op, maar daar komen wel een heel aantal gruwelijke moorden bij kijken. Het was wel degelijk een zeer geweldadig tijdperk en dat wordt wel duidelijk in dit boek. Ook in dit verhaal kom je heel wat te weten over de leefomstandigheden, zeden, gebruiken en mentaliteit van die periode. Ik had wel een idee van in welke richting de oplossing van sommige raadsels gezocht moest worden, maar de ontknoping van de 'belangrijkste' moord (de eerste en degene die tot oorlog kon leiden) had ik echt niet voorzien. Ik kijk al vooruit naar het volgende boek.