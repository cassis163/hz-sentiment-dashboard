Doodverklaard is een boek dat je niet zomaar kunt weg leggen. Het verhaal zit vol met aanwijzingen, raadsels en vol vragen. Je weet als lezer niet welke kant het verhaal op gaat. Waarom is Annabel op de vlucht? En is zij wel Annabel?

In dit verhaal krijg je meer inzicht het personage van Bobby Dodge. Hij ontwikkelt zich in dit boek meer tot een tastbaar personage. D.D. Warren speelt wel een belangrijke rol, maar is in dit boek meer op de achtergrond. Annabel maakt een hele mooie ontwikkeling door en je voelt met haar mee.

Sommige stukken in het boek waren wat langdradig. Dit haalde de snelheid uit het boek. Jammer.

In dit boek zet Gardner je op dwaalsporen en ze leidt de lezer langs allerlei mysteries en vragen. Het plot is intrigerend en het was goed uitgewerkt.