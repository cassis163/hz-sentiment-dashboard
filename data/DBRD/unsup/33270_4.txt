De vier vriendinnen Joni, Deb, Eden en Trina gaan na lange tijd samen op vakantie. Ze schrijven brieven met daarin hun diepste geheimen. In totaal dus vier brieven, zou je zeggen. Maar nee; Joni vindt een vijfde brief. Wie heeft deze brief geschreven en waarom?

Dit boek leest als een trein. Je wilt doorlezen van begin tot eind. Door de perspectiefwisselingen en tijdwisseling bleef het verhaal tot het einde spannend. Natuurlijk bleef het verhaal ook spannend door het feit dat niemand weet wie die vijfde brief nou heeft geschreven. Het was moeilijk om het boek weg te leggen.

De hoofdpersonen zijn goed uitgewerkt, je komt van ieder wel iets te weten. Het verhaal is wel ietwat ongeloofwaardig, maar als je tegen mij zou zeggen dat het verhaal gebaseerd is op waarheden, zou ik je geloven.

Als je uiteindelijk leest wie de vijfde brief heeft geschreven, denk je bij jezelf: ja, best wel logisch. Dan vallen alle puzzelstukjes op hun plaats. Met andere woorden: een geloofwaardige plot met een top slot!

Ik zou het boek zeker aanbevelen voor zowel jong en oud.