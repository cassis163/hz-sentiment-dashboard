Lotte springt van de trap en huppelt naar de keuken, waar haar vader is. Hij kneedt deeg, vouwt marsepein en strooit met gekleurde suiker alsof zijn leven ervan afhangt. Het is maar goed dat zijn leven er niet echt van afhangt, want de marsepein blijft een onduidelijke homp, en de suiker maakt het deeg superplakkerig. Hij krijgt het niet eens meer van zijn vingers!
'Pap?' zegt Lotte blij. 'Ik wil een speurtocht.'
'Dan krijgt mijn jarige schatte-jetje dus een speurtocht,' reageert hij lief. Hij schudt met zijn handen, maar het deeg laat niet los.
'En een disco,' gaat Lotte verder.
'O, dat, eh, maakt het alweer ietsje drukker.'
Met zijn ene deegvinger veegt hij langs de andere. Er vallen wat slierten in de kom en ook ernaast op het aanrecht, maar zijn handen blijven plakkerig. 'Ik dacht toch dat het gemakkelijker zou zijn om taarten te maken...' mompelt hij. Maar Lotte let niet op hem, daarvoor is ze te enthousiast over wat er staat te gebeuren: haar jarige verjaardag! (blz. 11)

Lotte is jarig en ze wordt 10 dit jaar. Haar verjaardagsfeestje moet geweldig worden. Ze krijgt een speurtocht, een lekkere taart en een kinderdisco. Luna, haar oudere zus, en papa zetten de route voor de speurtocht uit. Dat doen ze in het bos vlakbij hun huis. Het wordt een speurtocht waarbij ze opdrachten moeten zoeken en de raadsels oplossen. Papa en Luna zetten een stuk bos af met rode linten. Als ze klaar zijn willen ze weer terug naar huis. Maar ze zien iets raars. Het rode lint is wegâ€¦ en papa en Luna moeten het lint weer opnieuw ophangen. Dat is wel vreemd. Hoe kan dat lint zomaar verdwijnen?

Lees de rest van mijn recensieop mijn website Ikvindlezenleuk