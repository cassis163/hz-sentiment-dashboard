Is het omdat men weet dat dit boek door anderen dan Ludlum himself is geschreven dat je het anders gaat bekijken? De setting grijpt terug naar de spionnageoorlog binnen de Tweede Wereldbrand. Ervaringen en contacten uit deze periode blijken op vandaag dan erg nuttig. Twee verhalen in één dus. Het actuele deel is maar enkele tientallen bladzijden lang, verspreid over het ganse boek. De hoofdmoot gaat over de jaren 1930-1940.

Het leest wel vlot en de wendingen zijn wel verrassend, maar sommige zaken, zoals enkele ontsnappingen, zijn erg met het haar getrokken. Maar ja, het is dan ook fictie nietwaar.