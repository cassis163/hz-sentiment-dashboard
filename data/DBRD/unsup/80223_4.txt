In een nieuwe uitgave van het eerder geschreven boek wordt door Barbara Smit een heerlijk heldere inkijk in de bierwereld gegeven. Aan de hand van veel anekdotes en op zich spannende verhalen over de manier waarop een imperium wordt 'groot gemaakt' wordt het beeld geschetst van Freddy Heineken, zijn familie en de beroemdheden waar hij mee omging. Daarnaast wordt duidelijk gemaakt dat je niet zonder scherp inzicht en bijpassend lef een bedrijf van wereld formaat kan stichten.
Wanneer je dan ziet hoe de persoon Heineken zijn rol speelt val je van verwondering in bewondering. Het is knap en vreemd tegelijk. Je kan zowel meeleven met de personen die de macht verzamelen en uitoefenen als met de personen die als gevolg van acties van deze machtigen het onderspit delven.