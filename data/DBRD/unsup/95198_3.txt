Een lijfig boek (620 pagina's - klein lettertype) waarin de dreiging van een verschrikkelijke terreurdaad centraal staat. Het verhaal wordt zeer gedetailleerd en realistisch beschreven. Het begint allemaal veelbelovend maar het wordt op de duur toch een beetje langdradig. Ik had graag wat meer plotwendingen en verrassingen gezien om de 620 pagina's te vullen. Op den duur wordt het toch allemaal een beetje saai. Voor mij is het verhaal ook wat gedateerd. Het boek is geschreven rond de eeuwwisseling en wanneer je het boek nu leest heb je toch al vlug een deja vu gevoel (hierbij denk ik dan aan TV Series zoals 24, homeland, ...)
In dit genre vind ik het boek "Ik ben Pelgrim" (een boek met een zelfde thema) veel verrassender en met veel meer variatie gebracht. Conclusie: Een goed boek? Ja, maar de hedendaagse standaarden voor dergelijke verhalen liggen voor mij hoger. Score 3,5 . Op Hebban score een voldoende.