'Ik ben het verfrommelde boodschappenlijstje in de prullenbak, wachtend tot iemand mij gladstrijkt en opnieuw leest. '

De avond is ongemak is een boek over de Gereformeerde, pessimistische inborst van een gezin, dat worstelt met de zin van het leven na het overlijden van de oudste zoon. De gezinsleden gaan allen gebukt onder het immense verdriet.

De vader beweert dat zijn gezin niet is gemaakt voor het geluk, en geeft tevens zijn vrouw de schuld van de dood van hun zoon, omdat ze voor hun huwelijk een kind heeft weg laten halen. Moeder kwijnt weg in haar eigen verdriet en is volgens de kinderen 'zelfs te mager voor de slager.'

De overige kinderen sterven een emotionele dood en kwijnen weg.
Ze ontwikkelen tics, wreedheid, beschadigen zichzelf, en laten grensoverschrijdend gedrag zien. Wensen hun ouders dood met raadspelletjes, want de dood, die kun je volgens hen, zoals bij een verjaardagsfeestje, inplannen.
Door de dood van Mathias, zit de dood niet alleen in de ouders, maar ook de kinderen zijn levenloos geworden.

Een zeer confronterend en pijnlijk boek over het omgaan met het verlies van een kind in een gezin.

Een rauw, en schokkend relaas , w√©l met wel een nogal hoog poep, pies, dood en seks gehalte; doorspekt met filosofische citaten, referenties naar Bijbelse plagen, God, schuld, zonde, hel en verdoemenis, maken deze roman tot een ongekend heftige leeservaring, die je niet zo snel vergeet.

Gelezen voor de leeslijst voor de Hebban Debuutprijs 2018