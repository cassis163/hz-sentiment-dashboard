Mijn eerste boek van deze Nederlandse auteur. Na het lezen van een paar pagina’s is het me duidelijk dat er weer een nieuwe Nederlandse thrillerauteur bij mijn favorieten is bijgekomen, door zijn vlotte manier van schrijven wordt je gelijk al vrij snel in het verhaal meegezogen.

Het boek sleurt je mee in de belevenissen van de diverse hoofdpersonen in dit verhaal en is prettig verdeeld in de verschillende hoofdstukken, zodat je alles goed kan volgen en je kunt verplaatsen in de diverse personages.

De wijze waarop iedereen achter de echte waarheid komt is prachtig neer gezet door de auteur. Eenmaal begonnen in het boek is er (bijna) geen optie meer om het boek weg te leggen, je wil steeds weer weten hoe het allemaal verder verloopt. Betrapte mij er zelfs op dat ik een enorme zeg maar verschrikkelijke irritante bloedhekel begon te krijgen aan één of meerdere personen, dan mag je toch wel zeggen dat je een goede manier van schrijven van de diverse gebeurtenissen weet weer te geven. Het boek heeft mij dan ook menig uurtjes slaap gekost maar was dit zeker waard.

Voordat ik nu alles van het verhaal weg geef, zou ik je aan willen raden om dit boek echt op je nog te lezen boekenlijst op te nemen en hem zo snel mogelijk gaan lezen. Echt een aanrader, deze thriller!