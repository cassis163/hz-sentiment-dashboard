Het duurde even eer ik in het verhaal zat, maar stap voor stap werd mijn nieuwsgierigheid toch gewekt en wilde ik weten hoe het nu eigenlijk gegaan is: wie vermoordde Rosita en Anna ? De hoofdstukken waarin we het leven van Iris volgen worden afgewisseld met de hoofdstukken uit het leven (en hoofd) van Ray.
Het boek geeft een zeer treffende inkijk in de denkwereld van een zwaar autistische man, voor mij was dit zeker een verrijking om naar de wereld te kunnen kijken vanuit het standpunt van iemand met autisme.
Ook het leven en denken van Iris heb ik graag gevolgd en gelezen. Het boek neemt een uiterst verrassende wending en het slotakkoord is ontroerend mooi...
Mijn eerste kennismaking met het werk van Marion Pauw, ik ben nu zeker benieuwd naar haar ander werk ook! Ik geef niet zo gauw 5 sterren aan een boek, maar dit is voor mij echt een topper binnen mijn favoriete genre van de literaire thriller!