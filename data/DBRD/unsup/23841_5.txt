Hoewel ik het eens ben met bovenstaande opmerking dat het hoe en waarom van de diverse gepleegde misdaden niet erg uitgediept wordt, heb ik enorm genoten van dit boek. Het staat bol van allerlei hilarische opmerkingen en situaties en de manier waarop de hoofdpersoon als een dolle olifant door de porseleinkast dendert, zorgt voor een constante grijns op je gezicht. Kortom: ideaal leesvoer, garant voor een paar zeer aangename uurtjes.