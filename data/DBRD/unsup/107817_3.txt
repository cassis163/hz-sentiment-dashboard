Drie personages die elk een waanzinnige achtergrond hebben, beginnen samen een dienst. Namelijk het uitvoeren van een criminele activiteit. Gangster Anders, pas weer uit de gevangenis nadat hij daar al meer dan de helft van zijn leven heeft doorgebracht, Pastor Johanna en receptionist Per. Op bestelling laten ze Gangster Anders iemand in elkaar slagen die niet aan zijn verplichtingen heeft voldaan. Het loopt goed, maar het valt wel op. De onderwereld heeft dan wel voordeel van de handel, maar heeft ook schrik van Gangster Anders. Vooral om zelf in elkaar geslagen te worden of erger. Dan is er ook nog het echtpaar Graaf en Gravin die zelf crimineel zijn maar waarvan de onderwereld af wil.

Op een dag heeft Gangster Anders er genoeg van, hij heeft het licht gezien, de bijbel en wil een kerk stichten. Ook dat wordt weer een lucratieve bezigheid want er komt veel volk op af, ze worden half dronken gevoerd en daarna komt de collectebus. Gangster Anders zelf heeft weinig benul van geld, weet niet hoeveel er opgehaald wordt. De andere twee profiteren van hem en ik weet dan ook niet wie van de drie de grootste crimineel is.
Ook dit trekt weer de aandacht en in dit geval vooral van de belastingdienst, nadat ze getipt zijn.
Onderweg vallen er ook nog een paar doden, maar allemaal niet de schuld van Gangster Anders.

Dit is het derde boek van Jonas Jonassen en het minste van de drie. Waaraan het precies ligt weet ik niet, het leest niet soepel, het is als zand in een tandwiel, het schuurt.
Was het grappig, zeker, op bepaalde momenten heb ik wel weer goed gelachen.