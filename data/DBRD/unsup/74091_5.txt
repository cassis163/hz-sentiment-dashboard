De politie rechercheurs Maud Mertens en Niels Bingsten krijgen in Amsterdam te maken met meerdere gevonden mensenschedels in de tuin van een villa. De schedels zijn op een bijzondere manier neergelegd en begraven. De bijbehorende lichamen zijn verdwenen. De voormalige bewoonster is de bejaarde Ina Demsterwold, maar zij is dementerend en vertelt weinig. De nieuwe bewoners van de villa zijn de familie Narcings, maar de schedels liggen er te lang om hun verdacht te maken.

Kyra Slagter is nog steeds op zoek naar haar verdwenen zus Sarina. Waarschijnlijk is ze op de Noordzee verdwenen, maar toch is Kyra bang dat haar zus wordt gevonden tussen de schedels in de tuin. Ze gaat weer zelf op onderzoek in een poging om Sarina te vinden.

Wederom is dit een fantastisch spannend en boeiend boek.

De locaties waar het verhaal zich afspeelt worden gedetailleerd beschreven. Hierdoor kan je een heldere voorstelling maken van de situaties.

Het onverteerbare gevoel dat Kyra heeft na de verdwijning van haar zus Sarina is voelbaar. In dit deel vallen steeds meer puzzelstukjes op hun plaats rondom haar verdwijning.

Bijzonder is dat er ook hoofdstukken worden beschreven vanuit het perspectief de dader, terwijl je nog niet weet wie de dader is. Dit maakt het verhaal extra spannend.

De titel Ritueel past uitstekend bij het boek, omdat de moorden zo ook worden gepleegd.

De ontknoping is niet heel erg verrassend, maar wel goed in elkaar gezet. Het laatste hoofdstuk van het boek is alsnog zenuwslopend en het laatste deel roept om gelezen te worden.