Ik vond dit een schitterend boek. Het gaat over twee gezinnen (negen personen) tijdens de hoogdagen van de ETA in Baskenland. Beide gezinnen zijn aanvankelijk bevriend, maar het nationalisme maakt daar een eind aan.
Het ene gezin heeft een zoon die ETA strijder is, in het andere gezin wordt de vader slachtoffer van de ETA terreur. Aramburu geeft goed weer tot wat nationalisme kan leiden. In een interview wordt hem gevraagd naar een vergelijking met Catalonië waarop hij - m.i. terecht - zegt : "Maar ik weet ook dat er nu in Catalonië vrienden zijn die elkaar niet meer groeten en families die uit elkaar zijn gevallen. Ook daar is verdeeldheid ontstaan door politici die haat in de maatschappij aanjagen. Dat is zeer treurig. Wij zullen zien hoe het verdergaat in Catalonië. Maar het zou mij niet verbazen als de verdeeldheid alleen maar groter wordt." En dat is m.i. correct en op heden heb ik nog steeds geen antwoord gekregen op mijn vraag : Wat is nu het belang van nationalisme ? Het leidt m.i. enkel tot onverdraagzaamheid en uitsluiting.

Het boek zelf is een aaneenschakeling van korte hoofdstukken, waardoor het gemakkelijk leest, waarbij zelfde gebeurtenissen vanuit een verschillend oogpunt worden bekeken. Ondanks het feit dat er weinig chronologie inzit, leest het ontzettend vlot. een zeer dikke aanrader.