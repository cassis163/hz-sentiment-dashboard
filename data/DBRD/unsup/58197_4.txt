Allereerst wil ik auteur Miranda Hillers bedanken dat ik haar boek mocht lezen.

Het verhaal gaat over Sophie die samen met haar zus Gwen een goedlopende kledingzaak runt. Als ze op een avond samen met hun vriendinnen uitgaan, ontmoeten ze 5 vrienden die zichzelf de High five noemen. Sophie laat haar oog op de wel hele knappe maar beetje stugge hunk Freddie vallen. Voor haar geen one-night-stands meer...
Ze krijgen een onstuimige maar toch ook wel complexe relatie. Zo begrijpt Freddie maar niet waarom Sophie zo close is met 'haar' fietsenmakertje Rens, en Sophie begrijpt niet waarom Freddie zo jaloers is.
Naarmate het verhaal vordert krijg je een aantal antwoorden. Maar er blijven nog genoeg vragen over voor deel 2 en 3 van de Bling triologie.

Ik had eerst wel wat moeite met Freddie (gesloten, bezitterig, jaloers), totdat ik meer over hem te weten kwam. Nog steeds heeft Rens mijn voorkeur, maar dat terzijde.

'Het geeft niet' leest lekker weg. Dit was mijn eerste kennismaking met de schrijfstijl van Miranda Hillers, en haar vlotte schrijfstijl smaakt naar meer.