Eigenlijk schrijf ik alleen recensies voor 5 of 1/2 sterren boeken; de uitschieters naar boven en beneden.
Ik maak een uitzondering voor dit boek van Auster (door mij met 4 sterren beloond) 
Ik werd meegenomen door het verhaal en door de recht-toe-recht-aan schrijfstijl. Ik vind het een compact boek. Het verhaal boeit, er zit een zekere spanning in die je meeneemt in een wat unheimische sfeer. Het verhaal van 'het boek in het boek' draagt daaraan bij. Ik vind de personen geloofwaardig beschreven.  Het magische element zie ik niet zo terug; het is vooral de hoofdpersoon, Sidney Orr, die magische momenten beleeft maar of ze daadwerkelijk plaats vinden? Dat is op zich ook niet zo interessant. Ze staan voor mij voor het gegeven dat Sidney in een fase van zijn leven aanbeland is waarin hij elke zekerheid en voorspelbaarheid kwijt is geraakt. De beschrijving van zijn zoektocht, zijn kwetsbaarheid, zijn gedachtes in dit proces laat je heel dicht bij de persoon komen. 
En waarom dan geen 5 sterren? Tja,  een hele simpele reden: voor mij was het boek niet klaar, te dun, nog niet af.....  Ik wilde gewoon nog verder lezen.  Terwijl het echt wel een rond verhaal is, dus dit is heel persoonlijk.