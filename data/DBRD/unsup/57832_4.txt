'18 graden onder nul' is de 3de thriller rond rechercheur Fabian Risk en wat een huiveringwekkend verhaal! Na het mindere en verwarrende 2de deel is dit opnieuw een boek met veel spanning.
Ook in dit verhaal krijgen we afwisselend te maken met moordonderzoeken, die zich afspelen in Zweden en Denemarken. Waar ik in het voorgaande boek op de duur niet meer wist waar het verhaal zich situeerde, is dit nu helemaal niet het geval, net als in het 1ste deel trouwens.
De spanning wordt stelselmatig opgebouwd, soms is de geloofwaardigheid een beetje ver te zoeken, maar het heeft mij zeker niet verveeld. Naar het einde toe had ik het wel wat moeilijker om alle personages te volgen.
Het plot is razendspannend en uiteindelijk eindigt het verhaal met een cliffhanger van formaat. Ik vind trouwens dat dit verhaal niet volledig afgewerkt is, maar dat zullen we vernemen in het volgende boek, veronderstel ik ;-)