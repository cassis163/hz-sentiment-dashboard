(Recensie komt oorspronkelijk hiervandaan: https://nlboekenrecensies.wordpress.com/de-aanslag-harry-mulisch/)

De aanslag – Harry Mulisch
De Aanslag is het spannende en tragische verhaal van Anton Steenwijk, die als jongetje tijdens de Duitse bezetting zijn ouders en zijn broer verliest nadat voor hun deur een aanslag wordt gepleegd op een collaborerende politieagent. Een van de meest succesvolle boeken van Mulisch.
Dit boek heb ik gelezen voor het vak Nederlands, want je moet toch lezen voor school. Dit boek hadden wij gekocht toen het AD een aantal jaar geleden een actie had, met een hoop boeken die verkocht werden. Omdat het boek op de leeslijst stond en wij het in ons bezit hadden, besloot ik dit boek als laatste boek te lezen.
Ik vond het boek erg goed en makkelijk leesbaar, er waren geen lange zinnen en het taalgebruik zou ook zo op de dag van vandaag gebruikt kunnen worden. Ik had eerst vermoedens dat het echt een boek zou zijn dat over de Tweede Wereldoorlog zou gaan, maar dat viel mee. Het boek gaat vooral over de gevolgen van de Tweede Wereldoorlog, over hoe één ding grote gevolgen heeft voor de rets van iemands leven.
Het is een boek wat ik zeker kan aanraden, het leest er makkelijk en ik vond het persoonlijk ook een leuk boek om te lezen, en dat boek staat dan gewoon op je leeslijst!
In het boek zijn dingen duidelijk omschreven, er zijn ook maar weinig saaie pagina’s. Anton denkt altijd wel na over dingen en langzaam wordt de avond waarin de aanslag is gebeurd telkens duidelijker voor hem. Zijn hele leven is hij op zoek naar antwoorden. Het boek heeft een gesloten einde, er zijn vrijwel geen vragen over de aanslag die onbeantwoord blijven. Hierdoor is het boek een aanrader.

Ik geef het boek 4/5 sterren.