Alleen de aanloop naar het lezen van dit boek was al erg leuk toen ik het toegestuurd kreeg van Stefan Tetelepta. Het boek ligt een beetje buiten mijn gebruikelijke genres maar dat vond ik juist een uitdaging.

Het eerste deel van van het boek was een beetje te zoetsappig naar mijn smaak maar ik bleef wel benieuwd naar het verloop van het verhaal en de belevenissen van Moira en Finn. Als ik niet lees dan denk ik vaak een beetje na over de richting waarin ik denk dat het verhaal zou kunnen gaan maar de twist die op de helft van het verhaal kwam was heel verrassend. Dat maakte mijn nieuwsgierigheid nog groter en vond ik het verhaal ook steeds leuker worden.

Waar het verhaal wat traag op gang komt wordt er aan het einde de vaart in gezet. Het einde maakt dat ik nog wel even door fantaseer over het verhaal omdat er voor mij toch wel wat vragen open blijven. Wat ik overigens geen probleem vind.

Al met al vond ik het een leuk en vanaf de helft verrassend verhaal.