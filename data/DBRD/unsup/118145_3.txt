Ik zal de flaptekst niet nog eens overnemen, maar het lijkt mij een helder verhaal. een gezin dat hun vader/ echtgenoot verliest en de oudste dochter die bedrogen wordt door zowel haar beste vriendin als haar vriendje. Ze moet verder voor het gezin als haar moeder het niet aankan voor het gezin te zorgen en zich opsluit in haar slaapkamer. Ember moet er alles aan doen om voor haar zusje April (puber) en haar broertje Gus (Augustus) te zorgen. Ze verandert van school zodat ze dichterbij haar familie kan zijn, maar dan leert ze iemand kennen die haar wereld verandert en hoe dat verder gaat...

Het was in het begin al raak. De emotionele rollercoaster vertrekt wanneer het gezin te horen krijgt dat de vader gesneuveld is in Afghanistan. Het immense verdriet druipt uit het boek. Ik hield het zelf niet droog. Maar voelde tegelijkertijd ook een soort respect en trots voor Ember. Ze houdt zich sterk. Maar soms wilde ik gewoon tegen haar schreeuwen: Meisje denk ook aan je eigen geluk. Josh vond ik gelijk heel sympathiek, maar toch mysterieus. Dat heeft Rebecca goed uitgewerkt. De erotische scenes in het boek hadden van mij subtieler gemogen.

De erotische scenes hadden wat mij betreft wat subtieler gemogen. Ik vond het persoonlijk niet bij het verhaal passen.

Het boek leest heerlijk weg en had het dan ook binnen een paar dagen uit. Dit is het eerste deel in de serie Flight & Glory. Ik zal de volgende delen zeker wel gaan lezen. Rebecca heeft mij nieuwsgierig gemaakt. Ik geef dit boek een 7,5. Dit omdat er toch een paar minpuntjes waren en het een onderdeel van een serie betreft. Ruimte voor verbetering zullen we maar zeggen.