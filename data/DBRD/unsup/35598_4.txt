Paul Goeken is een talent om te koesteren. Overtroffen, eigenlijk. Wat een fantastisch boek! Goeken schrijft erg beeldend waardoor je in het verhaal verzeild raakt. In eerste instantie dienen zich verscheidene personage aan die in de loop van het verhaal samenkomen. Hierdoor vallen alle stukjes precies op de goede plek. Tevens blijkt dat de proloog een opmaat is voor een uitstekend slot. Goeken is een meesterverteller die spanning en humor op de juiste wijze weet te combineren. De onderwater scènes zijn letterlijk adembenemend, het kijkje in de keuken van de elite eenheid Nueve interessant en Goeken heeft met de optredens van Alfonso Silva een volwaardige en aansprekende held gecreëerd . Dit is één van de betere thrillers die ik dit jaar heb gelezen. Voor de liefhebbers is dit boek een absolute aanrader!