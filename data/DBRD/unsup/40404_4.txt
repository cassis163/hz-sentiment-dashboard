Eve Charlier is doodziek. Haar man André Charlier is met Eve getrouwd om het geld, haar bruidsschat. Hij onderhoudt een relatie met de zus van Eve, Lucette. André vergiftigt Eve, maar voordat ze sterft zegt Eve dat haar leven met André een hel is geweest en dat hij Lucette nooit meer aan mag raken. Als Eve sterft, leeft ze soort van verder, alleen onzichtbaar voor de (levende) wereld. Ze merkt dat ze geen spiegelbeeld meer heeft.

Ondertussen komen er in een geheime kamer 5 mannen samen. Pierre Dumaine is de leider ven deze groep samenzweerders. Pierre Dumaine wordt later vermoord door Lucien. Hij ervaart hetzelfde als Eve, ook hij leeft verder, zij het onzichtbaar. Zowel Eve als Pierre horen een stem die ‘Laguénésie’ zegt. Beiden weten niet wat het is, en als ze het vragen aan mensen op straat krijgen ze geen antwoord. Beiden komen uiteindelijk aan in een straat die Laguénésie heet. Hier gaan ze een gebouw binnen. Binnen moeten ze in een rij gaan staan. Als het Pierre zijn beurt is om een andere kamer binnen te gaan, hoort hij dat hij dood is en moet hij zijn handtekening onder een formulier met al zijn gegevens (inclusief sterfdatum) zetten. Voor Eve geldt hetzelfde, zij hoort hier ook dat ze vergiftigd is door haar echtgenoot. Pierre maakt ondertussen kennis met andere doden, ook uit andere eeuwen. Hij leert van de anderen het verschil te zien tussen levenden en doden: levenden hebben altijd haast. Eve voelt zich erg ongelukkig, zeker als ze ziet dat een meisje bestolen wordt en merkt dat ze niets kan doen, omdat ze niet opgemerkt wordt door de levenden. Pierre wil de ‘Regent’ zien. Hij ontdekt dat de informatie over de opstand die hij en zijn vrienden voorbereid hadden, uitgelekt is en bekend is bij de Regent. Ook Pierre ondervindt nu het nadeel van dood zijn: hij weet dat zijn vrienden in een valstrik gaan lopen, maar kan niets doen om hen te waarschuwen. Eve bezoekt haar oude huis. Hier ontmoet ze haar overleden vader, met wie ze over André en Lucette praat. Als ze het huis verlaat, ontmoet ze Pierre met wie ze gaat dansen. Hierna worden Pierre en Eve naar het registratiebureau geroepen. Er wordt hun verteld dat er een speciale regel bestaat over mensen die voor elkaar bestemd waren, maar die in de levende wereld elkaar niet gevonden hadden. Nu ze elkaar pas na de dood gevonden hebben krijgen ze de kans terug te keren naar de levende wereld. Ze moeten echter wel binnen 24 uur van elkaar gaan houden, anders zullen ze voor de tweede keer sterven. Beiden grijpen de kans aan. Op weg naar de levende wereld vraagt een man hun, of zij zijn dochtertje weg willen halen bij zijn ex-vrouw en wrede stiefvader. Eve en Pierre zeggen dit te zullen doen.

Terug in de levende wereld is er geen tijd verlopen sinds ze overleden waren. Eve ligt weer in haar bed, en Pierre op straat. Pierre gaat Eve opzoeken, maar wordt gevolgd door Paulo. Bij Eve thuis krijgen André en Pierre ruzie, en vechten met elkaar. Pierre en Eve wandelen door de straten en zien een scenario, dat ze ook als doden al meegemaakt hadden. In een restaurant komen ze een groep kennissen van Eve tegen, die nogal vijandig reageren op Pierre. Pierre vertelt Eve dat hij voorzitter is van ‘La Ligue’ een gewelddadige club die voor de vrijheid vecht. Pierre en Eve besluiten eerst het dochtertje van de overleden man op te halen. Ze weten haar, door haar ouders geld te geven weg te krijgen en brengen haar naar een goed thuis. Vervolgens vertrekken ze naar het huis van Pierre. Eve blijft, en Pierre gaat zijn vrienden waarschuwen. De vrienden van Pierre geloven Pierre niet meer, onder andere omdat ze hem gezien hebben met Eve (Paulo, die Pierre gevolgd heeft hoort ook bij de club). De man van Eve (André) werkt namelijk bij een soort van politie. Pierre gaat weer terug naar zijn huis en ontmoet Eve. Daar ontdekken ze dat ze morgen waarschijnlijk weer zullen sterven, omdat ze eigenlijk helemaal niet voor elkaar terug naar de levende wereld zijn gegaan, maar Pierre om zijn vrienden en Eve om Lucette. ’s Avonds komt Paulo Pierre waarschuwen dat hij weg moet. ’s Morgens vertrekt Pierre in een laatste poging zijn vrienden van de opstand af te houden, Eve gaat wederom naar haar huis en neemt de revolver van Pierre mee. Daar bedreigt zij André met de revolver, terwijl ze Lucette de André’s ware karakter vertelt. Pierre weet de grote groep opstandelingen nu wel te overtuigen dat ze de opstand ontdekt is. Hij weet echter niet dat hij, op weg naar de samenzweerders gevolgd is door de chef van de politieorganisatie. De politie valt binnen en op dat moment zijn de 24 uur van Pierre en Eve voorbij, waardoor ze beiden terugkeren naar het dodenrijk.