Bij het lezen van de eerste zinnen dacht ik even:'moet dat nu?!'. Maar ja, dat is nu juist waar het hele verhaal om draait. Soms vond ik het redelijk grof/goor "....en de bruine massa omhoog te duwen tot hij op zijn rug uitgesmeerd zat...." maar het paste ook wel bij hetgeen de persoon op dat moment aan het doen was. Af en toe was het een beetje verwarrend om te beseffen in welk tijdmoment je was aangekomen, maar dat loste zich dan wel snel weer op. Het is een verhaal wat uitnodigt tot doorlezen, en onder andere gaat over de ,soms, moeilijke moeder -dochter relaties. Hoever ga je als moeder om je dochter te redden? En wil de dochter wel gered worden? In deze tijd van hoog social media gebruik is dit een scenario wat je 'zomaar' kan overkomen!