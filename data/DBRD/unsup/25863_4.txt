Dit boek begint als een kabbelend beekje. Je komt helemaal tot rust, van het vissen..Maar het beekje gaat steeds wat sneller stromen…. Abe is een visser in hart en ziel, maar hij is weer gaan vissen toen zijn vrouw stierf. Hij schrijft het vanuit zijn oogpunt. Als hij erachter komt dat (collega) Dan ook dol op vissen is, gaan ze samen vissen. Dan heeft ook een vreselijke tijd achter de rug. Al snel worden ze vismaatjes. Ze gaan overal samen heen om te vissen. Dan komt met het idee voor een nieuwe visstek: Dutchman’s Creek, zullen we die eens proberen? Waarom deze kreek zijn naam heeft is voor hun niet duidelijk. Ze zijn op weg naar hun nieuwe stek, als ze bij een restaurant stoppen en daar een vreselijk verhaal te horen krijgen over de kreek. Ze geloven er niets van en besluiten toch om heen te gaan. Kunnen ze op deze plek, terug krijgen wat ze hebben verloren? Maar wat gaat dat kosten? En hoe kom je er weer weg?
Dutchman’s Creek is zo beeldend op papier gezet, dat je er de rillingen van krijgt. Er zwemmen dingen in het water, die je liever niet zou tegenkomen! Het verhaal van Dutchman’s Creek is er eentje boordevol horror. En er is een hoofdrol voor een hele enge Visser. Deze Visser, is geen normale visser. Ik kreeg echt de kriebels van dat personage. Als dit een film was geweest, zat ik achter mijn kussen. Dood is dood, zou je zeggen. Maar de geschiedenis van Dutchman’s Creek, geeft een heel ander beeld. Horror………Ik kreeg echt een beetje het gevoel van een Stephen King boek. Bijvoorbeeld Salems Lot. Een eng huis…Een enge bewoner…En de doden zijn niet (meer) dood. Heerlijk griezelen dus. Want het kwaad huist in het dorpje dat bij Dutchman’s Creek hoort.
Later krijg je ook het verhaal van Abe en Dan, zelf nog te horen. Abe werkt naar hun verhaal toe in het boek. Je moet eerst de geschiedenis kennen, voordat je hun verhaal kunt begrijpen. Het is een wereld waarin je nooit terecht wilt komen! Het heeft wel allemaal te maken, met de wereld van De Visser. Zijn wereld is niet zoals de onze. Een heel naar kriebelig gevoel, kreeg ik ervan!
Er zit veel verdriet in dit boek. Hoe ga je met het verlies van je vrouw (en kinderen) om? Het is hartverscheurend af en toe. Dus het is ook nog eens emotioneel, van tijd tot tijd. Je snapt hun acties wel.
Zeer origineel verhaal. Leest bijzonder vlot. Ingedeeld in 3 delen. Deze drie delen zijn goed bedacht. Omdat het op deze manier het verhaal nog meer kracht geeft. Het leest als een ooggetuigenverslag!
De tekst voorop het boek: Doet denken aan Stephen King en HP Lovecraft, kan ik alleen maar beamen. Ja, dat is gewoon helemaal waar! Alleen duurt het eventjes, totdat je dat gevoel gaat krijgen. In het begin gaat het vooral veel over vissen en verdriet. Als lezer weet je niet wat je overkomt, als het verhaal een andere wending neemt!
Het verhaal heeft een aanloop nodig, maar als het eenmaal op gang komt is het genieten. Het is dus een thriller met horror elementen. Al zou ik het gewoon Horror noemen! Ik geef het boek 4****.