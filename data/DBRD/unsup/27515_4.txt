Wilder, dit is het nieuwe boek van Rebbecah Yarros. Yarros is voor mij geen onbekende want ik las namelijk al enkele van haar voorgaande boeken uit de flight en glory reeks.

Dit boek gaat over Paxton en Leah beiden zijn ze student en krijgen ze de kans om te studeren op een cruise schip. Leah werkt als bijlesstudent en moet Paxton helpen bij het krijgen van goede cijfers. Al snel merken we dat Leah met een trauma zit, maar Yarros weet de spanning hoog te krijgen want ze doet er net lang genoeg over om het verhaal te onthullen en tegelijkertijd ons niet te vervelen. Ook Paxton heeft zo zijn geheimen en dit zorgt ook voor de nodige spanning. In het begin vond ik Paxton eigenlijk niet zo leuk, hij kwam arrogant over en het leek wel alsof hij maar met zijn vingers moest knippen en hij kreeg wat hij wou. Gelukkig veranderd dit door het verhaal en ging ik Pax ook echt leuk vinden. Leah vond ik vanaf het begin al geweldig, ik vond haar heel lief maar ook heel stoer.
Dit is een NA boek dus de nodige dosis romantiek en aantrekkingskracht zijn ook heel duidelijk aanwezig!
Naast student is Paxton ook lid van de Renegades, dit is een stuntteam ook dit bracht een frisse wind door het boek. Het verhaal, zoals ik al eerder vermelde, speelt zich af op een cruise schip, wat ik heel fijn vond. Ik kreeg echt zin in vakantie!

Het boek word uit afwisselend perspectief geschreven, bij sommige boeken vind ik dit echt niet leuk, maar hier vond ik het zeker niet storend.

Ik las dit boek voor de Hebban leesclub, bedankt hiervoor! Het was weer erg gezellig!