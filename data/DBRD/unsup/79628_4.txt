Het tweede deel in deze reeks pakt het verhaal net na de gebeurtenissen van het eerste deel, Het vijfde seizoen op.
Het boek leest iets fijner dan het eerste deel, doordat het nu verdeeld is in twee duidelijke verhaal lijnen, hoewel het verhaal op een mooie subtiele manier af en toe terug grijpt naar de andere verhaal lijnen uit deel 1. Toch moet je je aandacht bij dit verhaal houden om niets van de gebeurtenissen te missen. Hierdoor leest het minder snel.
De eerste verhaal lijn volgt Essun. Ze is een Orogeen en hierdoor in staat de aarde te manipuleren. Orogenen worden gezien als een gevaar. In het eerste deel volgden we haar zoektocht naar haar dochter Nassun. Die door haar man. nadat hij hun zoon heeft vermoord heeft is meegenomen.
Die zoektocht komt in de Obelisk poort tot een pauze. De wereld is in een nieuwe vijfde seizoen gestort. Naast de bekende jaargetijden kent de planeet ook een vijfde seizoen waarin de wereld door enorme rampen moet zien te overleven. Essun schuilt bij een ondergrondse gemeenschap waar ook nog andere Orogenen zijn. Zou ze zich daar thuis kunnen voelen, wat doet ze met haar gevoelens voor de stervende Albaster, de veroorzaker van dit huidige seizoen?
De tweede verhaal lijn volgt Nassun. Ze wordt door haar vader meegenomen, nadat hij in zijn angst voor Orogenen zijn eigen zoon om heeft gebracht. Hij kan het niet opbrengen, om zijn dochter, die ook Orogeen is, om te brengen en gaat naar de plek waar hij hoopt haar te kunnen genezen. Nassun voelt zich in haar gevoelens verscheurt, ze houd van haar vader maar vreest hem aan de andere kant. Wat is het aandeel van haar moeder in deze vreselijke gebeurtenis vraagt ze zich af.
De gevoelens van de twee vrouwen in dit verhaal zijn prachtig omschreven en doordat dit verhaal in de tweede persoon is opgeschreven voel je je direct aangesproken. De emoties van liefde en schuld, van je anders voelen en daardoor minder. Tot het besef komen dat je eigenlijk wel of geen schuld treft. Tot de ontdekking komen dat je een rol speelt in een veel groter spel tussen andere partijen en wil je dat wel.
De wereld blijft geweldig maar dodelijk. In je achterhoofd blijft spelen dat dit onze toekomst zou kunnen zijn en dat er iets gigantisch mis is gegaan. Op een subtiele wijze leer je steeds meer geheimen van deze wereld en dat er meer achter de seizoenen zit dan gedacht.

Dit verhaal is een emotionele dieseltrein waarvan je wil weten hoe het afloopt.