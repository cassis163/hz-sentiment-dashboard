~Banden met de onderwereld, monsters uit het verleden en familiezaken zijn mooie elementen~

De cover ziet er pakkend en kleurrijk uit. Hier is echt werk van gemaakt. Je ziet 2 vrouwen, ze kijken zorgelijk. Of kijkt er 1 vertwijfelend in de spiegel? Kortom, er is iets aan de hand en de cover nodigt uit, om hier meer van te gaan lezen.

In het boek "Voor de meisjes" begint het verhaal met Kim van Rijn, maar zij krijgt niet de hoofdrol. Er zijn meerdere personages. De vertelperspectief is de 3e persoon. In een prettige schrijfstijl lezen we meer over Kim en haar partner Karel. Daarnaast heeft de familie Vermeer het leeuwendeel. Er zijn best veel karakters te vinden in dit boek. Gezien het in het begin nogal verschilt per hoofdstuk, en je je even in een doolhof begeeft, moest ik een papiertje bij pakken om de personen uit elkaar te houden.

Naast misdaad en misdadige acties al dan niet op de juiste personen gericht, is er veel liefde in het boek te vinden. Patriarch Manfred Vermeer staat bovenaan de familielijn. Hij zorgt goed voor zijn kinderen en ook kleinkinderen. Dat was vroeger wel anders, maar nu doet hij toch pogingen om door middel van een maandelijks familiediner de familie bij elkaar te houden. Een uitje met een kleinkind komt zeker voor in zijn agenda. De kleinkids zijn erg belangrijk voor hem. Voor Kim heeft de liefde er voor gezorgd dat ze alweer een hele tijd gelukkig is met haar Karel. Na een onthulling van Karel die diepe impact heeft in hun verdere leven, is het cupido die haar het juiste pad wijst. Maar wat komt er daarna nog op haar pad? Ook Joyce en Leonard Vermeer zijn jarenlang samen. Als Joyce het tijd vindt voor fase 2, is het nog maar de vraag of Leonard hier ook zo blij mee is. Zijn zus Anna is hier dus helemaal niet blij mee en kan sindsdien al niet meer slapen van de spanning.

Voor de meisjes is een spannende en frisse thriller. Het is een aaneenschakeling van acties en reacties. Wel moet je er goed bijblijven in het begin, qua personen. Maar ook verhaal wordt langzaam opgebouwd. Je komt in een soort doolhof lijkt het. Intriges, mysterieuze gedeeltes in schuinschrift maken het dat je door blijft lezen. Want natuurlijk wil je de uitgang van het doolhof bereiken, maar dat gaat niet zomaar. Want voor meisjes en vrouwen ligt het gevaar op de loer!

`Voor de meisjes` gaat over een familietragedie, veel verdriet en elkaar willen beschermen.

Conclusie

Heleen van der Kemp schrijft al jaren thrillers en dat is te merken. Met Over de meisjes schreef zij een gecompliceerde en meeslepende thriller boordevol spanning en geheimen die langzaam ontrafelt worden. De actuele thema's zoals "vergismoord" in de misdaadwereld is natuurlijk treurig te noemen, maar zijn wel levensecht.

In een fijne schrijfstijl lezen we over de familie Vermeer. In het begin moet je er wel even bijblijven om het te kunnen volgen. De spanning komt langzaam op gang. Halverwege het boek komt de actie in het boek en is stoppen met lezen geen optie meer!

Voor de meisjes en vrouwen ligt het gevaar flink op de loer.

Waardering: 4 dikke Birdy-sterren.
groeten, van Birdy's Boeken
https://birdysboeken.blogspot.com/2019/03/heleen-van-der-kemp-voor-de-meisjes.html