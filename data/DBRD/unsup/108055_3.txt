Regelmatig lees je berichten in de krant over jongeren die in het ziekenhuis zijn opgenomen met een alcoholvergiftiging. Hoe heeft het zover kunnen komen vraag je jezelf dan vaak af. Hebben al die voorlichtingscampagnes dan helemaal geen effect gehad? Wat is er eigenlijk zo leuk aan om elk weekend laveloos uit de kroeg te komen? Wat zouden de ouders van die jongeren hier van vinden? De redding gaat over een jonge vader Peter Webster. Als ambulanceverpleegkundige redt hij dagelijks het leven van mensen. Het lukte hem echter niet het leven van zijn alcoholverslaafde vrouw op de rit te krijgen. Wanneer zijn dochter Rowan ook deze kant dreigt op te gaan heeft hij er alles voor over om haar te redden.

Wanneer Sheila, in dronken toestand, haar auto tegen een boom parkeert is ambulanceverpleegkundige Peter snel ter plaatsen. Peter wordt op slag verliefd op de gewonde vrouw. Een relatie volgt en al snel is Sheila zwanger. Hoewel ze gelukkig is met dochter Rowan kan Sheila de drank niet laten staan. Webster probeert haar op alle mogelijke manieren te helpen. Wanneer hij op een dag opgeroepen wordt om naar een ongeval te gaan blijkt het dat Sheila opnieuw dronken achter het stuur is gestapt. Ditmaal zat ook dochter Rowan in de auto. Om Rowan te beschermen voor haar moeder en Sheila te behoeden voor een gevangenisstraf stuurt Peter Sheila weg. Peter blijft achter als alleenstaande vader. Rowan en hij hebben een goede band. Wanneer Rowan in de pubertijd komt ontstaan er problemen. Ze presteert niet goed op school en Peter denkt dat zijn dochter drinkt. Om Rowan te helpen gaat hij op zoek naar Sheila. Zouden zij samen in staat zijn hun dochter te redden?

De redding is een ontzettend mooi boek. Ik kreeg veel respect voor de alleenstaande vader Peter. Er zijn heel wat ouders die hun kind dreigen te verliezen aan drugs of alcohol. Ik hoop dat dit boek deze mensen een beetje kan bemoedigen. Het verhaal van Peter en Rowan wordt afgewisseld met situaties die Peter meemaakt op zijn werk. Het is duidelijk dat de schrijfster zich goed heeft verdiept in het werkt wat de ambulanceverpleegkundige doet. Op het moment dat ik dit boek aan het lezen was was is bezig met een EHBO-cursus. De situaties uit het boek kon ik, heel toepasselijk, meteen opzoeken in mijn Oranje kruis boekje. Hoewel ik zelf gezakt ben voor mijn EHBO-examen, vond ik het boek zeer geslaagd!