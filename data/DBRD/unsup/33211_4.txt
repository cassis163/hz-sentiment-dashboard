4 sterren, wat een spannend boek. Ik had van de uitgever een "ongecorrigeerd leesexemplaar" ontvangen en het was in twee dagen uit, ik kon het niet meer wegleggen, ik moest gewoon weten hoe het zou aflopen.

Het boek zat erg goed in elkaar en door de sprongen van heden naar verleden bleef ik steeds benieuwd wat er verder nou gebeurd was. Zonder hier al te veel weg te geven: Ik leefde erg met Grace mee en vroeg me af wat haar oplossing zou zijn en Jack kan ik niet anders omschrijven dan eng, zeker door zijn intelligentie en de charme die hij zo nu en dan inzette als dat hem goed uitkwam.

Het einde van het boek vond ik ook erg sterk! Ik had wel mijn vermoedens over hoe het zou kunnen aflopen, en hoewel ik daarbij in de buurt kwam, was dit toch net iets anders. Dit boek is wat mij betreft echt een aanrader voor wie van psychologische thrillers houdt.