Voor mijn gevoel waren de Voorleesdagen nog maar net achter de rug toen alweer het Prentenboek van het Jaar voor 2017 werd aangekondigd. De kleine walvis van Benji Davies mag volgend jaar met de eer gaan strijken en staat dan centraal tijdens de Voorleesdagen. Het boek werd vertaald door Edward van de Vendel.

Boy woont met zijn vader en zes katten in een klein huisje op een eiland. Na een stormachtige nacht vindt hij een jonge walvis op het strand. Boy besluit hem mee naar huis te nemen en bewaart hem in de badkuip. Hij vertelt de kleine walvis verhalen over het leven op het eiland. Een bijzondere vriendschap ontstaat. Maar als Boys vader de walvis in de badkuip ontdekt, moet hij weer terug naar zee. Want daar hoort hij tenslotte thuis.

De kleine walvis is een klein en lief verhaal. Jongen vindt walvis, neemt hem mee naar huis en zorgt voor hem tot hij weer terug naar zee gaat. Maar op de achtergrond worden er grotere themaâ€™s behandeld. De vader van Boy werkt lange dagen als visser op zee. Boy is alleen thuis met de zes katten en is vreselijk eenzaam. Waar de moeder van Boy is, wordt niet duidelijk uit het boek. In de walvis vindt hij een vriend, aan wie hij alles kan vertellen.

Aan het einde van het boek krijgt Boy een dikke knuffel van zijn papa, die het zo druk had gehad dat hij niet had gemerkt hoe eenzaam zijn zoon was. Een ontroerend moment. Samen brengen ze vervolgens de walvis terug naar zee. En op de daaropvolgende tekeningen doen Boy en zijn papa gezellig dingen samen. Papa smeert een broodje terwijl Boy een walvis tekent en ze gaan picknicken aan zee.

Lees verder op mijn site