Miss Garnet is een gepensioneerde lerares geschiedenis. Ze is nooit getrouwd geweest en woonde jarenlang samen met een vrouwelijke collega. Als die overlijdt verhuurt Julia (Garnet) haar woning en vertrekt naar Venetië. Ze huurt daar voor een half jaar een appartement.
De schoonheid van Venetië, de alom tegenwoordige kunstschatten, maar vooral ook de mensen die ze tegenkomt, zetten haar leven op zijn kop. Plotseling verdiept ze zich in engelen, vooral in de engel Rafaël. Het verhaal van Tobias, tot voor kort volkomen onbekend voor haar, boeit haat. Ze zoekt zijn geschiedenis op in boeken. Maar wat haar het meest verrast is, dat ze mensen anders gaat bekijken, dat ze vrienden heeft en niet meer zo snel klaar staat met een oordeel.
Zoals op de achterkant van het boek staat worden serieuze onderwerpen op luchtige wijze beschreven.
Dit boek lag al een paar jaar op de plank en ik kwam er eindelijk toe om het te lezen. Het was de moeite van het wachten waard.