Dit boek was heel leuk om te lezen, ik heb er echt van genoten. Dit boek gaat ook over vriendschap wat ik persoonlijk heel leuk vind, de vriendschap die is ontstaan tussen de poppenmaker en Karolina is super mooi geschreven door de auteur.

Dit boek gaat over een levende pop genaamd Karolina. Zij komt terecht in een mensenwereld bij een poppenmaker die woont in Polen. Deze man is heel eenzaam, maar heeft een groot hart, Hij heeft een zwaar leven maar de vriendschap tussen hem en Karolina heeft veel invloed op hem. Dit heeft zo'n invloed op zijn eenzaamheid, maar ook op zijn gedrag. Hij sluit een prachtige vriendschap met een Joods muzikant en zijn dochter. Maar alles veranderde toen de nazi's Polen binnenvielen en zijn leven verwoestte.

Het boek bestaat uit twee delen, het begint met een flashback en later lees je ook dat Karolina in de mensenwereld is gekomen. Dit wisselt zich in het boek af. Ik vind dit heel fijn, omdat je dan de achtergrond van Karolina leest en steeds meer over haar weet. Het boek is geschreven vanuit het perspectief van Karolina, je ziet alles vanuit haar punt en je krijgt haar gedachtes te lezen.Toen ik dit boek voor het eerst zag, was ik verliefd geworden op de cover, het ziet er prachtig uit! Ook in het boek zelf zitten er prachtige illustraties en versieringen die het boek afmaken.

Romero heeft het verhaal super goed en krachtig geschreven, hij verteld de geschiedenis op een prachtige, maar originele manier. Dit boek is voor iedereen aan te raden, de auteur schrijft de geschiedenis die heeft plaatsgenomen zo krachtig neer, dat je als lezer de geschiedenis beter gaat begrijpen of begrijpt. Dit boek heeft mij echt geraakt en is een zeer bijzonder boek die ik heb gelezen.