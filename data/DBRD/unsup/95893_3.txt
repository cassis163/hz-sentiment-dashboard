Een boek wat ik gelukkig ooit via een leespanel mocht lezen want ik had het zelf nooit uitgezocht!
Een jong meisje uit een streng gelovig gezin wordt misbruikt door haar vader. Ze heeft echter geen idee wat er gebeurt... Als ze ouder wordt raakt ze verstrikt in schuldgevoelens tegenover haar vader maar ook tegenover God. Wanneer ze het misbruik eindelijk aan iemand durft te vertellen is er niemand die haar gelooft: Zo'n streng gelovige man, dat zou God toch nooit goed vinden?
Op een gegeven moment gaat ze ook aan zichzelf twijfelen, heeft ze het dan allemaal verkeerd begrepen? Haar familie bedekt alles met de Mantel der Liefde waardoor ze haar hele leven worstelt met al haar gevoelens.
Heden (vrouw van ongeveer 30) en verleden wisselen elkaar af.
Je vindt jezelf af en toe hoofdschuddend terug boven het boek, hoe kunnen dit soort dingen toch gebeuren? En waarom gebeurt het nog altijd?