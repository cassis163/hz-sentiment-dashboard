Deze reactie bevat spoilers, selecteer de tekst om de spoilers te lezen. Dit boek is eigenlijk een jeugdboek maar ik vind het voor volwassenen ook zeker een aanrader. Het verhaal speelt zich voornamelijk af in de Tweede wereldoorlog.
De verhalen worden afwisselend verteld (korte hoofdstukken) door 4 verschillende jeugdige personen. Alle 4 vertellen ze in de ik-vorm.
Deze 4 personen zijn Jef Claessen, zijn zus Renée, hun jongste broertje Remi en Ward. Ward is een vriend van Jef en Renée.
Jef en Ward besluiten naar het Oostfront te gaan om België te verdedigen.
Ward meldt zich aan bij de Vlaamse SS. Hij doet dit ter goeder trouw omdat manipulerende paters hem hebben overtuigd dat hij zo België kan redden.
Jef blijft thuis en wordt als held vereerd omdat hij mensen van het verzet gered heeft. Maar is dit wel echt zo gegaan?.
Het mooiste aan dit boek vind ik dat je na gaat denken over keuzes die mensen maken waarvan je denkt hoe kan iemand zoiets stoms doen terwijl je niet weet waarom mensen deze keuzes maken.
Wards keuze was natuurlijk de verkeerde maar onder invloed van een pater waar hij veel van hield maakte hij toch deze foute keuze.
Hij wilde deze pater bewijzen dat hij geen lafaard was zoals zijn vader die zelfmoord pleegde.
Het enige minpuntje van dit boek vond ik de ontknoping. Deze had ik me heel anders voorgesteld. Ook ging het boek iets te lang door over 1 onderwerp nl:
Heeft Jef nu een verzetsdaad gepleegd of niet???