Ik ken je nog is het debuut van Alice Fokkelman. Hoofdpersonage Manon werd tijdens haar jeugd flink gepest door haar buurjongen Wessel. Hij heeft haar het leven dusdanig zuur gemaakt, dat zij hier een trauma van heeft opgelopen. Groot is haar paniek dan ook, als blijkt dat deze Wessel met zijn gezin bij Manon aan de overkant komt wonen

Alice Fokkelman heeft met Ik ken je nog een geslaagd debuut geschreven. De pijn van Manon die vroeger werd gepest door Wessel is daadwerkelijk voelbaar en roept tijdens het lezen bij mij dezelfde irritatie op. Knap gedaan!

Net als Manon heb je zin om hem een dreun te verkopen. Het thema pesten is helaas actueel en verziekt het leven van de gepeste persoon. Mooi dat Alice Fokkelman dit heeft weten te verwerken in een thriller. Het verhaal is vlot geschreven en je voelt je echt betrokken bij het verhaal. Een thriller die draait om gevoel en eens geen misdaad.

En dan het laatste hoofdstukâ€¦ heel goed gedaan voor een debuut.