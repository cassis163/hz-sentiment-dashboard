Een persoonlijk verhaal van de auteur over een deel van zijn leven. Waarin hij schrijft over zijn jeugd en hoe de keuze van zijn vader en moeder om lid te worden van de NSB invloed heeft op vele vlakken. Zijn ouders besluiten in 1942 hun lidmaatschap op te zeggen. Ondanks dit blijven er negatieve reacties komen naar het gezin. Hoe de tijd ook vooruitgaat, het blijft zich vaak tegen hen keren. De auteur beschrijft hoe het gezin zich probeert te handhaven als hun vader voor een jaar wordt geÃ¯nterneerd. Goed om ook deze kant van de nasleep van WOII te lezen. Het verhaal gaat niet alleen over de invloed van het NSB lidmaatschap, maar ook over een gezin en hoe zij met elkaar hebben geleefd. Waarbij de auteur openhartig is over de karakters van zijn ouders en andere gezinsleden en hoe de onderlinge relaties naarmate iedereen ouder werd veranderde.