Zilvergaren is een hervertelling van het sprookje Repelsteeltje, maar dan wel een heel vrije hervertelling.
Op de cover: een meisje, dat niet al te vrolijk kijkt en dat zilveren geld uit haar handen laat vallen wat gouden munten wordt. Is dit dan de moderne Repelsteel? Ook staat er een witte boze figuur op. Wie is dat?

Iedereen die het sprookje kent, weet dat het draait om van zilver goud te maken. In dit verhaal is Miryem de dochter van een geldschieter. Vader is veel te aardig, want hij vraagt eigenlijk nooit het geld dat hij geleend heeft, terug. Dat verandert als het leven van zijn gezin ondraaglijk wordt. Als Miryem door een vijand wordt uitgedaagd om zilver geld om te zetten in goud en als tegenprestatie ze een belangrijk iemand kan worden, heeft ze eigenlijk geen keus.

Tot zo ver de plot. Het is een hervertelling, dus het is een totaal ander verhaal als het sprookje, maar heel erg leuk verteld en goed bedacht. Miryem is een boze tiener, die probeert om te gaan met haar overkomt. Ze is ook ontzettend slim en dat maakt dat je haar als lezer begrijpt.
De andere karakters komen ook goed over. De verschillende personages vertellen hun eigen verhaal en de stijl van vertellen komt heel goed over, zoals een slim persoon vertelt een slim verhaal, en iets simpeler personages komt simpel over.

De schrijfstijl is fijn: het verhaal leest lekker weg en doordat je alles ziet gebeuren door de ogen van verschillende personages blijft het ook spannend en wil je blijven lezen.

Ik vond dit een erg leuk boek. Voor diegenen die het sprookje kennen is het dubbel leuk om Zilvergaren te lezen. Het is een sprookjesachtig goed boek, met onverwachte wendingen en mysterie, een aanrader.