Het is een herkenbaar en wat voorspelbaar verhaal, maar als je genoten hebt van de vijftig tinten trilogie, zal dit verhaal je zeker liggen.
Ik vond het heel vlot en leesbaar geschreven en kijk uit naar het vervolg.
Verwacht geen diepzinnige uitspraken of echte literatuur, maar als je toe bent aan een ontspannend en romantisch verhaal met een (sterk) vleugje erotiek dan is deze roman zeker een aanrader.
Het verhaal: een welgestelde man ontmoet erg toevallig een vrouw in een bar. er springt een vonk over en er volgen nog ontmoetingen. Beide dragen een rugzak mee uit hun verleden, wat maakt dat het klikt. we krijgen het verhaal afwisselend vanuit de visie en beleving van hem en haar, waardoor je ook mee bent in de gedachtegang van beide hoofdpersonages. Maar of door de donkere kantjes van hen beiden de relatie zal verder kunnen gezet worden blijft een vraagteken. Daar zullen we het vervolg: zwarte diamant voor moeten lezen.