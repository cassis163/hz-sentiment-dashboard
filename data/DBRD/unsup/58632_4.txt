Literatuur hoogstaand? Nee. Leer je er iets van? Niet echt. Vol met mooie lange zinnen, nieuwe vondsten, vergelijkingen en een bijzonder vernieuwende schrijfstijl? Eh, ook niet.
Maar heb ik van dit boek genoten? Zeker! Een volmondig ja! Het is een boek om van te smullen, heerlijk leesvoer 'voor tussendoor' en absoluut niet zo slecht als sommige flutboekjes kunnen zijn, zeker niet.
Het is een heerlijk verhaal over een NYC familie die op vakantie is op het mooie Mallorca, met hun volwassen kinderen en een bevriend homo-stel. Iedereen heeft zijn eigen problemen en sores. Erg vermakelijk en natuurlijk komt er een moment dat de boel escaleert. Een aanrader en niet voor niets een internationale best seller!