Voor de leesclub van bol.com Lees Magazine heb ik deze roman, van een respectabele 596 pagina’s, mogen lezen. Doordat het zich afspeelt vanaf begin jaren 80, de tijd waarin ik zelf ook ter wereld kwam, en het decor van de Bijlmer uit die tijd had het boek gelijk mijn interesse.

‘Wees onzichtbaar’ vertelt het verhaal van Metin, die als jonge knul van 5 jaar terecht komt in de Bijlmermeer van de jaren 80. Hij is samen met zijn vader, moeder en zus overgekomen uit Duitsland en van oorsprong uit Turkije. Oftewel een immigrantengezin. Wat betekend het voor Metin om op te groeien in armoede, een onveilige thuisomgeving onder andere dankzij zijn tirannieke vader en ook nog eens een onveilige schoolsituatie? Hoe overleeft hij alles, hoe groeit hij op en wat betekend het voor zijn zelfontwikkeling?

De schrijfstijl van Murat Isik is zo puur en open. Zonder scrupules wordt alles uit de doeken gedaan en zo kwam het verhaal bij mij dan ook echt binnen, raakte mij waardoor ik het zo nu en dan even weg moest leggen om op adem te komen. Door de realistisch herkenbare tijd waarin het zich afspeelt maar vooral ook de emotionele diepgang in het verhaal. Vanuit Metin zijn gedachtegang lees je mee hoe de Bijlmer dramatisch veranderd, ontmoet je zijn vrienden en vijanden, voel je zijn frustraties en volg je zijn gevecht om zijn eigenweg te vinden.

Werkelijk een prachtig, ontroerend en aangrijpend relaas. Over opgroeien met compleet wankele omstandigheden, onveiligheid en de weerbaarheid/overlevingsdrang van de mens. Een boek waar ik van genoten heb maar wat mij af en toe ook tot tranen toe roerden.

Ik geef dit boek dan ook de volle 5 sterren.

Spanning: 7
Plot: 9
Leesplezier: 9
Schrijfstijl: 10
Originaliteit: 8
Psychologie: 10