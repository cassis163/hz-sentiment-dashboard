Ik waardeer hier mijn eigen boek, dus ik zal eerlijk zijn en het niet gelijk 5 sterren geven. Er is zeker ruimte voor verbetering. Vandaar dat ik bezig ben aan het vervolg, verwacht begin 2015.

Om een objectieve mening te geven deel ik hier de recensie op basis waarvan de bibliotheek het boek heeft aangeschaft:
De Gelv Kevin woont in Gelvrodax en gaat naar de universiteit. Zijn Rodax, die zorgt dat Kevin opgroeit, moet afscheid nemen vanwege haar Grote Reisdag. Deze dag is voor iedereen onvermijdelijk, maar wat deze inhoudt, is een groot geheim. In Gelvrodax gebeuren mysterieuze dingen en leraren van de universiteit worden betoverd. Kevin en zijn vrienden gaan op onderzoek uit. Zij krijgen opdracht de Xador-stenen te vinden, omdat alleen dan het onheil kan worden afgewend en de Grote Reisdag behouden. De wereld van Kevin doet denken aan die van de bekende Engelse tovenaarsleerling. Hij leert op school toverspreuken, zoals het optrekken van een onzichtbare muur, en deze kan hij tijdens de zoektocht goed gebruiken. In spreuken en namen is de invloed van Latijn te herkennen, maar ook zijn er veel fantasienamen gebruikt, evenals de naam van de schrijver, pseudoniem voor Jauko Verschure. Het vertelperspectief is alwetend met veel korte regels en (te) weinig verwijswoorden. Voor in het boek staat een plattegrond. Aardig verhaal voor liefhebbers van fantasy, over avonturen en toveren. Vanaf ca. 12 jaar.
Namens NBD Biblion: Sandra Oosterveen