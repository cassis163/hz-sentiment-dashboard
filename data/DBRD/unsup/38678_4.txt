Basuko is het boek dat in 2002 de Schaduwprijs opleverde. Dat is d√© prijs voor het thrillerdebuut van de lage landen. De voormalig Philips medewerker Vemde laat zich kennen als een auteur die zijn boek met actie doorspekt. Basuko gaat over John Stevens die eigenaar is van een bedrijf in computerbeveiling. Als op een dag zijn vriendin Joyce vermoord is gevonden, krijgt hij te horen dat het een moord in het drugswereldje is. Op zoek naar antwoorden, wordt Stevens meegezogen in een draaikolk van intriges. Wie de moordenaars zijn is wel duidelijk, het gaat veel meer om de vraag hoe ze gepakt kunnen worden. Daarbij komt Stevens in groot gevaar.

Als actiethriller leest deze roman makkelijk weg. Het verhaal komt al gauw op gang en op een gegeven moment blijft de spanning er goed in. Stevens wordt op de voet gevolgd als hij tot het hart van een criminele organisatie probeert door te dringen. Het gaat er soms hard aan toe. Onverwachte ontwikkelingen houden je als lezer scherp.

De stijl is eenvoudig, maar goed. Enkele personages kunnen beter uitgewerkt worden want ze blijven wat vaag. Maar dat is slechts een kanttekening want Basuko is een veelbelovend debuut. De plot zit intelligent in elkaar. Ik heb alle andere boeken die voor de Schaduwprijs in aanmerking kwamen niet gelezen. Maar al lezend concludeer ik dat die Vemde er wat van kan. Prima werk!