'Gifdochters' is de de debuutthriller van Els Kerkhoven.
Daar Els de 'Libelle spannende verhalenwedstrijd' heeft gewonnen, verwacht je toch wel het één en ander van haar boek.
Het boek vertelt het verhaal van Roslie en haar familie. Nadat er een aantal overlijdens plaatsvinden kom je langzaam aan meer te weten over de vrouwen in Rosalies familie. Er blijkt een goedbewaard geheim te bestaan, maar naarmate je verder leest, kom je erachter dat het toch niet zo een groot geheim is!
Het verhaal was voor mij een beetje een teleurstelling. Het thema van het 'erfelijke belastbare gen' is te weinig uitgediept en dient met een flinke korrel zout genomen te worden. Het spanningsniveau mocht hoger en bij tijden is het boek te voorspellend.
Voor wie houdt van een goed leesbaar boek, die zich niet stoort aan toevalligheden, en houdt van eenvoudige en vlotte taal, is dit boek een aanrader.
Lezers van het zwaardere genre zullen hier niet zoveel voldoening uithalen vind ik.
Een goed debuut, maar daarmee is voor mij ook alles gezegd.