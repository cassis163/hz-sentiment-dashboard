Stel je eens voor: een zestienjarig meisje verdwijnt op mysterieuze wijze. Na 40 jaar is er nog steeds geen spoor van haar te vinden. Misschien is ze wel vermoord. Je hele leven lang probeer je haar te vinden, maar de zaak raakt echter niet opgelost. Tot je de hulp inschakelt van een Zweedse journalist Mikael Blomkvist en een jonge, maar teruggetrokken vrouw Lisbeth Salander die samen een sterk team vormen en de uitdaging aan gaan om de mogelijke moord op te lossen. Je wordt meegesleurd in een spannend avontuur vol mysteries en onverwachte wendingen, geschreven in een verhaal bestaande uit 560 paginas: Mannen die vrouwen haten.
De auteur van het boek Mannen die vrouwen haten is de in 2004 aan een hartaanval overleden Stieg Larsson. In het jaar 2005 won Stieg Larsson met dit boek de Glazen Sleutel, een prijs voor de beste Scandinavische misdaadroman. Mannen die vrouwen haten is een misdaadroman met als thema moord, verkrachting en liefde. De moorden zijn vaak gebaseerd op Bijbelse taferelen. Het is een spannend en boeiend boek vol mysterie en onopgeloste feiten die gruwelijke familiegeheimen aan het licht brengen. In het boek wordt heel goed de technologische vooruitgang weergegeven: vroeger duurde het oplossen van mysteries veel langer en was het veel moeilijker om bewijzen te vinden. Nu kunnen ze gebruik maken van allerlei handige snufjes op gebied van technologie. Dit merk je in het boek doordat Mikael Blomkvist en Lisbeth Salander veel gebruik maken van hun computer en alle nodige technische materialen.
Mannen die vrouwen haten is een echte aanrader. Het is een schitterend boek met veel variatie en het is zeer mooi opgebouwd. Eerst leer je kennis maken met het dagelijkse leven van de hoofdpersonages Mikael Blomkvist en Lisbeth Salander die in het begin van het verhaal niets met elkaar te maken hebben, maar na verloop van tijd smelten hun wegen samen en gaan ze een sterk team vormen om de zaak op te lossen. Dit vind ik mooi gedaan: dat hij de twee verhaallijnen van de hoofdpersonages laat samensmelten tot één verhaal.
Wanneer je begint met lezen is het moeilijk om het boek weg te leggen. Langs de andere kant moet je alert blijven tijdens het lezen. Wanneer je kennis maakt met de familie Vanger volgt er een hele reeks personages die worden voorgesteld. Omdat er zoveel mensen worden beschreven kan dat leiden tot verwarring, echter lost de auteur dit probleem op door enkele schemas en plattegronden in het boek weer te geven. Een ander voordeel van de vele personages is dat je niet direct weet wie de zestienjarige Harriët heeft vermoord. Iedereen is een potentiële dader. Als lezer kan je door de schrijver gemakkelijk op het verkeerde spoor gezet worden. Dat zorgt voor een tikkeltje extra spanning in het verhaal.
Mannen die vrouwen haten is een een verhaal dat je niet snel zal vergeten.