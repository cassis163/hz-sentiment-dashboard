"Toen Robert Stern een paar uur geleden met deze vreemde ontmoeting had ingestemd, wist hij niet dat het een afspraak met de dood zou zijn". Met deze openingszin zet schrijver Sebastian Fitzek meteen de toon voor zijn boek: De Wreker.
Fitzek raakt de essentie van het schrijven van thrillers en laat het verwoorden door een van zijn hoofdpersonen: "Borchert had de gave om met een zinnetje net zo'n dreigende sfeer op te roepen als sommige films in negentig minuten". Dat is precies wat Fitzek zelf doet; In een enkele zin zoveel spanning oproepen als in sommige boeken in een heel hoofdstuk.
Robert Stern word in contact gebracht met de doodzieke 10-jarige Simon, die beweert 15 jaar eerder een man te hebben vermoord. Als Robert daadwerkelijk het lijk vindt op de plek die Simon heeft aangewezen worden alle verstandelijke vermogens in twijfel getrokken. Re√Øncarnatie, hersenspinsels, een kind dat om aandacht schreeuwt?
Dan ontvangt Robert Stern een dvd waaruit blijkt dat zijn overleden zoon Felix nog in leven kan zijn. Hij krijgt opdracht om de moord waarover Simon vertelde te onderzoeken. Daarna zou hij zijn doodgewaande zoon kunnen ontmoeten.
Robert wordt meegezogen in een race tegen de klok en raakt verzeild in gebeurtenissen die elke fantasie te boven gaan.
Kortom, De wreker is een waanzinnig goed boek.