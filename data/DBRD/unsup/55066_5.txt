"De (niet zo) rampzalige avonturen van Herre" is een heel leuk en origineel boek (ook om voor te lezen), met enkele onvergetelijke personages - waardoor het boek iets van een 'klassieker' krijgt. De overbezorgde moeder Silke met haar kistje vol artikelen over 'gevaren' en vooral de merkwaardige meneer Theunissen blijven je nog lang bij. Het boek zit vol grappige en spannende scenes die uiteindelijk tot een grote 'kladderatsch' leiden, zoals te verwachten is, maar ondertussen gaat het boek over iets anders: krijgt Herre het voor elkaar los te komen van zijn moeder die als een octopus haar tentakels om hem heen slaat, zodat hij geen lucht krijgt? En o ja, wie is nou toch die meneer Theunissen?
De illustraties van Iris Boter doen een beetje denken aan Quentin Blake, en vullen het verhaal prachtig aan.

Leuk boek voor op scholen ook! Kan een discussie losmaken over de rol (of bemoeizucht..) van je ouders, over hoe ieder risicootje tegenwoordig als een bedreiging wordt gezien.