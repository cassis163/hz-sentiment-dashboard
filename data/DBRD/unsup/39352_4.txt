Het verhaal Oorlogswinter speelde zich af in de winter van 1944 tot aan 1945. Het ging over een gewone Nederlandse jongen, Michiel, waar niks bijzonders aan was (behalve dat zijn vader burgemeester was). Zijn vriend Dirk was het tegenovergestelde; hij zat in het verzet. Michiel leefde nog zijn gewone leven; allemaal verschillende klusjes doen om wat geld eigen geld te verdienen.
Alles veranderde toen Dirk een brief aan Michiel gaf. Ik zeg niet wat erop stond, maar er stonden wel levens op het spel.
Het was een moeilijke, volwassen keuze die Michiel moest maken.
Ik vond de karakters goed bedacht. Iedereen was uniek: Michiel, de ‘volwassen’ jongen die belangrijke beslissingen moet nemen. Alles waar hij over besliste kwam nog terug in het verhaal.
Dirk, de vriend van Michiel, zat in de ondergrondse, en werd opgepakt. Hij wist hoe hij zijn mond moest houden.
Oom Ben: een vriend van de familie van Michiel, die zei dat hij ook in de ondergrondse zat, dus hij was ook een goed persoon. Maar tijdens het lezen krijg je toch andere gedachtes over die man…
Jack: de Engelse piloot die heel lang het daglicht niet kon zien omdat hij zich moest verstoppen. Hij sprak uiteindelijk gebroken Nederlands, en wist wie te vertrouwen was en wie niet.
Zo waren er nog veel meer personen die in het boek voorkwamen. Van sommigen wist je alleen maar informatie over diegene omdat dat werd verteld (NAAM) en waarvan je niet wist of die informatie echt klopte, en bij andere personen had de schrijver alle deuren open gedaan om als een detective zèlf naar informatie te speuren (oom Ben).
Hoe verder je las, hoe spannender het werd! Ontsnappingsplannen, verraad, moeilijke beslissingen… Het leek wel ‘Wie is de Mol 1944 – 1945?’!
Nét als je dacht dat alles goed ging, ging het aan de andere kant van de bladzijde juist weer slecht! En als je dacht dat het fout zou gaan, was er aan de andere bladzijde nog groen licht!
Het ging zo maar door, totdat je letterlijk Michiel zelf was geworden. Je ging niet alleen maar lezen, maar tussendoor ook voorspellingen doen!
Het einde werd het spannendst; al die vragen, beslissingen en voorspellingen (zowel die van Michiel, als die van jou) van het hele boek werd in een paar zinnen uitgelegd. Naarmate je het einde las, kwam er ook een einde aan die zinloze oorlog. De oorlog waar bepaalde landen uit elkaar werden gedreven, een de oorlog waar andere landen bij elkaar werden gedreven.
Ik raad dit boek zeker aan! Het is een spannend, educatief boek waar je zeker wat van leert! En als je er nog geen genoeg van hebt, kun je ook de film van het met de Gouden Griffel bekroonde boek zien!