Een geweldige historische roman die eigenlijk iedereen zou moeten lezen!

Dit verhaal wordt zo boeiend verteld dat de geschiedenis geen ver-van-je-bed-show meer is, maar alsof je het zelf meegemaakt hebt.
In dit boek zoekt de jonge werkeloze Spaanse journalist, Guillermo Albi naar de geschiedenis van
zijn overgrootmoeder, Amelia Garayoa eerst in opdracht van zijn tante.

Later in opdracht van verre familie.
Van zijn opdrachtgevers moet Guillermo precies dezelfde reizen en stappen maken als zijn overgrootmoeder toen. Het verhaal is zo goed en meeslepend neergezet dat ook jij deze reis stap-voor-stap maakt, zo maak je een tijdreis door de 20e eeuw.
Van de Sovjet revolutie, de Spaanse burgeroorlog, WO11, de Koude oorlog tot aan de val van de Berlijnse muur.

Guillermo komt erachter wat voor een vrouw zijn overgrootmoeder is geweest, namelijk absoluut onvergetelijk: een bourgeois, een revolutionair, minnares, spionne en zelfs een moordenares.

En deze opsomming doet nog ontzettend tekort aan de dingen die ze doet en meemaakt.

Een absolute aanrader, deze dikke pil is meer dan de moeite waard om te lezen!