Wat een luchtig zomerboekje had moeten worden is een boek geworden met ingrijpende gebeurtenissen in het leventje van René van der Gijp. De wereld volgens Gijp is het vervolg op het megasucces Gijp uit 2012. Het boek komt binnen op nummer 1 en zal nog vaak over de toonbank gaan.
Waar gaat De wereld volgens Gijp over?

In het voorjaar van 2016 gebeurde er iets uiterst ingrijpends in het doorgaans zo kalme bestaan van René van der Gijp, iets dat zijn leven van de ene op de andere dag volledig op z’n kop zette. Zijn levenspatner Danielle overlijd plotseling en René neemt de zorg voor hun zoon over. Michel van Egmond en René van der Gijp zijn wanneer dit gebeurt al bezig met het schrijven van een nieuw boek. Het schrijven van het boek gaat door, voor Michel van Egmond is het niet vreemd om in een moeilijke periode in de nabijheid van René te zijn.

Het resultaat is het langverwachte en indringende vervolg op GIJP. De Wereld volgens Gijp, een boek waar je om kan lachen maar die je ook mee neemt in het verdriet. Van het oude leventje kom je terecht in het nieuwe leven. Hoe gaat René om met het verlies en met zijn zoon. Je leest over liefde voor zijn zoon, het schuldgevoel, de humor die er altijd lijkt te zijn ook in moeilijke tijden en de passie die René samen met zijn zoon deelt; voetbal.

Niet alleen René komt in het boek aan het woord. Willibrord Frequin, Ruud Gullit, Jan Boskamp, Rob Jansen, Maarten Spanjer en Mario Been ze komen allemaal voorbij en hebben allemaal een speciale band met de man die twee keer in de week aan tafel schuift bij Voetbal Inside.

Wat vond ik van De wereld volgens Gijp?

Een vervolg op Gijp dat was wel logisch dat het er zou komen. We hadden het eigenlijk mis, het zou een heel ander boek worden maar nu is er toch een soort van vervolg. De man die niet veel doet (het zijn zijn eigen woorden) is toch echt wel interessant. Zijn kijk op het leven, de eenvoud, de humor, René is meer dan de man op tv die om zijn eigen grappen lacht. Het boek is verdeelt in tweeën. Het leven voor 4 maart en het leven na 4 maart. Door korte gesprekken komen we meer te weten over René, het is geen biografie maar een boek over het leven en omgaan met ingrijpende gebeurtenissen. Gesprekken met vrienden, hoe René tegen het leven aankijkt, het schuldgevoel, zijn vrienden, de liefde voor zijn zoon. Het is mooi en deels ook ontroerend om te lezen wat er allemaal gebeurt is. Michel van Egmond heeft weer een boek geschreven wat je met veel gemak leest. De korte gesprekjes afgewisseld met hele gesprekken. Een leuke afwisseling die je een andere kijk geeft en waar er snel en korte antwoorden worden gegeven en waar we meer van René te weten komen over hoe hij denkt over situaties. Het boek eindigt wel wat abrupt maar ik zou niet echt weten hoe het anders zou moeten eindigen, een heel verhaal over gevoelens past niet bij het boek en bij de persoon dus aan de andere kant is het einde passend.