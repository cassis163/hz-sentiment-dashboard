Max is een wat verlegen jongen die bij de post werkt. Hij heeft een innige band met zijn zuster Juliëtte. Ze zijn al jaren close met elkaar en kunnen alles met elkaar delen. Ondertussen gebeuren er vreemde zaken rondom hun. Dode verminkte dieren, vrienden die vervreemden van hun. En dan op een vakantie zien ze een zwarte mis, wat vergaande gevolgen heeft voor hun leven en hun liefde voor elkaar.

De schrijver neemt je mee in een verhaal vol passie en liefde. Dit is een moderne Romeo en Juliëtte verhaal. Een verhaal vol tragiek. Een verhaal van liefde waar een taboe op rust. Ik vind dat de verwikkelingen en strubbelingen die Max en Juliëtte ondervinden voor de gevoelens voor elkaar mooi weergegeven.
Maar ik vind het ook jammer dat er niet meer is gedaan met de andere kant van het verhaal. De ontdekking van satanssektes. Zeker er wordt verhaalt wat voor invloed en impact het heeft op het leven van Max en Juliëtte, maar ik heb het idee als er meer aandacht aan dit gedeelte was besteed, dat het verhaal sterker was geworden. En ik geef het ook eerlijk toe, Ik mis het bovennatuurlijke. Maar dat ligt aan mij.

Een aanrader als je een tragisch verhaal wilt lezen over verboden liefde met een randje spanning eromheen.