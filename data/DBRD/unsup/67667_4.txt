Titel: Beschadigd

Auteur: Ika Gerritsen

Uitgeverij LetterRijn

269 pagina's

Verschenen: mei 2016


Over de auteur:

Ika Gerritsen ( Medemblik, 1978) is copywriter bij Alkmaar Marketing en boekrecensent en verslaggever bij de Boekenkrant. Beschadigd is Ika's debuut.


Achterflap:

Op her eerste gezicht lijkt het leven van Kirsten geweldig. Wat echter niemand weet, is dat ze wordt geteisterd door nachtelijke paniekaanvallen, veroorzaakt door een traumatische gebeurtenis in haar jeugd. De enige die op de hoogte is van Kirstens angsten is haar vriend Mark, maar juist hij toont totaal geen begrip. Het doet Kirsten besluiten haar spullen te pakken en bij hem weg te gaan.

Dan krijgt Kirsten het nieuws dat haar oma Veronica onverwacht is overleden. Hoewel ze geen warme band hadden, biedt het haar wel de mogelijkheid om in het huis van haar oma te gaan wonen. Om de kosten te drukken, verhuurt ze een kamer aan de levenslustige Elise.

Kirsten en Elise vinden aanwijzingen die twijfels oproepen over de doodsoorzaak van Veronica. Was dit wel een ongeluk? Nieuwsgierig gaan de vrouwen op onderzoek uit. Daardoor komen niet alleen de spoken uit Kirstens verleden weer tot leven, maar brengen ze ook zichzelf in groot gevaar.


Cover:

Een vrouw zwevend onder het wateroppervlak. De blik in haar ogen heeft iets mysterieus, haar arm naar ons toereikend. Wat wil deze vrouw mij vertellen? Wat wil ze me duidelijk maken? De naam van de auteur en de titel is in het groen gedrukt. Ik vind het een mooie cover, liefde op het eerste gezicht. De samenvatting van het boek maakt mij nieuwsgierig. Ik zou het boek zeker oppakken mede omdat ik het cover mooi vind.


Mijn mening:

Na het lezen van de proloog word je als lezer nieuwsgierig gemaakt naar het verhaal. De spanning is gelijk in het proloog aanwezig.


Het geluid van haar nek die breekt, bezorgt me rillingen, maar ik ben vooral verbaasd. Verbaasd hoe gemakkelijk het was om haar leven te beëindigen.


Dit maakt mij nieuwsgierig, want wie is dit?

Het verhaal wordt afgewisseld met het heden en verleden. Het wordt mij duidelijk dat het verleden de rode draad is in het verhaal. Op het eind komen de verhaallijnen samen. De hoofdpersonage Kirsten wordt goed uitgewerkt. Kirsten en haar hartsvriendin Vanja. Wanneer de meiden naar de middelbare school gaan willen ze er bij horen. Kirsten wil zeker niet aangezien worden voor nerd. Kirsten en Vanja raken bevriend met de populaire Susanne uit hun klas.

In het tweede verhaallijn besluit Kirsten om weg te gaan bij haar vriend. Haar oma komt te overlijden en ze gaat in het huis wonen van haar oma. Om de kosten te drukken verhuurt Kirsten de zolder aan Elise. Door een ontdekking twijfelen de dames over het ongeluk van Kirstens oma Veronica.

Kirsten heeft last van paniekaanvallen en als lezer word je nieuwsgierig naar wat daar de oorzaak van is. Auteur Ika geeft dat niet direct prijs en dat is goed bedacht, want dat zette mij echt aan het lezen.

Het boek leest vlot, korte hoofdstukken en een fijne vlotte schrijfstijl. De spanning is niet het hele verhaal aanwezig, maar het heeft genoeg stof om door te willen lezen. Vriendschap, verraad en overspel maken het verhaal compleet. Als lezer ben je nieuwsgierig naar het plot. Want zodra de twee verhaallijnen samenkomen wil je maar één ding: doorlezen.


Beschadigd heb ik mogen lezen voor de leesclub van thrillerlezers, waarvoor mijn dank! Ik ga auteur Ika Gerritsen zeker in de gaten houden. Beschadigd is een debuut wat zeker de moeite waard is om te lezen. Niets is wat het lijkt...


Plot 4

Schrijfstijl 4

Leesplezier 4

Originaliteit 4

Psychologie 4

Spanning 3


Ik geef Beschadigd 4 sterren.