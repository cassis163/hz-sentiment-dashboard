"Jezus is als brood, je hebt hem elke dag nodig"

Het verhaal

Het verhaal gaat over Jozef en Maria. Ze zijn op weg, op weg naar Bethlehem.
Het gaat allemaal niet snel, want Maria is zwanger. Ze heeft een baby in haar buik. Het kindje zal ze Jezus noemen en hij is de zoon van God. In Bethlehem woont de familie van Jozef en Maria. Daar gaan zij heen om hun kindje geboren te laten worden. Helaas is er geen plek en wordt de baby 's-nachts geboren in een soort grote bak. Daar werd ook het brood in bewaard. Ook voor de herders in de velden is het nacht en ze zien iets heel bijzonders in de lucht verschijnen. Vlug gaan zij naar Bethlehem. En met blijheid in hun hart, vinden ze de pasgeboren baby Jezus.

Heel bijzonder kinderboek

Terry van Driel heeft hiermee een heel bijzonder boek geschreven. Op een pure manier neemt hij de kinderen mee..op weg met zijn vertellingen.. naar de basis. Naar de plek waar het allemaal begon en waar het allemaal om draait: de geboorte van baby Jezus. Waar iedereen zo op wachtte.

Naast de mooie vertelwijze van Terry van Driel, zijn er prachtige tekeningen. Deze zijn gemaakt door Raymond Zachariasse. Het boek heeft een eenvoudige vertelwijze, zodat ieder kind het kan begrijpen. En is zeker ook geschikt om voor te lezen. De tekst is helder en duidelijk en voorzien van opvallende items en leuke symbolen. Het zal zeker veel kinderen aanspreken.

Waardering

Gezien de prachtige cover en inhoud van het boek, geef ik het 5 sterren. Het is een prachtig mooi hardcover boek en hier zullen velen veel plezier aan beleven.

Groeten, Annette Overvoorde
Birdy's Boeken