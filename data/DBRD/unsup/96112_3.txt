Alles lijkt fout te lopen bij Cassie, de hoofdpersoon in deze trilogie. Als haar betrokkenheid bij de S.E.C.R.E.T. uitkomt maakt Will een einde aan hun relatie maar niet een einde aan hun zakelijke relatie. Cassie is namelijk de naam van het restaurant dat ze samen zouden openen. Ze worden zakenpartners maar wel met een traan. Bij Cassie want Will laat als een echte man niets blijken. Ondertussen gaat Cassie door met het genootschap en stiekem geniet ze daar wel van.
Ze gaat verder met een van de mannen uit haar eigen stappen maar heeft er wel moeite mee als hij aan het werk moet. Betekent hij dan meer voor haar dan alleen sex?
Een nieuwe vrouw die wordt ingewijd in de stappen en het organiseren van de stappen lijkt haar helemaal in beslag te nemen. Dan hoort ze dat de genootschap niet langer kan blijven bestaan en dat Cassie en haar pupil zich voor moeten bereiden op hun laatste stap. Dat wordt misschien wel hun mooiste stap.

Dit is het laatste deel van de trilogie geschreven door L. Marie Adeline, dit is een pseudoniem van de Canadese bestsellerauteur en filmproducente Lisa Gabrielle.
Wat deze serie anders maakt dan de vele boeken die in dit genre proberen op te vallen?
De schrijfstijl van L. Marie Adeline leest bijzonder prettig en het verhaal is zoveel meer dan een erotische roman. Het is een stukje ontspannen en genieten. Niet zozeer van de erotische sc√®nes want daar kun je op een gegeven moment zelfs een beetje flauw van worden omdat het steeds verder en extremer gaat. Maar van de ontknoping die je laat verrassen en zorgt voor een mooie en compleet einde van dit bijzondere verhaal. De personen worden realistisch neergezet, geen ideale vrouwen met de perfecte maten maar je zou ze bij wijze van spreken zo tegen kunnen komen. Ik vind het wel jammer dat er wat herhaling zit in de verhalen zelf, de wensen, de stappen en de conclusie die de deelnemers trekken maar ben blij dat de auteur heeft ingezien dat het met drie delen ook mooi is. Je zou dit onderwerp namelijk eindeloos kunnen toepassen op nieuwe vrouwen en nieuwe verhalen maar omdat de rode draad in het verhaal niet los wordt gelaten, namelijk het groeiproces van Cassie blijft het verhaal echt en actueel.