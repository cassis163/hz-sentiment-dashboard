Als je iets kon stelen uit je dromen, wat zou je dan nemen? Ronan Lynch heeft veel geheimen. Een daarvan is dat hij voorwerpen uit zijn dromen kan halen. Ronan is een van de ravenjongens: een groepje vrienden van de eliteschool Aglionby. Ze zijn op zoek naar de dode ravenkoning Glendower, van wie ze denken dat hij verborgen is in de bergen vlak bij hun school. Tijdens hun zoektocht naar de koning komen Ronans geheimen langzaam maar zeker aan het licht en zetten ze een reeks onheilspellende gebeurtenissen in gang...
De dromendieven is het tweede deel van de nieuwe, verslavende fantasyserie van Maggie Stiefvater. Eerder verscheen De ravenjongens. In deel één van De Ravenserie is te lezen hoe Blue haar toekomst in duigen ziet vallen. Als ze ooit haar ware liefde vindt en hem kust, dan zal zij hem simpelweg doden door de liefdevolle zoen. Toch houdt dat haar niet tegen om te vechten voor de jongen die zij als geest ziet verschijnen op het kerkhof, namelijk Gansey. Deze jongen behoort  tot een groep van vier jongens die een legende aan het najagen zijn. De legende van Glendower die vertelt dat wie Glendower vindt een wens mag doen.
Blue raakt al snel in deze legende verstrikt, vooral als zij zich aansluit bij de vier jongens, waarbij het lijkt dat ieder voor zich een gave heeft. Vooral bij Ronan is deze gave sterk ontwikkeld. Hij kan objecten uit zijn dromen meenemen. Echter, Blue en de vier jongens zijn niet de enige die Glendower willen vinden en de zoektocht wordt angstaanjagend realistisch.
In deel twee, De Dromendieven, wordt deze zoektocht voortgezet, maar er zijn meer kapers op de kust, zoals de Grijze Man, ook al heeft hij geen flauw idee wat Glendower is. Hij werkt in opdracht. Ondertussen zijn er nog meer mensen op zoek naar Glendower, waardoor er een strijd ontstaat om als eerste Glendower te bereiken. Deze strijd wordt nog heftiger als de Grijze Man achter de waarheid rondom de legende komt en beseft wat een kracht er van Glendower uitgaat.
Ronan’s gave lijkt de groep te helpen, tot hij nachtwezens meeneemt. Deze wezens zorgen voor een wending die niemand ziet aankomen. Ze willen Ronan doden, wat alles onzeker maakt. Zijn deze wezens en hun jacht op Ronan een belemmering voor de groep? Brengt Ronan het er levend vanaf of leert hij zijn gave te beheersen? Het zijn vraagstukken die het onzeker maken wie Glendower als eerste vindt.
Maggie Stiefvater begon veelbelovend met haar debuut Huiver dat wekenlang op nummer één in de bestsellerlijst van The New York Times stond. Stiefvater kenmerkte zich met Huiver door een heldere schrijfstijl, pakkende personages en een goed opgebouwd verhaal. Jammer genoeg halen deze eerste twee delen van De Ravenserie dit niveau niet en komen ze soms zelfs wat warrig over. De boeken missen de precisie en kracht van Stiefvater's debuut. De overgangen zijn onduidelijk evenals de gebeurtenissen. Soms lijkt het net alsof de auteur hier en daar geen uitleg wil geven waar dat wel noodzakelijk is. Het is daardoor voor de lezer moeilijk om de aandacht bij het verhaal te houden, mede omdat er zoveel gebeurt, waarbij de lezer de ene keer zich in een droom bevindt en dan weer de werkelijkheid. Dit aspect had meer uitgewerkt mogen worden, waardoor het verhaal een stuk krachtiger geworden was.
Maggie Stiefvater begon veelbelovend met haar debuut Huiver dat wekenlang op nummer één in de bestsellerlijst van The New York Times stond. Stiefvater kenmerkte zich met Huiver door een heldere schrijfstijl, pakkende personages en een goed opgebouwd verhaal. Jammer genoeg halen deze eerste twee delen van De Ravenserie dit niveau niet en komen ze soms zelfs wat warrig over. De boeken missen de precisie en kracht van Stiefvater's debuut. De overgangen zijn onduidelijk evenals de gebeurtenissen. Soms lijkt het net alsof de auteur hier en daar geen uitleg wil geven waar dat wel noodzakelijk is. Het is daardoor voor de lezer moeilijk om de aandacht bij het verhaal te houden, mede omdat er zoveel gebeurt, waarbij de lezer de ene keer zich in een droom bevindt en dan weer de werkelijkheid. Dit aspect had meer uitgewerkt mogen worden, waardoor het verhaal een stuk krachtiger geworden was.
Ondanks het soms warrige aspect heeft Stiefvater wel een goed boek neergezet en weet zij wederom een intrigerend verhaal neer te zetten. Spannend, onderhoudend, met zeer veel wendingen en boeiende personages. Deze personages verliezen echter wel wat van hun kracht door de onsamenhangendheid die de twee delen uit deze serie kenmerken en dus helaas ook De dromendieven.