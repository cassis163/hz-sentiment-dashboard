Heel vlot geschreven en goed leesbaar boek dat een inzicht geeft in het opgroeien in een ‘volksbuurt’ met alle ellende, armoe en achterstanden die daar bij horen. De bewoners internaliseren hun situatie en brengen die ook over op hun kinderen die vervolgens ook weer in de ellende blijven hangen. Hoe moeilijk het is om je aan deze achtergrond van vooroordelen (bij de ‘asociale’ groep zelf!) en cynisme te ontworstelen, laat de auteur zien aan de hand van het leven van zijn personage en alter ego Aaron Bachman. Het boek heeft wat zwakkere kanten zoals onnodige herhalingen en slordigheden maar die weerhielden mij er niet van om deze dikke pil uit te lezen.