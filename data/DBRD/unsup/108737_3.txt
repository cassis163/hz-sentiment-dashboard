Sally en Zoe zijn twee zussen die elkaar al jarenlang niet meer hebben gezien of gesproken. Zoe is politie-agent en heeft nogal wat problemen in haar persoonlijke leven, Sally is sinds anderhalf jaar gescheiden en knoopt als schoonmaakster de eindjes aan elkaar vast. Wanneer haar dochter Millie geld van een vreemde leent om op schoolreis te kunnen en hij het geld met rente terugwil, gebeurt er toevallig iets in het landhuis waar Sarah werkt en waardoor de zussen elkaars pad weer kruisen... Wat hierop volgt is een ontzettend leuk geschreven mysterie, vol met complotten.

Het boek is ontzettend vlot geschreven en de korte hoofdstukken laten je echt door het verhaal razen. Je leest vanuit Sally en afwisselend ook vanaf Zoe, wat echt ontzettend leuk is en hierdoor blijft het verhaal ook interessant. De spanning is soms in vlagen aanwezig en dit zorgt ervoor dat ik geen 4* k√°n geven, omdat het een thriller is, maar er daarvoor gewoon te weinig spanning aanwezig is.

Wel hebben we te maken met een klopjacht, spannende situaties, moorden, seks-industrie, familiebanden en nog veel meer! Echt bijzonder eigenlijk hoe zulke uiteenlopende onderwerpen toch zo'n leuk verhaal tot stand hebben kunnen brengen.

Het einde was aan de ene kant ontzettend open, maar aan de andere kant wel mooi en af.
Ik vond 'm leuk! 3,5*. Met iets meer spanning erin had ik 4* gegeven.