Door deze challenge ben ik het boek eindelijk eens goed gaan lezen. Het boek gaat over Cathy, een ervaren pleegouder. Zij krijgt de vraag om Jodie op te vangen. Een klein, maar vooral heel erg beschadigd meisje. Jodie vertoont gedrag die voor vele niet te begrijpen is en waar menig pleegouder al voor weg gelopen is. Cathy probeert het gedrag van Jodie te begrijpen en is vooral op zoek naar het verhaal achter haar gedrag. 

Als begeleider op mijn werk kom ik ook regelmatig gedragingen tegen die niet gelijk te verklaren zijn. Het raakt mij dan ook om te zien dat Cathy steeds verder achter de redenen van het gedrag van Jodie komt. Het boek is intens om te lezen en neemt je mee in hun verhaal. Het schrijnende is dat het een waargebeurd verhaal is, waardoor je ook nog enorm te doen hebt met Jodie. 

Ik heb het boek in 1 dag uitgelezen en merkte dat ik het boek niet meer weg kon leggen. Zonder dat ik al te veel wil verklappen over de inhoud van het boek, kan ik je vertellen dat dit boek je aangrijpt! Veel respect voor Cathy en zeker ook voor Jodie!