Jaren geleden heb ik 'Het labyrint' gelezen en dat vond ik heel goed. Dit boek kon me echter niet bekoren. De beschrijvingen over het opzetten van de vogels en de sfeerbeschrijving van de plaats zijn goed, maar de ontluikende gevoelens van de hoofdpersoon worden te nadrukkelijk beschreven, alsof Mosse denkt dat je het anders niet door zal hebben. Hetzelfde geldt voor andere emoties. Daarbij spreekt ze zich een aantal keer tegen in het boek. Al met al raad ik dit boek niet aan.