De tegenspoed stapelt zich op in het leven van Senna, de hoofdpersoon in 'Een plus een is drie'. Ze heeft veel verdriet om het verlies van haar zoontje. Dan ontdekt ze dat haar man Thijs een verhouding heeft. Erger nog, er is een andere vrouw zwanger van hem. Thijs heeft zijn besluit genomen en wil scheiden. Dat lijkt al snel de fout van zijn leven te zijn, maar wat kan hij dan nog doen om Senna terug te krijgen?

Een heel fijn geschreven roman met behoorlijk wat problemen voor de hoofdpersoon. Ik heb erg met die vrouw meegevoeld maar ook zeker met dochter Madelon.
Het verhaal had een paar bijzondere wendingen die ik niet aan zag komen en wat had ik een hekel aan het kinderachtige gedrag van Thijs. In het einde kan ik me niet helemaal vinden. Ik weet niet of ik de keuze gemaakt zou hebben die Senna maakte. Maar ik kan niet anders zeggen dan dat ik het graag gelezen heb!