Wat ik zo sterk vind aan dit boek, is dat je Zero veel beter leert kennen en de vragen die je had, worden allemaal beantwoord. Het kan voor sommige mensen erop lijken dat Emika haar pit verloren is, maar eerlijk, ik zou ook geen flauw benul hebben wat ik zou doen in deze situatie. Mijn hart is gebroken, mijn liefde voor deze wereld alleen maar gegroeid en ik mag Hideo nog steeds niet. Ik vind dat dit boek een goed afsluitend einde heeft, alles goed wordt afgerond en het mooiste was de emoties die ervoor zorgden dat je de karakters nog beter leerde kennen. Ik miste wel wat warcross games, ik miste wel wat meer connectie met The Phoenix Riders en ik hoopte stiekem dat de relatie tussen Emika en 'haar' Riders wat verder uitgediept zou worden. Uiteindelijk ben ik zeer tevreden over dit boek en heb ik er zeker van genoten!