Ik zou nu naar de cathedraal van Chartres willen om met mijn eigen ogen het labyrint te zien en het roosvenster met het Laatste Oordeel, dat wanneer je het om zou klappen, precies het midden van het labyrint raakt. Ook de crypte ben ik erg benieuwd naar en de ruimte daaronder waar de Ark gestaan moet hebben. Ik vind het fascinerend om te lezen dat er bewijzen zijn dat vroeger de mensen bijna net zo ver waren als ons, wat betreft electriciteit en het in kaart brengen van de wereld. Door dat laatste is ook een bewijs dat de mensheid al veel langer bestaat dan wij denken. Ik vind het vreemd dat deze bewijzen genegeerd zijn... maar dit boek, wat natuurlijk ook voor een deel fictie is, heeft me echt aan het denken gezet.