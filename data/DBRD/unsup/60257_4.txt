Nadat Tess als jong meisje een traumatische ervaring overleefde weet ze zeker dat niets haar meer kan tegenhouden in deze wereld. Ze geniet met volle teugen van haar werk in het dierenasiel en haar hond Tuk. Toch blijkt als ze het uitmaakt met haar vriend Machiel niet alles zo goed te gaan als ze had gehoopt. Voor Machiel is nee geen antwoordt en hij maakt Tess het leven zuur. Als ze dan ook nog wordt geconfronteerd met een geest uit het verleden is er geen ontkomen meer aan de gebeurtenissen die hebben plaats gevonden, maar welke persoon is voor welke daad verantwoordelijk en nog belangrijker wat is echt?

Sommige boeken wil je gewoon zo snel mogelijk uitlezen, ze houden je gevangen totdat je weet wat er precies aan de hand is. Kim Verheugen schreef met Ravenzwart bloed zo'n boek.
Een psychologische thriller die niet alleen in dat genre heel sterk is maar sowieso ook aan alle eisen van een thriller voldoet. Meerdere malen zul je het gevoel hebben niet meer te weten wie wat nou gedaan heeft en of de vroegere gebeurtenissen toch anders zijn verlopen dan je in eerste instantie dacht. Om alles te weten zul je moeten en willen doorlezen tot de laatste pagina. Jammer dat hij denk ook afgelopen is en je hem niet nog een keer voor de eerste keer kan lezen.

Ik had het voorrecht dit boek te mogen lezen voor het uitkwam en eigenlijk kon ik niet wachten tot ik eindelijk over dit bijzondere boek mocht vertellen! Op mijn heeft het indruk gemaakt en dat maakt me ontzettend benieuwd naar de andere boeken van deze geweldige schrijfster.