Roughan kan schrijven! Zijn ijskoude yuppenhoofdpersoon doet niet bepaald zijn best om je sympathie op te wekken, maar hij wordt bedreigd door een nog onaangenamer individu. De spanning wordt langzaam maar zeker opgebouwd. Tussendoor lekker uit eten en dansen in New York. Mooi en vlot geschreven, de psychologie van de chanteur en de gechanteerde zijn goed getroffen. Philip Randall lijkt een gewetenloze advocaat - maar is dat wel zo? Nu gauw Roughan's volgende boek, De valse belofte, gaan lezen!