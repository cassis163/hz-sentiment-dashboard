Een heerlijke boekje om even bij weg te dromen. De titel van het boekje en tevens naam van de rondreizende hoofdfiguur is apart. De sfeer die de titel uitstraalt is bijna een tegenstelling met de sfeer van het verhaal zelf. De auteur gebruikt beeldende zinnen en mooie woordcombinaties waardoor reuk, smaak, gehoor en tastzin aangesproken worden om mee te delen in het leesplezier. En dan te weten dat dit al in 1915 uitgegeven is. In dit boekje wordt op een creatieve en filosofische manier stilgestaan bij thema's als leven en dood, eenzaamheid en verbondenheid.