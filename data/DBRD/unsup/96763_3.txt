Politie agent Mogart Silvon komt, in een wereld waar alles om dienstbaarheid voor de maatschappij draait, vreemde zaken tegen achter de muur, waar de verbannen en nuttelozen wonen. Als hij steeds meer komt te weten komt zijn leven in gevaar, maar dan wordt hij op geheime missie gestuurd door de godin Firona. Zijn reis gaat naar een andere ster, waar een Dyson bol wordt gebouwd en hij moet erachter komen waarom de bouw gestaakt is,. In een ander verhaallijn zie je hoe een groep van kinderen opgroeit om later samen te smelten om hun wereld te kunnen besturen. Salato heeft het moeilijk omdat hij het buitenbeentje van de groep is en hierom gepest wordt. Hoe lang kan hij dit nog verdragen en wat als de wereld om hem heen ook nog in opstand komt.

Johan zet een mooi verhaal neer. Het begint als een mysterie, het middenstuk is vol avontuur en verkenning en het sluitstuk weet hij de spanning en actie flink op te voeren. De eerst wat los doende twee verhaallijnen, diegene van Mogart en diegene van Salato brengt hij aan het einde van verhaal mooi te samen. Waar ik wel last van had is dat vooral het Mogart verhaal eerder uit een reeks van losse verhalen bestaan die aan elkaar waren geregen. De gebeurtenissen waren elk op zich heel interessant en avontuurlijk om te lezen, maar dit ging wel ten koste van de karakterontwikkeling van Mogart en had ik toch minder met wat in zijn leven toch hele emotionele gebeurtenissen waren.
In de Salato verhaallijn, waarin hij vooral schrijft over het opgroeien van de groep en het pestgedrag van enkele leden van de groep, merkte ik dat hij alle emoties en gebeurtenissen afstandelijk beschrijft. Net of het moeilijk is voor de schrijver zelf om hierover te schrijven. Hierdoor wordt het voor mij, die nooit gepest is of gepest heeft, moeilijk om mee te voelen hoeveel impact het op iemand kan hebben. Hij beschrijft de gevolgen van wat het doet met de hoofdpersoon en de groep zelf, maar het zou sterken en beter zijn geweest als hij de gevoelens van de hoofdpersoon dieper had beschreven, waardoor het verhaal een extra laag had gekregen. Nu blijft het pesten wat aan de oppervlakte en wordt het meer een coming of age verhaal met een spannend slot. Niets mis mee, maar ik had gehoopt op een doordringend verhaallijn ook omdat het expliciet wordt genoemd op de achterflap.

Met al is dit een goed verteerbaar Science Fiction boek geworden, die vol zit met wonderlijke avonturen en fantastisch beschreven werelden. Die met vaart is geschreven en een aanrader is voor iedereen die van een spannend verhaal houdt.