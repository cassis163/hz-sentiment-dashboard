Het korte tweede leven van Bree Tanner
En toen hoorde ik voor me het gegrauw en gegil en gekrijs losbarsten en ik wist dat het gevecht begonnen was 
Het korte tweede leven van Bree Tanner geschreven door de wereldberoemde Stephenie Meyer is een Eclips Novelle. Dit wil zeggen dat het boek een kort roman is die zich afspeelt tijdens de gebeurtenissen in Eclips (een eerder verschenen boek in de Twilight serie).
Het hoofdpersonage in deze roman vol spanning, romantiek en horror is Bree Tanner. Ze is een nieuweling in het kleine leger vampiers gecreëerd door Victoria en Riley. Als lezer kijk je door de ogen van Bree en kom je te weten hoe het voelt om als nieuweling bij een bende losbandige vampiers te moeten overleven. Op deze manier wordt je meegenomen in een reeks spannende gebeurtenissen tot het bittere einde.
Zoals eerder al vermeld is dit boek een Eclips Novelle. Dit maakt dat de lezer beter het verhaal zal begrijpen als hij/zij Eclips eerst gelezen heeft. Het korte tweede leven van Bree Tanner geeft namelijk een diepere kijk op Eclips en zijn personages en toont op die manier de kleine maar pakkende details die in Eclips zijn weggelaten.
Dit boek is een aanrader voor alle fantasie-, horror- en romantiekfans die ook de Twilight serie hebben gelezen. Ik meld dat laatste erbij omdat, naar mijn persoonlijke bevinding, de verhaallijn boeiender is als je de reeks van tevoren gelezen hebt. Op die manier kan je als lezer ten volle genieten en je laten meeslepen in dit verhaal vol gruwel maar ook een tikkeltje romantiek.
Stephenie Meyer toont de lezer een andere wereld en doet dit op een zeer aangrijpende manier. Ik vind dit een zeer origineel en verrassend boek en dit geldt ook voor de rest van de serie. Maar je moet als lezer de datum van uitgave in je achterhoofd houden, namelijk 2010.
Het vampiergenre is de laatste jaren tot een hoogtepunt gerezen waardoor het thema nu wat achterhaald lijkt. Voor mij is dit nog steeds één van de toppers juist omdat horror zo mooi met romantiek gecombineerd wordt.
Ik vind deze novelle interessant en bovendien zeer geslaagd. Het boek speelt zich af in het heden en toont zo een zekere werkelijkheid ondanks de bovennatuurlijke elementen. Ook beschrijft Stephenie Meyer de gedachtegang van haar hoofdpersonage zeer uitgebreid zonder dat het langdradig aanvoelt.
Een kleine waarschuwing, de liefhebbers van de klassieke happy-ending zullen bij het lezen van dit boek wel teleur