Als ik dit boek gelezen had toen ik 16 was, had ik dit boek verslonden!

Het zit namelijk goed in elkaar: duidelijk verhaal, duidelijke hoofdpersonen die groeien naarmate het verhaal vordert, spanning, goed versus kwaad, een klein beetje romantiek en het leest zeer vlot.

Voor nu las het ook prima, heerlijk ontspannen, even lekker het hoofd op nul. Alleen het moraal dat er werkelijk overal duimendik op ligt had voor mij niet gehoeven.

Voor wie tieners in zijn omgeving heeft: dit boek kun je ze zeker aanraden!