Schrijvers moeten zuinig zijn met flashbacks, dat leerde ik van een schrijfdocent, omdat ze een verhaal hinderlijk kunnen onderbreken. Jan Wijnen bewijst dat dat niet zo hoeft te zijn. De verhalen in Verkleurde tijd zijn duidelijk een uitzondering op deze regel. Jan Wijnen weeft heden en verleden zo natuurlijk door elkaar dat de overgangen helemaal niet opvallen. Heden en verleden vormen samen het verhaal over dromen, liefdes, idealen die in de loop der tijd veranderd zijn. Zeven fijngevoelige verhalen die een kort moment van rust en overdenking bieden tijdens een drukke dag.