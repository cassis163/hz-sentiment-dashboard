Ik heb het boek mogen lezen om er een recensie voor te schrijven.
Het eerste hoofdstuk pakte me meteen vast en ik wilde heel graag weten wat er nu precies gebeurd was met Mattias. Het verhaal is in hoofdstukken opgedeeld vanuit het perspectief van de mensen om Mattias heen. Bij ieder nieuw hoofdstuk duurde het even voor ik doorhad om wie het nu precies ging. Wat de relatie tot Mattias precies was. En vaak was het zo dat als ik met net één begon te voelen met het personage, als er net wat meer duidelijkheid kwam, het hoofdstuk afgelopen was en er weer een nieuw persoon voorgesteld werd.
Langzaam maar zeker werd de puzzel meer af en werd het allemaal wat duidelijker. En ja aan het eind kreeg ik ook mijn antwoord wat er met Mattias was gebeurd.
Het boek laat me wel met vragen achter. Ik wil eigenlijk nog meer weten van alle mensen om Mattias heen. Het ene hoofdstuk las wat makkelijker weg dan het andere. Dit komt ook omdat je niet met alle personen een band op kan bouwen.
Ik ben heel blij dat ik het boek heb mogen lezen en heb er van genoten, maar die vraagtekens die nog in mijn hoofd blijven zitten en de moeite die het soms koste om een band op te bouwen met de hoofdpersonen maakt dat het 3 sterren krijgt.