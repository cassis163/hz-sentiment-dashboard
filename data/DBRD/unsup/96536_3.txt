Het zal je gebeuren zeg. Als je je nieuwe appartement wilt betrekken tref je er twee dode mannen aan. In totale paniek meld je je bij de politie die vervolgens met je meegaat om de situatie te bekijken. Van de doden is echter geen spoor meer te bekken. Begin je zelf een beetje paranoia te worden of wat? Het is in ieder geval het begin van weer een lekker Amsterdamse speurtocht van het duo Van Opperdoes en Jacob. Ook hier geldt weer dat eigenlijk ook de overleden vrouw van Van Opperdoes betrokken moet worden bij de speurders, want ze heeft wederom een belangrijke rol. Iets te belangrijk soms, wat zonde is omdat het daardoor de speurkwaliteiten van Van Opperdoes ondermijnt. Maar weer een heerlijk boek voor mensen die van dit speurdersduo houden.