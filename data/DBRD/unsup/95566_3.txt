In De consequenties is de hoofdrol voor Minnie Panis, een succesvolle jonge kunstenares. Haar kunstwerken gaan over haar eigen leven. Haar leven als canvasdoek. Een bijzonder leven, ze voelt zich ‘onaf’.

Haast toevallig maakt ze geniale kunststukken, waar ze prima van kan leven. Een bijzonder experiment wordt in de war geschopt door Minnies eigen verleden, haar heden en haar verlangens. Ze wil zijn, gezien worden en zet daarvoor haar eigen leven op het spel.

DE CONSEQUENTIES: GEDETAILLEERD BESCHREVEN EN OMSCHREVEN
Weijers heeft ontzettend veel achtergrondkennis vergaard. Hoe de gebeurtenissen en gedachten worden verklaard en uitgelegd aan de hand van de kunstwerken van anderen.

Wereldschokkende gebeurtenissen zoals de instorten van een brug staan symbool voor gevoelens, gedachten en verlangens, maar nog meer voor het gebrek aan controle. Het boek wordt daarmee ontzettend gedetailleerd, maar krijgt ook een diepere laag. In het begin lijken die lange uiteenzettingen weinig toevoegen aan het verhaal rondom Minnie, maar de symboliek komt later toch terug.

SNELLE WISSELINGEN TUSSEN HEDEN EN VERLEDEN
Gevorderde lezers zullen genieten van de snelle wisselingen tussen heden, verleden en de vele achtergrondverhalen. Toch voelt het verhaal over een andere kunstenaar als een ongewenste onderbreking. Het verhaal legt veel beweegredenen bloot van Minnie’s keuzes, maar je raakt de weg even kwijt als lezer. Deze brug bouwt wel de spanning op.

Weijers zet de hoofdpersoon en haar contacten neer als een tikje emotieloos, maar toch lukt het om ze sympathiek te vinden. De gebeurtenissen worden grafisch, open en eerlijk uiteengezet. Niña Weijers is overduidelijk een talentvolle schrijfster. De hoofdpersonen komen tot leven, echte mensen met fouten, soms een tikkeltje verveeld en vol verbazing. Maar net als Minnie zelf, voelt het verhaal onaf.