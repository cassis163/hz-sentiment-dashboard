Het boek Dans met mij is een fijn feelgood-boek over wilskracht en doorzettingsvermogen. Het boek heeft twee duidelijke verhaallijnen die uiteindelijk samenvallen.
Zo hebben we Sarah Lachapelle die door omstandigheden samenwoont met haar grootvader, Henri. Sarah en Henri brengen de nodige tijd door met het trainen en het verzorgen van hun paard, Boo.
De tweede verhaallijn verhaalt over Natasha, advocate Jeugdrecht, en (nog) getrouwd met Mac.

Als het noodlot toeslaat en Henri in het ziekenhuis belandt, staat Sarah er alleen voor. Een toevallige ontmoeting in de supermarkt maakt dat Sarah en Natasha met elkaar in contact komen en de beide verhaallijnen meer samen gaan lopen. De levens van Sarah en Natasha raken steeds meer met elkaar verwoven.

Het is een vlot geschreven verhaal, wat lekker weg leest.
Het boek start met een terugblik in de tijd, naar de tijd dat Henri nog jong was. Waarom het boek hier mee start, wordt alras duidelijk.

Het paard Boo speelt een zeer belangrijke rol in het boek. Maakt dat dit een boek alleen voor zogenaamde "paardenmeisjes?" Ik vind van niet. Het geeft juist een leuk inkijkje in de wereld van de paardensport, ook voor een "niet-paardenmeisje" of "paarden-jongen" natuurlijk.