Faris Iskander is een getroubleerd man, zijn grote liefde heeft hem verlaten en hij is geschorst voor de eenheid waarvan hij deel uitmaakte, bovendien is hij herstellende, zowel fysiek als psychisch, van een bomaanslag. Vooral het psychisch in de knoop zitten van Faris wordt breed uitgemeten maar het komt niet goed uit de verf. Terwijl er bij mij, bij wijze van spreken, al een traan over mijn wang biggelt als er een vlieg wordt doodgeslagen, werd ik hier totaal niet geraakt. Het plot zit echter goed in elkaar en het boek is door de tijdslimiet en het actuele onderwerp spannend genoeg om te boeien. Wanneer de auteur leert om de emoties op een betere manier neer te zetten is het denk ik een boek wat je onmogelijk weg kunt leggen. 3 sterren.