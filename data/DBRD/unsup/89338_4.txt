Wanneer Charlotte Penton naar Urbino gaat voor het renoveren van een aantal schilderijen van Rafael waaronder La Muta, gebeuren er rare dingen.
Ziet ze dingen die er niet zijn of speelt er meer in het kleine rustieke Italiaanse plaatsje.
Wanneer ze op onderzoek uitgaat komt steeds dichter bij de waarheid van wat er in de oorlog in Urbino en een nabij gelegen plaatsje heeft afgespeeld, maar mag ze dit wel weten?

Citaat De stilte van Rafael: blz 9:
U ziet die steelse blik over zijn schouder, alsof....alsof hij ontsnapt van het toneel van een misdaad.
Het was Charlottes eerste repetitie voor de camera en onder de meedogenloze filmlampen was duidelijk te zien dat ze nerveuzer was dan de jongeman in het portret dat ze beschreef.
Maar heeft hij de misdaad gepleegd, of is hij niet meer dan een getuige? ging ze verder.
Ik ben ervan overtuigd dat de kunstenaar wil dat wij die vraag stellen, dat we ons betrokken voelen bij de situatie. Het schilderij vormt als het ware een raam naar een andere tijd en plaats, in dit geval de vijftiende eeuw.

De stilte van Rafael is een verhaal die vanuit verschillende karakters en oogpunten wordt bekeken. In het begin had ik dan ook moeite om erin te komen en het te volgen. Voor mij was het als ik net in het karakter kwam, had ik weer een hoofdstuk over iemand anders. Toch is het is een mooi boek waarin de spanning elk hoofdstuk steeds verder wordt opgebouwd. Het leest heerlijk weg onder een deken en met een bakje thee.
Daarnaast is het geweldig hoe Leslie Forbes het voor elkaar weet te krijgen om zulke detalils en literaire stukken verwerkt te krijgen in dit verhaal, waarin ze zelf zegt dat fictie en realiteit toch door elkaar lopen.

Ik raad het boek zeker aan voor mensen die van historie en misdaad/intriges houden.