Een lekker ontspannend Fantasy boek over een magiër in wording. Heel verfrissend is dat het in dit eerst boek in deze serie van Sebastien de Castell eens niet over een superpersoon gaat die alles tot in de perfectie kan en ook alles voor elkaar krijgt. Kellen wordt door zijn falen als magiër zelfs het zwarte schaap van de familie en vervolgens ook uit de familie clan gezet en zal verbannen worden naar de minderwaardig clan Sha'tep. Interessant is hoe Kellen zijn tekortkomingen als magiër weet te compenseren door zijn sluwheid. Daarnaast gaat hij vriendschappen aan met mens en dier die niet tot de vriendenkring van zijn eigen familie horen. Zijn ouders, leden van de clan Jan’Tep, trachten hem door een ontmoedigingsbeleid te behoeden van een ziekte die ook zijn oma zaliger in de ondergang getrokken heeft. Hierdoor krijgen de persoonlijke relaties ook nog extra inhoud. Ook zitten er in dit debuut meerdere verrassende ontwikkelingen, waardoor het verhaal je blijft boeien, het eindigt met de nodige cliffhangers waardoor je nieuwsgierig gemaakt wordt voor het vervolg van dit boek zonder dat dit (volgens mij) een commercieel aspect van de uitgever is om je over te halen het volgende deel Schaduwzwart aan te gaan schaffen. Ik zal in ieder geval dit vervolg zonder meer gaan lezen, omdat dit boek mij bijzonder vermaakt heeft.