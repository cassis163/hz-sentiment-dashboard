Twee studenten reizen van Polen naar Nederland. Tina gaat daar een stage lopen. Over de reis van deze twee mensen gaat dit boek. Tijdens de reis gebeuren allerlei vage ‘toevalligheden’. Op die manier komen ze bij een circus terecht. Uiteindelijk komt Tina wel in Nederland, maar Pawel verdwijnt onverwacht tijdens hun verblijf bij het circus. De stage is geen succes. En ook in Nederland gebeuren vreemde dingen die Tina niet begrijpt.

Dit is een goed geschreven boek. Er wordt leuk met de Nederlandse taal gespeeld, mooi zingebruik en grappige wendingen. Spannend? Ik heb moeten ervaren dat er niet echt spanning in het boek wordt opgeroepen. Ik vond het een interessant en goed verhaal, maar echte spanning ontbrak. Niet alles wordt beschreven in het boek; dat vond ik wel prettig. Het doet een beroep op je fantasie. Het verhaal loopt vlot door en wordt nergens saai. Het tweede boek van deze schrijfster is gewoon een fijn leesboek.