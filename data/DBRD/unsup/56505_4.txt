Toen ik de film van dit boek aan het kijken was heb ik alleen maar lopen huilen. Het verscheurde mijn hart. Letterlijk. Nu trok ik deze maand een lootje uit mijn TBR -jar en kwam er dit boek uit. Ik was erg benieuwd hoe het boek zou zijn en of het net zo hartverscheurend was als de film. Maar dat was het voor mij niet.

Ik wist natuurlijk al wat er ging gebeuren en dat kwam niet met zo'n harde klap aan als in de film. Misschien was het dat ik de gezichten van de personages niet zag of dat ik niet zo erg in het boek zat als toen in de film.

Ondanks dat vond ik de schrijfstijl erg mooi om te lezen. Gayle Forman schrijft heel hartverwarmend en ik kon me helemaal inleven in de personages. Wel was het boek erg kort. Misschien had er meer kunnen gebeuren voordat Mia's leven helemaal veranderde.

Ik ga zeker ook nog het vervolg lezen en ik raad iedereen dit boek wel aan. Je moet er als je het verhaal niet kent wel even goed voor gaan zitten want het is echt geen vrolijke contemporary.