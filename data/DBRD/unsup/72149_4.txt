Twee jongetjes zijn verdwenen. Zonder aanleiding of aanknopingspunt. Dan wordt de eerste jongen teruggevonden, gemuilkorft en verkracht. Wat met de tweede, ze moeten die ook snel vinden.
In een tweede verhaallijn is er een man zijn goed betaalde baan verloren, en hij zint op wraak. In een derde verhaallijn volgen we de ontvoerder.
Het was mijn eerste boek van deze schrijfster. Het begin was zeer vlot en verrassend geschreven. En het blijft ook vlot, misschien soms te vlot, ik had soms iets meer diepgang of uitwerking verwacht bij sommige stukken, zeker na het lezen van het begin. De verhaallijn vind ik zeer goed. Het was een zeer boeiend verhaal, ik wou steeds verder lezen, en had het verhaal ook in mijn hoofd. Het wordt zeer goed opgebouwd, er zit voldoende afwisseling in evenals verrassingselementen en wendingen.
De meeste karakters vond ik voldoende uitgewerkt.

Ik ga zeker nog wel de andere boeken lezen als ik ze tegenkom, ik wil wel meer weten over Britt.


Dit boek is een vlot te lezen boek, lekker ontspannen en zonder veel nadenken, maar het mist soms wat diepgang om als super beschouwd te worden. Ik ben wel nieuwsgierig naar de vorige en volgende delen. Als mijn stapel ooit leeg geraakt of als ik ze ergens tegenkom, zoek ik ze op of neem ik ze mee.