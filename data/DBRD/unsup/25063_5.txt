Ik mocht deze speciale editie lezen voor Uitgeverij ASPEKT, waarvoor mijn hartelijk dank.

Door deze speciale editie van Bühne heb ik kennis kunnen maken met het werk van Celeste Lupus. De fragmenten van zijn werk worden voorafgegaan door een afbeelding van de cover van het boek, met een uitgebreide beschrijving. Ik kreeg een kijkje op de schrijfstijl van de auteur en werd blij verrast.

De inleiding door Marjo Stino en Perry Pierik vat de inhoud samen van deze Bühne Special. Hierdoor werd ik nog benieuwder dan ik al was. Ik las hier natuurlijk ook over Celeste Lupus; het pseudoniem voor Roelof Bos, over hoe hij zijn dag verdeelt tussen de letteren en zijn andere grote liefde: de muziek.

Ik las in twee gedeelten uit De geest der wet onder meer over een studentensociëteit en de orde binnen die sociëteit. De corpswet en het reglement waren geen regels die je aan je laars kon lappen, maar dienden te worden gehandhaafd. Een foet was in handen van de oudejaars overgeleverd aan hun fantasieën en mocht van geluk spreken als hij zonder kleerscheuren van de 'terechtwijzingen' terugkwam. Tegenspraak werd niet geduld.

De vier fragmenten uit Tobias Vlek en de vergissing van Einstein beschrijven hoe de beroemde natuurkundige Olivier Loos die zijn leven vergelijkt met dat van Tobias Vlek; een flierefluiter uit zijn jeugd. Er komen in dit verhaal een aantal indrukwekkende personages voorbij die stuk voor stuk een relatie met het onderwerp hebben of hebben gehad.
Lees mijn recensie verder op mijn blog: https://graaggelezen.blogspot.com/2018/07/ik-las-buhne-special-roelof-bos-celeste.html