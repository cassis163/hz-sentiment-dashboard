Het verhaal

Daniëlle Janssen is 13 jaar en woont in Amsterdam. Haar beste vriendin is Sasha. Met haar vader verzint ze elke dag een nieuw en gek dilemma, waarop ze verplicht moeten antwoorden. Nog een dilemma voor Daniëlle is dat het erop lijkt alsof ze zich steeds minder van haar overleden moeder kan herinneren. Het is alweer 4 jaar geleden. Als haar vader haar iets wil vertellen, schrikt ze er van: een nieuwe vriendin? Haar eigen nieuwe vriendin trekt haar mee..op het foute pad, of toch niet? Je leest het in "Bijna vergeten".

De elementen

Een sprankelende cover lokt de lezer. In een mooie kleur zeeblauw, die goed opvalt. De titel "Bijna vergeten" kan je duiden op Daniëlle, maar ook op iemand anders..in het verhaal. Het is een mooi en pakkend verhaal over Daniëlle en wat zij meemaakt op school in klas 2 en ook bij haar vader thuis. In vlotte zinnen pakt het boek je als lezer vast om je aan het einde pas weer los te laten. Thema's als doodgaan, verdriet en gemis gaan aan de lezer voorbij. De moeder van Daniëlle is 4 jaar geleden overleden is dat is nog steeds niet leuk. Ze heeft ook verdriet omdat het lijkt alsof de herinneringen vervagen. En natuurlijk mist ze nog steeds haar moeder. Ook vriendschap is belangrijk in het verhaal, met name de vriendschap met haar nieuwe vriendin. Eerst lijkt het erop dat zij Daniëlle meetrekt zo op het foute pad..en denk je als lezer "oh boy! ". Maar dan verandert het verhaal van koers en komen er 2 verhaallijnen mooi bij elkaar.

Conclusie

"Bijna vergeten"is een mooi verhaal over Daniëlle die al 4 jaar haar moeder moet missen. Door een nare ziekte is zij overleden. Als haar vader haar iets moet vertellen, lijkt het erop alsof ze niet geïnteresseerd is en de leugentjes om bestwil vliegen om ieders zijn oren. Ook lijkt het alsof ze haar moeder een beetje vergeten is. Dave Goldstein heeft een prachtig verhaal neergezet dat de gevoelige snaar raakt. Het is mooi hoe hij zich heeft ingeleefd in de wereld van de 13-jarigen. Soms moeten dingen eerst even slechter gaan, om alles uiteindelijk b eter te krijgen. Zo is het ook met dit verhaal.

Waardering: 5 sterren.

Hartelijke groet, Annette Overvoorde, Birdy's Boeken & Birdy's Kids
https://birdyskids.blogspot.com/2018/06/dave-goldstein-bijna-vergeten.html