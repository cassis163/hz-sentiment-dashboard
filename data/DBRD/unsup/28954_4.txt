“Gelezen” als luisterboek. Het boek wordt voorgelezen door Tessel Blok. Ze doet dit prima, met uitzondering van het woord koloniën, dat nogal eens voorkomt, waarbij ze de klemtoon op de laatste lettergreep legt.
Het boek geeft een interessante inkijk in het ontstaan, het leven en het einde van de Limburgse mijnstreek. Schokkend is de “social engineering” waarbij overheid en kerk de maatschappij wilden vormen: gehoorzame tevreden arbeiders, vrome nijvere huisvrouwen en vooral niet teveel scholing. De ontluistering na de sluiting van de mijnen waarbij de mannen hun baan én hun eer verliezen is groot en alle pogingen tot herstel van de streek zijn mislukt.
Erg leuk in dit boek is dat geschiedenis wordt afgewisseld met ware levensverhalen. Zo komt het levensverhaal van de Limburgse zanger Jack Vinders en zijn familie uitgebreid aan bod. De anekdotes maken het tot een sprankelend boek. De feiten zijn schokkend.