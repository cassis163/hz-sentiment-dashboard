Een kort boekje om tussendoor te lezen. Ik genoot er vooral van door de nostalgie die het opriep. Het lezen van dit boek bracht met in mijn verbeelding terug naar Castlefest, mijn favoriete fantasyfestival dat altijd plaatsvindt in Augustus. Ik vond het erg leuk om locaties en attracties op het Keukenhofterrein te herkennen, tijd door te brengen in de boekentent met uitgever Theo (binnenkort ook mijn uitgever), en zijn auteurs en verklede fans langs te zien komen. Zoals je kunt verwachten van een boek gebaseerd op een fantasyfestival is het fantasievol - een van de sterkste punten ervan. Ik waardeerde het overkoepelende plot dat de auteur had verzonnen, waarin zoveel mogelijk aspecten van Castlefest een rol speelden, zelfs de SF-aspecten (hoewel ik nooit zoveel Vulcans of Storm Troopers heb gezien en ik mis hier Doctor Who - wat in het vervolg gelukkig wordt opgelost). De verteller van het verhaal is behoorlijk sympathiek, net als de hoofdpersoon, ook al is hij niet echt heel gelaagd. Hij lijkt minstens net zo veel te worden gestuurd door omstandigheden buiten hemzelf dan door zijn eigen wilsbesluiten. Hij lijkt veel van wat er gebeurt zomaar aan te nemen, maar op andere momenten is hij opeens wel sceptisch. Ik denk dat zijn geleidelijke aanpassing aan de rare omstandigheden een wat 'realistischer' behandeling hadden verdiend. Het boek bevatte een paar storende redactionele foutjes (harde returns in het midden van een zin of een paragraaf). Maar het boek bevatte leuke humor, een boek fantastische gebeurtenissen en zorgde dat ik een paar uur lezen aangenaam doorbracht. En ging uitkijken naar de volgende Castlefest!