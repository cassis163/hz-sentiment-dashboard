Prachtig geschreven verhaal over de Waddeneilanden. Een woest en constant veranderlijk gebied waar de natuur heer en meester is. Boeren, vissers, krijgsheren, gelukzoekers die zich moesten aanpassen aan de wijze van het leven op deze plekken. Het is chronologisch geschreven van de vroegste tijden tot het heden. Door de mooie schrijfstijl van de auteur heb ik dit boek op korte tijd uitgelezen. Men wordt in de verhalen meegezogen en met een beetje verbeelding ziet men de woeste golven over de eilanden zo voor het oog voorbijtrekken alles met zich meesleurend. Men krijgt zin om zo maar een reisje te boeken naar Texel of Schiermonnikoog, Ameland om het met eigen ogen te kunnen zien.