Kellen is bijna 16 jaar en het is bij zijn clan gebruikelijk dat je op die leeftijd toont hoe goed je bent in magie. Maar Kellen heeft een heel groot probleem: zijn magie laat hem de laatste tijd steeds vaker in de steek. Tijdens een van zijn testen leert hij de niet magische Ferius Parfax kennen. Terwijl Kellen vecht om zijn magie terug te krijgen, leert zij hem hoe de wereld zonder magie eruit ziet. Later voegt ook Reichis zich bij hen en met hun drieÃ«n moeten ze het opnemen tegen de vooroordelen van de clan.

Schrijver Sebastien de Castell heeft met dit boek zijn debuut neergezet in het Young Adult genre. Het is het eerste boek van hem dat vertaald is naar het Nederlands. Hij heeft een geweldig eerste deel geschreven.
Het boek zit vol met droge humor. Dat maakt dat je situaties soms letterlijk voor je ziet:
"Ze opende haar mond, maar er kwamen geen woorden uit. Ik liet haar een paar tellen zo zitten in de hoop dat er een insect door het raam haar mond in zou vliegen"
Door de vlotte schrijfstijl is het boek makkelijk weg te lezen. De plottwists zijn meesterlijk en niet te voorspellen. Die maken dat je het boek niet meer aan de kant kan leggen als je eenmaal begonnen bent.
De karakters zijn goed uitgewerkt. Je ziet Kellen groeien en bent samen met hem gefrustreerd als de rest van de wereld blijft stilstaan. Ook is er heel goed nagedacht over hoe het leven in elkaar steekt. Hoe je je voelt als je faalt, hoe je nieuwe vrienden maakt en oude verliest, hoe je reageert als alles tegen zit. Kellen is een doodnormale jongen, niet de held van het verhaal. Dat maakt zijn verhaal erg geloofwaardig.

Het was echt een geweldig boek om te lezen. Ik kijk heel erg uit naar de rest van de serie. Het krijgt van mij 5 sterren *****