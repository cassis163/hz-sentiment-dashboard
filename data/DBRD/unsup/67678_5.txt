Dit is het debuut van Arienne Bolt en wat voor één. Een geweldig leuk en spannend jeugdboek. Je leeft mee met Ravi en de zwerfhond IJs die vele avonturen beleven. De illustraties geven het boek een extra, omdat deze eenvoudig maar prachtig zijn. Ik denk dat de leeftijdsgroep aan dit boek vele uren leesplezier zal beleven, soms met een lach op hun gezicht, maar ook zullen ze angstige momenten meemaken.

Het verhaal gaat over Ravi, een jonge knul en Sep, een oude kapitein. Samen redden zij de circusdieren van het oude circus, dat nu een dierentuin blijkt te zijn. Bennie de eigenaar wil de dieren verkopen aan een slecht mens en Ravi en Sep voorkomen dit.

Je maakt kennis met de sprekende papegaai John, het aapje Oscar, Hans de leeuw en nog veel meer dieren. Met het schip “de Ballerinus” reizen ze de wereld rond om alle dieren thuis te brengen.