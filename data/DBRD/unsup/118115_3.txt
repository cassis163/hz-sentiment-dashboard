Dit is het tweede boek die ik van Linda Jansman lees. Haar schrijfstijl maakt dat je heel makkelijk en vlot het boek kan lezen. Soms heb ik wel echt zinnen overgeslagen vanwege de vele achtergrondinformatie. Had voor mij persoonlijk achterwege gelaten kunnen worden. Het leidt af van de spanning en het verhaal heeft het niet nodig. Het is namelijk een sterk opgezet verhaal met een spannend plot en levende personages. De dialogen tussen moeder en dochter zijn zeer herkenbaar en geloofwaardig. Mooi dat Jansman de lezer in een bepaalde richting stuurt, ze je toch weer laat twijfelen over de dader en dan komt met een zeer spannend eind. Conclusie: 3 sterren voor een goede thriller met helaas soms te langdradige tekststukken.