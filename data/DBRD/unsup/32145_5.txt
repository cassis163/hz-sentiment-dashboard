Gips beschrijft een dag in het ziekenhuis, waar zusjes Bente (9) en Fitz (12) terechtkomen als Bente haar vingertopje kwijtraakt bij een stom ongeluk met de fiets. Terwijl Bente wacht op hulp, gaat Fitz op onderzoek uit en ontmoet Adam. Hij is in het ziekenhuis omdat zijn veel te vroeg geboren broertje daar ligt. Ook leert ze Primula kennen, die na een hartoperatie graag wil leren hoe het is om niet ziek te zijn.

De ouders van Fitz en Bente gaan scheiden. Dat hebben ze een week geleden aan hun twee dochters meegedeeld in een zogenaamd Paraplugesprek.