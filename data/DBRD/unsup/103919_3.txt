In dit boek gaat het over Ghyl Tarvoke, die op 1 van de 5 werelden leeft waar de rijke lords de dienst uitmaken en Ghyl een leven staat te wachten als houtsnijder, net als zijn vader zijn hele leven gedaan heeft. Ghyl hoort als kind al van de legende van Emphyrio, maar in de geschriften staat niet hoe het is afgelopen met Emphyrio. Ghyl staat er verder niet bij stil, tot zijn vader overlijdt. Dan steelt hij met zijn vrienden een ruimteschip om naar een andere wereld te reizen en te weten te komen wat er met Emphyrio is gebeurd.
Het boek begint met een passage die je gelijk het boek inzuigt. Helaas wordt er later in het verhaal slechts kort op teruggekomen. Het verhaal is boeiend, maar er wordt onvoldoende verteld over bijvoorbeeld hoe de werelden eruit zien, zodat ik me er geen compleet beeld bij kon vormen. Jack Vance weet het verhaal wel zo te vertellen dat je de sfeer echt proeft. Het verouderde taalgebruik heeft, als je eraan gewend bent, zijn charme, alleen de ellenlange voetnoten vond ik niet fijn om te lezen. Het einde van het boek vond ik een anti-climax ik had een indrukwekkender eind verwacht. Al met al een vermakelijk boek.