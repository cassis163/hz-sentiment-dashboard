Harlan Coben is een meester in het schrijven van ‘pageturners’. Ook zijn boek Niemand vertellen past absoluut in de categorie ‘vreselijk spannend’. David Beck krijgt een vreemde e-mail, die lijkt afkomstig te zijn van zijn overleden vrouw, zij is 8 jaar geleden vermooord. En vanaf dat moment neemt zijn leven bizarre vormen aan. Zowel de FBI als anderen maken jacht op Beck en hij ontdekt steeds meer over wat er 8 jaar geleden heeft plaatsgevonden.

De manier waarop Coben de jacht op Beck beschrijft en hoe Beck dit zelf ervaart is prachtig. De schrijver weet de lezer bijzonder geboeid te houden door steeds net niet teveel prijs te geven van het plot. Net als in zijn andere boeken is Coben een meester in de lezer op het verkeerde been zetten. De wendingen in het verhaal zijn werkelijk fenomenaal. Waarom toch net geen vijf sterren? De vele wendingen aan het einde vond ik iets teveel van het goede. Het verhaal is natuurlijk al vrij ongeloofwaardig, wat verder niet erg is overigens. Een spannende thriller hoeft dat niet altijd te zijn. Maar de laatste wendingen zijn gewoon niet nodig en maakt dat het verhaal wat rommelig aan doet aan het einde. Maar verder niets dan lof: een intrigerend begin, een stroomversnelling van gebeurtenissen en een mooi rond verhaal. En bovendien enorm spannend. Dikke vier sterren dus.