Droog is spannend en leest lekker snel. De strijd in boven- en onderwereld van politici en criminelen tegen een achtergrond van de Olympische spelen in Amsterdam en een fictieve drooglegging is creatief en overtuigend geschreven. Het is makkelijk om je terug in de tijd en in verschillende sociale milieus te wanen met de historische en grafische beschrijvingen van liefde, politiek en geweld in Nederland aan het begin van de vorige eeuw. Het plot wordt op een gegeven moment wat voorspelbaar en niet alle karakters zijn even bloemrijk beschreven, maar dit houdt wel de vaart in een verhaal dat sowieso onbekend terrein voor de lezer is. De geschiedenis voelt dan wel bekend aan, maar de alternatieve gebeurtenissen laten toch duidelijk merken dat we hier in een parallelle â€˜wat als' wereld beland zijn. Ik ben enthousiast over het geheel en zou zeker een vervolg lezen.