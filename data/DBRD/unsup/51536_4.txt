De schrijfstijl waar Frederick Forsyth in een klap beroemd mee werd is hij nog steeds niet verleerd. In ogenschijnlijke eenvoud weet hij een complexe spionagewereld met al zijn intriges boeiend en begrijpelijk over te brengen. Hij verweeft moderne waarheden en gebeurtenissen met fictieve maar alleen door kennis zou je ze uit elkaar kunnen halen. In dit verhaal wordt ook maar weer eens benadrukt hoe kwetsbaar we zijn nu dat alle communicatie digitaal verloopt. En hoe simpel het kan zijn om dit hele systeem omver te blazen of te manipuleren met alle gevolgen van dien.
De personages krijgen echter niet veel emotie mee, dat is ook niet de kant die Forsyth op wil gaan. Hij is de man van de feiten en een ijzersterk verhaal. Het einde heeft een goed plot maar zou voor sommige eventueel wat teleurstellend zou kunnen zijn.
'De dag van de Jakhals' valt niet te evenaren maar dat hij wederom een goede spionage thriller heeft weten te schrijven staat boven kijf.