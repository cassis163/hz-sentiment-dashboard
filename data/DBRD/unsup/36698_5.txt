Simon Johnson leeft een simpel leven. Hij werkt bij een bedrijf dat aan salarisverwerking doet en keert, soms na een omwegje via een sexshop, terug naar zijn kale appartement. Op een nacht wordt hij wakker van een inbreker. Hij weet deze inbreker te overmeesteren, te doden en uiteindelijk ligt er dus een lijk in zijn badkuip. Het lijk heeft Jeremy Shackleford, blijkt uit zijn papieren. Wie is Jeremy en waarom moest hij zo hoognodig Simon aanvallen?

Low Life is bijna niet samen te vatten of uit te leggen. Het verhaal speelt zich min of meer af in een cirkel. Eerst lees je over een bepaalde gebeurtenis, en later zie je dat Simon dat zelf meemaakt. Het is intrigerend en spannend om te zien hoe de cirkel zich uiteindelijk rond Simon en Jeremy sluit. Hoe komt het dat Simon, die toch best een goede baan heeft, in zoâ€™n armoedig flatje woont? Hoe komt het dat Jeremy, met eveneens een goede baan, een mooi huis en een lieve vrouw, last heeft van blackouts? Wat hebben beide mannen eigenlijk gemeen? Waarom lijken ze bijvoorbeeld zoveel op elkaar? De waarheid is schokkend en totaal anders dan je uiteindelijk op basis van alles wat je leest zou verwachten. Een heel bijzonder boek, niet alleen vanwege de plot maar ook omdat het razend knap geschreven is. (Door: Jannelies Smit)