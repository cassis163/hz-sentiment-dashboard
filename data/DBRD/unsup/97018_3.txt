Na Lichte jaren en Aftellen, de eerste twee boeken in de Cazaletreeks van Elizabeth Jane Howard, is nu het derde deel verschenen, Verwarring.


In Lichte jaren maakten we kennis met de familie Cazalet vlak voor het uitbreken van WOII, in Aftellen is de oorlog net begonnen en worden de gevolgen hiervan steeds duidelijker merkbaar. Verwarring speelt zich af in de laatste jaren van de oorlog en behandelt, naast de rest van de familie, vooral de levens van kleindochters Louise, Polly en Clary. Deze opgroeiende jonge vrouwen zijn enerzijds na√Øef en romantisch, anderzijds proberen ze hun leven zelfstandig vorm te geven. Daarnaast speelt de verdwijning van zoon Rupert, het vreemdgaan van zoon Edward en het verdriet van zoon Hugh en de zorgzaamheid van dochter Rachel weer een rol in dit boek.

Het eerste boek was vrij traag, maar bevatte prachtige beschrijvingen. Het tweede boek kreeg meer vaart en er gebeurde meer. In dit derde boek gaat het tempo verder omhoog en er gebeurt heel veel, maar ontwikkelt zich ook steeds meer als een soort soap. Het eindigt met een cliffhanger en zorgt ervoor dat de lezer uitkijkt naar het vierde boek.