" 'Die verrekte spinnen hebben veel te veel poten, niet normaal zeg.' Of, 'je weet toch dat kippen afstammen van dinosauriÃ«rs, ik vertrouw die krengen voor geen meter, ze zijn veel slimmer dan wij.' " ~ p14.

Wat een bijzonder verhaal was dit... Absoluut niet wat ik verwachtte en daardoor misschien juist wel extra welkom!

"Hij huiverde bij de gedachte. Kwam dat ding 's nachts uit de put? Hoe dan?" ~ p24

Beet vertelt het verhaal van George die werkt als onderhoudsman in een carwash. Wanneer hij op een avond moet overwerken, ontdekt hij een groot, groen, vreemd schepsel in de waterput. Wanneer zijn vrouw Diana het beest uiteindelijk ziet, besluit ze er voor te zorgen, ondanks de waarschuwingen van George. Al gauw blijkt dat het hun eemvoudige leven begint te beinvloeden, maar dan is het al te laat!
Op de cover staat er "een thriller met tanden", en op de achterzijde wordt gesproken over een roman, wat het nogal verwarrend maakt wat je nu daadwerkelijk gaat lezen. Marc Kerkhofs noemt het zelf een soft thriller, en misschien is dat wel de betere benaming. Hoe dan ook, je moet niet verwachten een super spannend boek te gaan lezen, maar boeiend is het zeker wel! Marc heeft een hele fijne, vertellende manier van schrijven, waardoor je snel in het verhaal zit. De personages worden op een dusdanige manier neergezet dat je ze aanvoelen als bekenden, mensen van wie je wel eens gehoord hebt, waardoor je blijft lezen om hun verhaal te ontdekken. Wat ik erg kon waarderen is dat je meerdere malen op een verkeerd spoor werd gezet. Telkens wanneer je dacht dat er een bepaalde lijn was uitgestippeld tot het einde, besloot de schrijven het over een andere, verrassende boeg te gooien. Bijna als of het verhaal hem zelf tijdens het schrijven bleef verrassen met verschilllende mogelijkheden. Dit bleef mij als lezer prikkelen om door te gaan.

"Het liefs van al wou hij haar in zijn armen nemen om haar te troosten. Vleugels, dacht hij, dat is het enige wat haar ontbreekt." ~ p145.

Ik heb absoluut genoten van dit verhaal, maar heb het even moeten laten bezinnen om het onder woorden te brengen. En nu ik de recensie eindelijk geschreven heb vraag ik me af waarom? Beet is een boek dat de thriller liefhebbers weet te prikkelen met het onbekende en de roman liefhebbers stof tot nadenken geeft. Een mooie combinatie! Daardoor een auteur van wie ik zeker meer wil gaan lezen.