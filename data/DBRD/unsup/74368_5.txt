Jessica Haider (Jessy) is werkzaam als rechercheur bij de politie van Maastricht. Jessy neemt geen halve maatregelen in haar werk, gebruikt drugs en is niet vies van een flinke vrijpartij. Ze is goed in haar werk en wist dan ook al menig crimineel achter de tralies te krijgen. Zo ook een psychopaat die na zijn ontsnapping uit de gevangenis wraak neemt op Jessy door haar zoon te vermoorden. Jessy probeert na een periode van diepe rouw haar werk weer op te pakken. Jessy is echter niet van plan de moordenaar van haar zoon ongestraft rond te laten lopen en ze wil eigenlijk nog maar een ding: wraak! Wanneer Jessy misselijk makende post ontvangt van deze psychopaat blijkt dat ook hij haar nog niet los wil laten. De strijd begintâ€¦.

Bloedlijn is een originele thriller, helemaal van nu! Spannend vanaf de eerste bladzijde en met een ijzersterk neergezette hoofdpersoon. Wat een karakter! Een huiveringwekkend drama met een rode draad van erotiek en spanning. Op naar deel 2.