De hoofdpersonages zijn spring-in-'t- veld Madeline, mysterieuze Celeste en de nieuwste bewoner van Pirriwee Island: de verlegen alleenstaande mama Jane. Het zijn stuk voor stuk fantastische dames met een sterke persoonlijkheid. Hoewel de eerste twee vrouwen in het begin misschien wat overkomen als perfecte huisvrouwen uit de film "The Stepford Wives" wordt al snel duidelijk dat er wel wat meer diepgang in hun leven en hun karakter zit. Officieel is het een thriller en hij is ook best spannend vanuit verschillende oogpunten. Maar de dialogen zijn zo grappig. De situaties zijn pijnlijk echt en herkenbaar, soms ook shockerend. Heel 'clean' geschreven, scherp, met cliffhangers aan het einde van een hoofdstuk. Ik heb geen spijt dat ik het boek na de serie heb gelezen. Madeline (Reese Witherspoon), Celeste (Nicole Kidman) en ook Jane (Shailene Woodley) zijn perfect gecast voor hun rol.