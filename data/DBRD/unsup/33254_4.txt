‘Hellehonden’ is een spannend verhaal over de avonturen van Milan, een jonge helderziende die met geesten kan communiceren, Eva en hun bijzondere vrienden, Pieter, de geest van een dertienjarige jongen en Crevan, een vossengeest. Samen nemen zij het op tegen een groep hellehonden die het dorp Hoven onveilig maakt.
Wat maakt het tot de Nederlandse Lockwood? Bij zowel de Lockwood serie, als ‘Hellehonden’ zorgen geesten voor veel spanning in het verhaal. Daniel Warmoeskerken heeft de keuze gemaakt om enkele geesten een heldenrol te geven en dat vind ik erg origineel.
Ik heb verschillende beoordelingen over het boek gelezen en ze zijn het er allemaal over eens: zodra je begint met lezen kun je het niet meer aan de kant leggen. Qua spanningsopbouw is de Lockwood serie sterker dan Hellehonden’, maar door met veel fantasie, leuke wendingen in het verhaal te brengen, originele helden te introduceren, en met een twist mythologische elementen toe te voegen, zeg ik ‘Hellehonden’ is de Nederlandse Lockwood!