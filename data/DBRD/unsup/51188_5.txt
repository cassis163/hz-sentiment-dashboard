Wat een fijn boek. Het intrigeert van begin tot eind.
De start is pakkend. Het is meteen lekker vlot geschreven. Je vliegt over de regels. Meteen word je nieuwsgierig gemaakt.
Je maakt kennis met verschillende personages. De hele tijd vraag je je af: waar gaat dit naartoe? Waarom zijn deze mensen belangrijk?
Geen moment verveelt het. En heel langzaam, beetje bij beetje, vallen de puzzelstukjes op hun plek. Of toch niet? Want dan opeens zit het net anders in elkaar dan je dacht.

Pat is een tweede Anja Feliers, zoals we haar kennen van Hou van mij! en Laat me los, maar dan een tikkeltje bijdehand en aangevuld met een heerlijke vleug gruwel, hoewel die zich vooral in de eerste helft laat zien. Ze heeft een eigen vertelwijze, die wat chaotisch overkomt hier en daar, maar beslist boeit. Ik hou er wel van, schrijvers die iets nieuws durven te proberen, die het eens anders doen dan wat als normaal wordt gezien. Die zich niet aan de regels van het boeken schrijven houden. Ik ben blij dat Pat dit boek zelf heeft uitgegeven, want een uitgever had bijna zeker deze eigen stijl eruit gehaald. Pat laat zien dat we het niet altijd zo nauw moeten nemen met schrijfregels.
De wisselende perspectieven, soms per alinea, die haar vertelwijze kenmerken, zorgen zo nu en dan voor verwarring, maar creÃ«eren tegelijkertijd vaart en nieuwsgierigheid.
Hoe meer er op zijn plek valt, hoe moeilijker het wordt om het boek weg te leggen. Je wilt weten hoe het in elkaar zit, hoe het verder gaat met de personages, wat de 'ik' nu precies heeft uitgebroed.
Het einde verrast en is heerlijk uitdagend.

Kortom: een heerlijk vlot boek met een unieke vertelwijze en een goed uitgedacht plot. Een absolute aanrader.
Ik ben fan van Pat!