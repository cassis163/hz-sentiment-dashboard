Door de spannende proloog wil je alleen maar verder lezen. Gruwelijk als je leest dat iemand volledig inelkaar getrapt wordt door zinloos geweld.
Ik kan me zo goed voorstellen dat Hannah op wraak belust is als ze na langdurig onderzoek achter de namen gekomen is van de daders.
Haar broer Joost is zijn leven kwijt en dat kan Hannah niet verkroppen. Ze houdt ontzettend veel van haar broer en wil alleen maar vergelding!
Alle personages in dit boek liegen en dat maakt het juist spannend om er achter te komen wie de grootste leugenaar is.
De spanning blijft door het hele verhaal heen en de personages zijn heel goed uitgewerkt. De hoofdstukken wisselen elkaar af in afgelopen tijd en tegenwoordige tijd.
Ik heb veel boeken gelezen van Jet van Vuuren en ik vind deze één van de betere. Het verhaal heeft mij kunnen boeien van begin tot het eind.