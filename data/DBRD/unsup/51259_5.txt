Een scholiere, een vriendje , een mentor
Een moeder, een vader, een “vriend”

De jonge scholiere Eva, dochter van de hoofdpersoon, krijgt een verhouding met haar mentor, die bijna 3 x zo oud is als zij zelf. Ze weet het goed te verbergen, maar natuurlijk komt het toch uit. Vanaf dat moment beginnen de intriges, leugens en manipulaties. Eva vind haar mentor helemaal geweldig en plaatst hem op een voetstuk, al haar gevoelens kan ze bij hem kwijt want immers niemand anders luistert naar je als je puber bent. Ook haar inwonende vriendje Yannick telt opeens niet meer mee. Eva houdt de schijn op van een brave scholiere ,maar liegt, spijbelt en wringt zich ondertussen in allerlei bochten. Tot dat haar ouders er achter komen. Eerst haar moeder Bo en daarna haar “vader” Adam. Ieder proberen ze het op hun eigen manier op te lossen, maar ook Bo en Adam dragen een geheim met zich mee wat weer grote gevolgen voor Eva zou hebben als dat bekend word. Rechtstreeks vragen stellen aan Eva levert alleen maar weerstand op en steeds meer gaan ze twijfelen of het wel zo goed idee was om hun geheim zolang voor zich te houden. Dan is daar nog een onbekende man, Emiel, die vaak naar de Hulplijn -waar Bo vrijwillig werkt- belt, alleen met haar wenst te spreken, en zegt haar wel te willen helpen, maar dat blijkt niet zonder tegenprestatie. Wat voor belang heeft hij er bij om Eva en Bo te willen helpen? Is hij wel de persoon wie hij zegt te zijn? De mentor zelf zit ondertussen mentaal gevangen, hij was tenslotte een voorvechter van Het Model Gedragscode voor Schoolmedewerkers, dus waarom maakt Eva zo veel in hem los ? Uiteindelijk gaan Bo, Adam, Emiel en ook Yannick onafhankelijk van elkaar en ieder met een eigen doel op onderzoek uit. Langzaam maar lijkt het web zich te sluiten boven Eva en haar mentor.

Een boek vol spanning, intriges, leugens en jaloezie. Meermaals wordt ook het onderlinge vertrouwen onderuit gehaald, wat zorgt dat je als lezer steeds mee voelt met degene die op dat moment aan het woord is. Een voorkeur voor een bepaald persoon krijg je daardoor niet snel. Eva, de dochter van hoofdpersoon Bo wordt afwisselend neergezet als een rebelse puber, die haar weg zelf wel plaveit , maar ook als een nog kwetsbaar naïef meisje dat eigenlijk alleen maar wanhopig opzoek is naar aandacht. Meesterdeal brengt een hedendaags nog steeds actueel thema onder de aandacht van de lezers.

Meesterdeal is het tweede boek van auteur Marlen Beek Visser , haar debuut Stem! werd genomineerd voor de schaduwprijs 2016 . Met Meesterdeal heeft de auteur wederom bewezen goed op weg te zijn in het thrillergenre.