Of de inhoud van je portemonnee je er nu toe dwingt of niet, hier en daar wat bewuster inkopen doen en daardoor wat bezuinigen kan nooit kwaad. Om hier mee aan de slag te gaan is het boek Slim koken het spreekwoordelijke steuntje in de rug. Zo staan er diverse praktische recepten in het boek en is het daarnaast aangevuld met een ruim hoofdstuk aan handige bespaartips. Adviezen van het weer scherp maken van botte scheermesjes (in plaats van ze direct weg te gooien) tot het wel of niet aanschaffen van verzekeringen.

Op de inhoud van het Slim koken boek is gelukkig niet beknibbelt, zo staat het bomvol met kleurrijke en smakelijk ogende fotoâ€™s van gerechten en is er zelfs ruimte gelaten voor een paar verrassende budget-koken recepten met makreel en kruidensla van top-chef Ron Blauw. Daarnaast van de hand van de auteur zelf: originele recepten voor vier personen waarbij je ongeveer vijf euro per maaltijd kwijt zult zijn. Zo maak je voor relatief weinig geld o.a. gehaktbroodjes, diverse fijne soepen en vegetarische gerechten, die zich gemakkelijk naar eigen smaak en inzicht laten aanpassen. Hier en daar komen de adviezen van de auteur Merlien Welzijn misschien wat betuttelend over, maar ze bedoeld het goed dat is duidelijk. Wanneer je dan ook haar nuttige tips ter harte neemt zal dit hoogstwaarschijnlijk goed te merken zijn aan je dagelijkse uitgavepatroon en verdient de aanschaf van dit boek zich als vanzelf terug.