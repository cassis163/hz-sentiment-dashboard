Vader woont in New York en moeder met de vier kinderen wonen in Nederland. Het plan was altijd dat moeder met de kinderen later hun man/vader zou volgen, maar dat is er nooit van gekomen. Maar dan is het moment toch echt daar dat de 4 kinderen willen dat hun vader weer naar Nederland komt. Samen met hun oma reizen ze af naar NY, terwijl hun moeder denkt dat ze op vakantie naar Gran Canaria zijn. Met elkaar beleven ze allerlei, maffe, gekke, grappige, lollige avonturen. Maar dan moeten ze hun vader vertellen waarom zij vinden dat hij weer in Nederland moet komen wonen. Zou hun vader dat willen? Of blijft hij liever een graag geziene arts in NY?
Aan de ene kant vind ik het dus onbegrijpelijk dat een vader en een moeder 10 jaar van elkaar gescheiden kunnen leven. Aan de andere kant wordt hier een verhaal verteld van een heerlijk liefdevol en warm gezin die veel van elkaar houden. De avonturen zijn vooral heel grappig en leuk, en daardoor is het een leuk en luchtig tienerboek met toch ook wel een serieuze lading. Gewoon van allebei wat. Vooral het eind van het verhaal is wel een tikkeltje romantisch :)