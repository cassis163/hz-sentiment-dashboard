#ThomasEnger #Bloedmist

Scandinavië, het brengt ons een overvloed aan topauteurs.
Ook Thomas Enger﻿ komt hier vandaan. Hij debuteerde met Schijndood, het eerste deel in de serie met journalist Henning Juul.
Hierna volgde Fantoompijn en pas geleden verscheen het derde deel in de serie : Bloedmist.

"Henning slaat zijn blik neer en kijkt in een verleden dat als een veelkleurige mist van de tafel opstijgt. En daar middenin...een éénzame waarheid."

Een gruwelijke moord op een oude vrouw in een verpleeghuis. Wat is het motief van de dader om deze onschuldige vrouw op leeftijd te vermoorden?
Dan is er de zus van Henning Juul, Trine. Ze heeft een hoge functie als de minister van justitie en wordt beschuldigd van seksuele intimidatie.
2 zaken die Henning Juul bezig houden en dan wordt er nog een moord gepleegd!

"Dan duiken ze op, de ogen, intens en uitnodigend, groot als van een trol. En de snelheid, die neemt niet af, de rails komen steeds meer tot leven, ze sidderen, sissen, worden duister en gevaarlijk, hij komt nog een stap dichterbij, voelt met zijn voet de rand van het beton. De trein nadert, nu toetert hij ook, de machinist heeft hem misschien gezien. Maar dat houdt hem niet tegen zijn ene voet op te tillen. Hij laat hem over de rand bungelen, het is maar een meter tot aan de knetterende rails, tot het licht in de mooie, grote ogen hem zal verzwelgen."

Heerlijk om weer te lezen hoe het verhaal met Henning verder gaat en weer te genieten van Enger zijn heerlijke vertellende schrijfstijl. Henning Juul is als een goede vriend, die je tijdens het lezen van deze geweldige serie steeds beter leert kennen. Elk boek is weer beter dan het vorige deel. Diepgang, snelheid, spanning en stuk voor stuk geweldige karakters.
Ook het einde van het boek doet je absoluut weer verlangen naar het volgende deel, want net als bij de vorige delen laat Enger ons weer achter met een behoorlijke cliffhanger. Op naar #HenningJuul4!

★★★★½