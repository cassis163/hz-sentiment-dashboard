Jachtig is alweer het vierde boek in de serie over Caitlin. Toen ik het boek in handen kreeg bedacht ik mij dat ik eerder een boek in deze serie gelezen had. Het bleek het tweede boek te zijn Wapenfeit.

Zodra ik begon te lezen zat ik in het spannende verhaal. Het zit vol spanning, wisselwerkingen en gebeurtenissen. Dit alles is met een vlotte filmische pen geschreven. Een paar belangrijke ingrediÃ«nten voor een goed verhaal.

Dit keer moet Caitlin met haar team een moord oplossen. Gelijktijdig staat ze op het punt om promotie te gaan maken. Caitlin heeft veel op haar bordje liggen, maar wil hoe dan ook de zaak oplossen.
Bij het lichaam wordt een sleutel gevonden die van een boot blijkt te zijn. Appeltje-eitje zo op het eerste oog, maar uiteraard is niks minder waar. Het slachtoffer blijkt deel uit te maken van een groot internationaal crimineel netwerk. De zaak krijgt een persoonlijk tintje als Ahmed, de broer van een goede vriendin met de zaak te maken heeft.

Wie kun je nog vertrouwen? Wie heeft er een verborgen agenda? Wie stuurt Caitlin een waarschuwend berichtje?


Gedurende het lezen wordt de wirwar van gebeurtenissen groot en werd ik steeds op het verkeerde been gezet. Het plot is goed opgebouwd en de rollercoaster komt op een prachtig moment tot stilstand. Er zijn genoeg open eindjes voor een volgende deel in de Caitlin serie. Nergens heb ik gedacht dat ik de draad kwijt was.
Daan Fousert laat veel gebeuren in zijn verhaal, maar wel op een duidelijke heldere wijze. De vele gebeurtenissen laten het verhaal leven en maakt het geheel tot een sterk geschreven thriller. Caitlin is een krachtige vrouw die groeit gedurende de serie. Ik kijk uit naar het volgende deel.

Wat mij betreft is Daan Fousert een auteur die meer in het zicht zou mogen staan. Ik kom weinig tegen over zijn boeken. In totaal heeft hij zeven boeken uitgegeven, waarvan vier in de Caitlin serie. Hij is een auteur die een sterke vlotte pen heeft en zijn verhalen goed op weet te bouwen. Ik hoop dat zijn boeken meer bekendheid krijgen.
Ik geef Jachtig 4.5 sterren

Gelezen voor het blog Indeboekenkast