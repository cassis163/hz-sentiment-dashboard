Gillian Kings '60 dagen' tikt alle standaard boxjes af waar een chicklit aan zou moeten voldoen: een boek waar humor en romantiek de boventoon voeren, de personages herkenbaar zijn en de dialogen vlot geschreven. Daarnaast durft King zich ook buiten de geijkte chicklit-paden te begeven; hoofdpersoon Emma krijgt heel wat voor haar kiezen, wanneer haar man Gijs tijdens haar zwangerschap onverwacht overlijdt. Niet een standaard rode draad in een chicklit, maar in dit verhaal absoluut een toegevoegde waarde. Het geeft het boek net wat meer eigenheid, zonder dat het de basisingrediÃ«nten van een chicklit verloochend.

De lezer ervaart het verhaal vanuit twee perspectieven: die van Emma - die net met haar inmiddels 4-jarige dochtertje is verhuisd naar haar geboortestad Den Haag - en vanuit Jesper, de beste vriend van de overleden Gijs. Emma en Jesper hebben een hechte band en het is voor de lezer snel duidelijk dat die twee voor elkaar zijn bestemd. Zoals het een ware chicklit betaamt, zijn er desalniettemin beren op de weg die dat lot onbereikbaar maken.

Laten we er geen doekjes om winden: het einde is van begin af aan voorspelbaar. Toch is het markant dat de uitwerking van de clou best lang op zich laat wachten. Pas tweederde in het verhaal wordt de link gelegd naar de boektitel, '60 dagen', en dat wordt even zo snel ook weer opzijgezet. Had King die wending meer aandacht gegeven, zou het boek wellicht meeslepender zijn geweest; de emoties van de personages beter voelbaar. Daar blijft King nu mee aan de oppervlakte dobberen, terwijl haar schrijftalent laat zien dat ze voldoende in haar mars heeft om er meer uit te halen dan ze nu heeft gedaan.

Alles bij elkaar opgeteld is '60 dagen' een vlot geschreven, ontspannende chicklit over ware liefde en het lot. Een uitstekend tussendoortje om in no-time doorheen te vliegen.