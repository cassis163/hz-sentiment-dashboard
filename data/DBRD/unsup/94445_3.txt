Net als bij B.E.G.R.A.V.E.N. zijn ook hier de meningen weer fors verdeeld; dat mag natuurlijk, smaken verschillen nu eenmaal. Ook Erfenis vind ik vlot geschreven en de plot is vermakelijk.
Eerlijk gezegd had ik wel gehoopt dat het tweede boek geen stand-alone zou zijn. Op de cover van B.E.G.R.A.V.E.N. (althans de USA versie) wenst Michael Connelly de hoofdpersoon (Lincoln Perry) een lang leven toe. Een Harry Bosch zou hij nooit worden, maar toch.....
Maar terug naar Erfenis; Koryta is nog heel jong en kan en zal waarschijnlijk ook nog groeien als auteur. Dan zou hij bijvoorbeeld de halfzachte romance achterwege kunnen laten, dat zou het boek meer kracht geven. Ik zie toch met belangstelling uit naar zijn volgende boek: The Silent Hour.