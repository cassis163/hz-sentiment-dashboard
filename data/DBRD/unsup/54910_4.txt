Dit boek is niet voor het eerst uitgegeven in 2018. In 2002 was er al een Nederlandse vertaling beschikbaar van Moore's boek. Die herlas ik en moet zeggen: het maakt nog meer indruk.
Moore baseert zich op verslagen en interviews van ooggetuigen, betrokkenen, familie-leden; rapporten, geluidsbanden - en meer. Dit is werkelijk een non-fictie boek gebaseerd op uitstekende research.
Hoewel inmiddels ongeveer bekend is wat er is gebeurd, bleef veel uit het nieuws. Uit Moore's beschrijving blijkt, dat dit te maken had met de Russische neiging tot het verspreiden van fake news & alternative facts.
Zo maakt hij vrij snel duidelijk, dat deze ramp nog veel erger had kunnen zijn: denk aan de nucleaire reactoren. Maar wat te denken van de erbarmelijke omstandigheden in het Russische leger en de marine? Families die werkelijk honger leden; mogelijk nog steeds zwaar onderbetaald worden. En wat te denken van de "rottende vloot" in een land, waarvan de regering niet geïnteresseerd is in milieu en veiligheid; zelfs nie als het de eigen bevolking betreft.
Het boek begint met de beruchte vloot-oefening en twee klappen, die in eerste instantie door niemand goed geduid kunnen worden. Vervolgens wisselt de focus, om het verhaal te vertellen van onderzeeboten, bemanningen, families, verschillen tussen de ene en andere marine. Op een gegeven moment valt de beschrijving van de situatie aan boord en de overlevenden weg, om tegen het einde weer opgepakt te worden. Dan pas wordt gebaseerd op veel feiten, het waarschijnlijk einde beschreven.
Niet dat het allemaal daarmee eindigde voor de familie-leden. Ook hun verhaal komt aan bod, tot het moment dat de meesten de marine basis verlaten.
Moore maakt regelmatig "uitstapjes", die zijn verhaal nog interessanter maken. Lezers krijgen uitleg over duiken, off-shore werk, andere rampen met onderzeeërs etc etc.
Wat erg is: deze ramp blijft hartverscheurend. Deels vanwege de ontkenningen, leugens, gemiste kansen. Maar ook, omdat deze zeer waarschijnlijk had kunnen worden voorkomen: op een andere, niet-nucleaire onderzeeër gebeurde een soortgelijk ongeluk . Triest ook: terug-kijkend is er zo weinig verbeterd in de verhouding tussen Rusland en de rest van de wereld. Putin leek toen nog een mogelijke verbetering; in plaats van corrupte op geld beluste man met KGB en maffia-banden.
Onbekend met het verhaal van de Koersk of geïnteresseerd in meer informatie, feiten en achtergronden? Geïnteresseerd in geschiedenis, militaire geschiedenis, Koude Oorlog, onderzeeërs en dergelijke - of gewoon op zoek naar een spannend boek; bijna een thriller?
Lees Moore's boek; een betere versie is waarschijnlijk niet beschikbaar.