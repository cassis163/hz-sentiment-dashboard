Bij een prachtige eik worden een pasgeboren jongen en meisje te vondeling gelegd.
Hun namen zijn Dori en Oliver. Hun ouders konden niet anders, ze moesten ze wel afstaan.
Er ligt sneeuw en het is ijskoud, toch heeft deze tweeling het niet koud. Ze worden al snel gevonden door boer Robert. Hij en zijn vrouw mogen deze tweeling grootbrengen. Ze groeien net zo normaal op als elk ander kind. Totdat ze 12 jaar oud worden, dan krijgen ze een opdracht die ze moeten vervullen. Vanaf dat moment komen er in het winterse landschap steeds meer magische dingen bij. Een eeuwenoude eik, waar ze in kunnen versmelten en waar ze dus van alles zullen leren. Hun paard Nero heeft ook iets bijzonders. Ook maak je kennis met zeer bijzondere eenhoorns, een reus en een apart soort trollen. Ook heeft de tweeling magische krachten, die ze moeten leren te gebruiken.
Robert helpt hun ook door ze bescherming te bieden en te helpen waar hij kan.
Het kwaad loert om de hoek, heer Vuidel, Sandor en Akra willen de tweeling stoppen.
De tweeling mag de wereld niet redden! Het is een gevecht van goed tegen kwaad.
De Gouden Lekie is de sleutel tot alles. Maar je moet het verhaal echt lezen, zodat je kunt uitvinden wat dat dan precies is. Het is echt een mooie wereld, vol magie. Leest makkelijk weg, voor je het weet ben je over de helft. Korte hoofdstukken. De personages zijn goed uitgewerkt, maar geven toch niet alles prijs. Dat maakt dat je toch meer wilt weten! Ik geef het boek 4 sterren.****
Het smaakt zeker naar meer en de andere delen wil ik zeker ook lezen. Ik wil echt weten wat er verder met de tweeling gaat gebeuren. En ik ben dol op eenhoorns, dus ook het lot van Nero wil ik gewoon weten!