Een terugblik van de schrijver op zijn leven, het leven van zijn vader en de familie van zijn vader nadat 11 jaar na het overlijden van zijn vader een manuscript wordt gevonden van een roman die door zijn vader is geschreven. Zijn vader die heel zijn leven is blijven schrijven maar waarvan tot zijn verdriet nooit iets is gepubliceerd. Die in een groot, rijk, Brits georiënteerd, moslim gezin opgroeide in Poona en daarna aan de zee in Bombay toen India nog onder Britse heerschappij viel. Een stille onzekere jongen met een strenge legerarts als vader en een religieuze moeder. Als India onafhankelijk wordt en verdeeld wordt in India (Hinoestaans) en in Pakistan (Moslims) valt het gezin uit een, familieleden vestigen zich in Groot-Brittannië en anderen in de VS of in Pakistan. De vader gaat werken bij de Pakistaanse ambassade in London en gaat met zijn Engelse vrouw in Bromley, een voorstad van London wonen. In eerste instantie wordt het manuscript van de vader vergeleken met de 3 gepubliceerde boeken van een succesvolle broer van de vader, waar de vader zijn hele leven jaloers op is geweest. Halverwege het boek merk je dat de schrijver worstelt met de vorm van het boek, hij geeft dit ook zo aan. Als hij vervolgens zijn eigen carrière bespreekt, ten opzichte van de keuzes die zijn vader heeft gemaakt en die er wellicht voor gezorgd hebben dat deze geen succesvol schrijver is geworden, wordt het boek filosofischer van aard. Door het manuscript van zijn vader te bespreken is als het ware toch nog een verhaal van zijn vader gepubliceerd. Aan het eind van het verhaal geeft de schrijver een liefdevolle samenvatting over het leven van zijn vader en een tevreden terugblik over zijn eigen schrijverscarrière.
Vooral in het 2e gedeelte van het boek ga je door de vraagstelling van de schrijver dieper over bepaalde zaken nadenken. Geen makkelijk boek om te lezen, maar wel een boek dat je uitdaagt om je in bepaalde aspecten meer te verdiepen.