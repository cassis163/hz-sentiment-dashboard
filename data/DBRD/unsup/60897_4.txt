Cover; Eigenlijk is het dezelfde cover maar nu in een andere kleur. Nu een felgele cover die je al meteen opmerkt. Op de achtergrond een foto van Stockholm. Titel is in grote witte letters en de auteur staat in een rode kleur bovenaan. Ik zou het zeker opnemen in de boekhandel omdat het zo opvalt. Het is juist spijtig dat ze niet het omgekeerde gedaan hebben met deel 1 qua titel en kleur, dat had beter overeen gekomen vind ik. Ik geef dit 7 punten.
Samenvatting van het verhaal;
Vooraan in het boek vind je een beknopte inhoud wat vooraf ging in boek 1, nl. “De Maagdensteen”. Ik zou toch iedereen aanraden om dit deel ook te lezen en zeker met betrekking wat in het verleden is gebeurd en hoe de Stenen in Europa zijn terecht gekomen.
In dit 2e deel van het verhaal van de Maagdenstenen volgen we terug Ida, Lasse en Alma.
Aangekomen in Moskou vervoegen ze zich bij Alma, Ida’s grootmoeder. Ze weten een manier te vinden om de 2e steen, een steen die in het bezit was van Stalin, buiten te smokkelen uit het “Russian State Archive”. Vlad en zijn kompanen zijn daar ook en ze weten te ontsnappen. Alma is verrukt als Ida haar verteld dat ze in het bezit is van Solander ’s originele dagboek. Het is uiterst waardevol en kan alles veranderen! Nu hebben ze de tweede steen in hun bezit!
Aangezien ze in Moskou niet meer veilig zijn zetten ze koers richting Oekraïne. Daar aan gekomen moeten ze weer verder vluchten en ook weer met hulp van buitenstaanders; er wordt aan ruilhandel gedaan en af en toe moeten ze ook dingen verkopen om verder te kunnen reizen;
Zo komen ze ook terecht in Tsjernobyl en komen ze ook te weten dat Eva, Ida’s moeder, er jaren heeft gewoond. Ida wil kost wat kost haar moeder terug vinden nu ze er zo dichtbij is geweest.
Vlad en zijn kompanen zitten hen nog altijd op de hielen en ze moeten abrupt vluchten. Van Tsjernobyl moeten ze verder naar Kiev omdat Alma daar wederom een contactpersoon heeft weten te benaderen. Vanuit Kiev kunnen ze met een rijke zakenman meevliegen naar Rome. Alma is er zeker van dat ze Rome moeten aandoen aan de hand van verschillende citaten die ze heeft gelezen. Door een ingenieus plan van Alma bemachtigen ze de laatste steen.
Door een onwetendheid van Alma verschijnen Paul en Mikael ook terug op het toneel. Paul moet nog altijd kost wat kost zijn IPad hebben en Mikael wil het dagboek van Solander terug hebben.
Als er iets onnatuurlijks gebeurt heeft het trio geen andere keuze dan mee te vliegen met Miranda die hun vandaaruit weer naar een andere bestemming zal brengen. Wat zijn Miranda haar bedoelingen? Spreekt ze de waarheid of is ze juist het trio aan het manipuleren? Zal Eva aan de hand van de brieven nu uiteindelijk haar moeder vinden?
Wat er met het trio verder zal gebeuren moet je nog afwachten want het vervolg van het verhaal zal je pas in boek 3 te weten komen.

Conclusie; In dit 2e deel van de Maagdenstenen krijg je ook een beter inzicht waar en hoe en bij wie de Maagdenstenen in het verleden zijn terecht gekomen en wat deze steen met de mensen heeft gedaan. We volgen terug het leven van Linnaeus en Solander, het levensverhaal van Lobov tijdens en na de WOII en hoe hij Alma heeft leren kennen. Goethe komt nu ook meer aan bod in dit deel.

Verder schrijft Eva, Ida’s moeder, nog altijd brieven naar haar en gaandeweg kom je ook meer te weten hoe ze met haar ziekte omgaat en wat ze doet. Een klein stukje van de sluier wordt ook opgelicht als we te weten komen waar Eva gedurende een paar jaar heeft gewoond.
Ida wil niets anders dan haar moeder ontmoeten en is het ook spuugzat dat Alma dingen achter houdt voor haar. De verstandhouding tussen Alma en Eva betert er niet op en Ida wil maar één ding en dat is haar moeder vinden. Alma aan de andere kant is een heel oude maar strijdvaardige oma die je zomaar niet opzij zet! En Ida heeft ook nog een ander katje te geselen!
We komen ook meer te weten over Miranda en Vlad, wat hun plannen zijn en waarom zij zo gedreven zijn om alle stenen te bemachtigen. Dit is heel verontrustend en de drie doen er alles aan om uit hun handen te blijven en hun één stap voor te blijven.
Beoordeling; Dit boek bevat veel informatie van bekende mensen en historische feiten die nu ook weer zijn opgedeeld in hoofdstukken. Gaandeweg begin je ook meer in het verhaal te geraken en begrijp je ook meer de dingen als je deze hoofdstukken leest. Dit deel is heel vlot geschreven en de situaties waarin ze zich bevinden gekoppeld met de ontsnappingen gebeuren in een snel tempo. De beschrijvingen van Tsjernobyl en van het Vaticaan vind ik ook heel goed omschreven, algemeen bekeken zullen er zeker wat uurtjes aan research aan besteed zijn. Ook de spanningen onder dit trio zijn goed weergegeven en wat het met elk van hen doet. De foto’s zijn nog steeds aanwezig in het boek maar nu in mindere mate valt me op. Enig minpuntje: het aantal pagina’s dat gaat over mineralen, bacteriën e.a. vond ik wat minder interessant, als leek zijnde is dit toch ietwat zware kost met al die fysica- en wetenschappelijke informatie.
Nu afwachten en hopen dat deel 3 vlug uitkomt zodat we meer te weten komen hoe het hen zal vergaan.
Dit boek krijgt van mij 4****