Dit was mijn eerste kennismaking met deze Vlaamse schrijver en de kennismaking heeft voor mij goed uitgepakt.
Verzwijg mij niet is een spannend verhaal met goed uitgewerkte karakters, waarin o.a. het leven van de jetset in Knokke Heist goed beschreven is, naast het leven van de - minder rijke - vriendengroep Gert Jan, Louis, Vic en Simon.
Op een decadent tuinfeestje valt een dode te betreuren, waarbij het onderzoek door Briek Mulders en David Kamp - de politie inspecteurs, bekend van eerdere boeken van deze schrijver - tot een verrassende ontknoping leidt.
Het verhaal is goed en vlot geschreven, leest als een trein en is goed voor een aantal uren ontspannen leesplezier, waarbij de vele Vlaamse uitdrukkingen het verhaal een plezierige meerwaarde geven.
Het boek krijgt van mij dan ook 4 sterren.