Alexandra Heard is de geestelijk moeder van Tractor Ted. Het hele concept van deze groene tractor is een hit in Groot- Brittanië. Samen met boer David Horler wil ze de jeugd leren over het leven op de boerderij. Inmiddels ruim tien jaren later bestaat het assortiment niet meer alleen uit boekjes en dvd’s, maar ook rugtassen, party-sets etc. ik kijk mijn ogen uit op de Engelse site. Gelukkig voor de Nederlandse peuters en kleuters is Tractor Ted nu ook hier verkrijgbaar met een eigen site en zal de beschikbaarheid van titels weldra uitgebreid worden.

Ter kennismaking hebben wij het boekje ‘Tractor Ted- Ontmoet De Baby diertjes’ en de dvd ‘Tractor Ted- Grote Machines’ beide voor 2-5 jaar gekregen:

Het boekje met zachte kaft vult 32 pagina’s met foto’s van boerderijdieren. Er valt veel te tellen en te vertellen door Tractor Ted over deze dieren. Wist je dat een schaap wel 1, 2 of 3 lammetjes kan krijgen? Op de laatste twee pagina’s staan een kleurplaat en een verbind-de-puntjes-tekening. De peuter wijst en wijst naar alle dieren en wil er alles van weten. Het spreekt haar erg aan en later zit ze in een hoekje op zichzelf alles nog eens te herhalen.

‘Tractor Ted- Ontmoet De Baby Diertjes’ van Alexandra Heard, vertaald door Andrew Eversden, Tractorland Ltd. 2015, er is ook een bijbehorende dvd verkrijgbaar.

/Lmcmr