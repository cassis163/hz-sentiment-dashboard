Joanna Briscoe is geboren te Londen in 1963, was in haar tienerjaren een teruggetrokken meisje dat er van overtuigd was dat zij een schrijfster zou worden. In deze tijd heeft ze een aantal manuscripten afgeleverd maar werden door alle uitgevers afgewezen. Tegenwoordig werkt zij als freelance journaliste voor o.a the Guardian, the Sunday Times en the Independent. Zij debuteerde in Nederland met Slaap met me, maar daarvoor had zij in Engeland al twee andere romans geschreven. Haar eerste roman heet 'Mothers and other lovers', haar tweede roman heet 'Skin'.

Een jong stel Lelia en Richard raken na een dronken nachtje onverwachts zwanger. Op een diner van vrienden komen ze een onopvallende vrouw genaamd Sylvie tegen. In eerste instantie valt Sylvie, Richard totaal niet op maar daar komt verandering in met alle gevolgen van dien. Richard krijgt opeens elke dag vage mailtjes maar waar hebben die nu betrekking op?

Lelia is een vrouw met een roerig verleden achter de rug waarvan ze hedendaags nog steeds onverwerkte emoties ondervind dat zich met name uit in nachtmerries, Richard heeft geen idee wat Lelia in het verleden allemaal heeft meegemaakt. Zodra Lelia zwanger blijkt te zijn is er uiteindelijk maar één persoon blij met de zwangerschap. Voor Richard komt het rauw op zijn dak te vallen en vergeet vaak dat Lelia zwanger is, wat voor veel onrust in de relatie zorgt. 

Sylvie is een vrouw met een heel verleden achter zich, in het begin doet zij zich voor als een klein grijs muisje maar niets is wat het blijkt te zijn.

Ik vind het een goed geschreven boek dat de lezer vast grijpt tot de laatste bladzijde, je wilt weten wat de volgende stap is, wat er in het verleden is gebeurd dat Richard en Lelia tot hun acties van nu drijft. Het plot was voor mij een totale verrassing.

Ik lees ook veel mensen die betwisten of een grijs muisje tot dit alles in staat is. Ik vind van wel de menselijke geest kan gekke dingen doen wanneer het in de nauw wordt gedreven of wanneer liefde een obsessie is geworden. Daar is waar het uiteindelijk omdraait in het boek.