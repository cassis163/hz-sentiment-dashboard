Het Vissenboek, zo wordt bij mij thuis het boek: Waarom verdrinken vissen niet van Anna Claybourne genoemd. Het boek ziet er mooi uit, met een harde cover met een leuke tekening. Volgens de tekst op de voorkant worden heel belangrijke vragen in het boek beantwoord.
Het is een boek dat er uitspringt, het valt wel op.
In het boek staan vele tekeningen met korte begrijpelijke tekst. Aan de hand van eigenlijk heel logische vragen wordt veel uitgelegd over dieren en hun leefomstandigheden en dergelijke.
Vragen waar volwassen niet over nadenken, maar die kinderen heel normaal vinden, zoals: Waarom zegt een hond Woef, en Waarom leven de dinosaurussen niet meer?
Het is een erg leuk boek, dat uitnodigt om er in te bladeren en je te verbazen hoe simpel een antwoord eigenlijk is.
Dit boek kan ik van harte aanbevelen. Normaal ruim ik een boek op als ik het heb gelezen, maar dit boek blijft in mijn buurt, zodat ik er af en toe in kan bladeren.