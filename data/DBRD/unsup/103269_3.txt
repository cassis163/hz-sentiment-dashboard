Soulmates: Het verhaal van Sky – Joss Stirling

Jij bezit de ene helft van onze gaven, ik de andere… Sky vindt het helemaal niets dat ze met haar adoptieouders vanuit Londen naar de rustige Amerikaanse Rocky Mountains moet verhuizen. Dat gevoel verandert als ze op haar nieuwe High School de stoere Zed ontmoet. Zed, die nog nooit interesse heeft getoond in een meisje, valt ook voor Sky. Hij noemt haar zijn soulmate en hij zegt dat ze de rest van hun leven samen zullen zijn. Dit gaat Sky allemaal veel te snel. Ze wil niets weten van het hele soulmategedoe en ook niet van de gaven die ze volgens Zed heeft. Toch kan ze, hoe hard ze het ook probeert, geen afstand van hem nemen. Ze wordt meegesleurd in een wereld vol liefde, geweld, manipulatie en familiegeheimen.



Hoewel Sky weet dat ze geadopteerd is en dus niet het oorspronkelijke kind van haar ouders, kan ze het ontzettend goed met hun vinden. Echter is ze het niet eens met hun beslissing om van het drukke Londen naar het Amerikaanse Rocky Mountains te moeten verhuizen. Behalve het feit dat alles anders is, moet ze ook op school een nieuwe start maken.
De nieuwe start is echter niet zo heel moeilijk als Sky Zed onmoet. Zed staat bekend op school als degene die eigenlijk nooit interesse toont in meisjes en zelfs nog nooit een vriendinnetje heeft gehad. Een hoop meiden dromen er juist van, dat Zed hun vriendje wordt. Als Zed dan ook interesse lijkt te tonen in Sky én ook nog eens in haar hoofd lijkt te praten, denkt Sky dat ze gek is geworden. Het wordt helemaal absurd als Zed tegen Sky zegt dat ze zijn Soulmate is. Sky snapt er daadwerkelijk helemaal niks van en verklaard Zed ook een lange tijd voor gek.


Wat je waarschijnlijk al opvalt als je zo de synopsis leest, is dat het eigenlijk best wel3 een cliché boek is. Een populaire bad boy die eigenlijk nooit voor meisjes valt, valt op het nieuwe, niet populaire verlegen meisje. Dit is ook wat daadwerkelijk gebeurt in dit verhaal. Dit is op zich geen probleem, als het verhaal eromheen maar goed is. Is dit ook daadwerkelijk het geval?

Ja, ik vind van wel. Het verhaal is niet fantastisch, maar het is zeker niet ergerlijk. Het boek leest fijn weg, je hebt hem zo uit. Het leest het zelfde als een contemporary boek. Je kan hiermee ook de schrijfstijl vergelijken.

Het enige echte “negatieve” van dit boek is dat de karakteromslag van Zed te groot is, en hierdoor ook erg onrealistisch. Zeker als je leest hoe het met Sky om gaat en dan hoe Sky’s medeleerlingen hem omschreven, dat is iets wat niet helemaal klopt in het verhaal. Dit is alleen vervelend aan het begin van het boek, maar daarna wordt alles netjes gezegd stabiel.



Ik geef dit boek 3.5/5 sterren.



Overige informatie:
Taal: Nederlandstalig (vertaald);
Uitgeverij: Blossom Books;
Aantal bladzijden: 375;
Gelezen versie: paperback;
ISBN: 9789020679113.