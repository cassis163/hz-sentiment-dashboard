Weer een boek over een jongen met bijzondere talenten die onverwacht op een kostschool belandt. Je zou kunnen zeggen: niet weer! Gaap!

Maar daarmee doe je dit boek meer dan tekort. Het verhaal is spannend en origineel. Met leuke “nieuwe” woorden. Favoriet: Girollo!

Je groeit tijdens het lezen mee met Remi ( ook al zo’n goed gekozen naam! ) die begint als sukkel van de school en eindigt als….nee, dat ga ik niet verklappen, maar laat ik het erop houden dat het een totaal andere jongen is aan het einde van het boek. De personages in het boek zijn duidelijke figuren die allemaal hun functie hebben in het verhaal van Remi. Favoriet, het kan niet anders: Azraël, de kat. Een baken van rust.

De wereld die Lara schept is er een die niet bestaat, maar die ook niet onmogelijk lijkt in de toekomst. En dat is aan 1 kant best beangstigend. Want een grote vraag in het verhaal, voor mij, is hoe ver mag en kun je gaan met genetische manipulatie. Met het scheppen van een perfecte wereld. En actueel onderwerp waar geen eenduidig antwoord op is.

Ondanks dat het zich afspeelt in een niet bestaande wereld heb ik het boek met heel veel plezier gelezen. Voorheen zou ik een boek met zo’n soort onderwerp niet snel opgepakt hebben, maar ik ga het genre steeds meer waarderen.

Het einde was nogal onverwacht. In die zin…ik ging echt kijken of er niet nog meer bladzijden waren, want hier kon het toch niet eindigen? Een open einde prima, maar hier zat, naar mijn gevoel, helemaal geen vorm van afronding in en stopte het nogal abrupt. Dat zorgde wel een beetje voor een kater.

Mijn oordeel GOED