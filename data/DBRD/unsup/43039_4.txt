Wow, wat is die Simone St-James er goed in om een bepaalde sfeer neer te zetten! Duister, donker en dreigend, je zou er zelf schrik van krijgen. Bijzonder hoe ze met vrij standaard thrillerelementen, denk daarbij aan een verdwijningszaak en een paar moorden, toch een heel origineel verhaal weet neer te zetten. Er wordt heel de tijd geswitcht tussen 1950 en 2014, en daarbovenop zijn er flashbacks naar de jaren 90. Deze opbouw werkt perfect, de spanning wordt opgedreven en je wil steeds verder lezen. Tel daarbij op de goed uitgewerkte karakters en een plot die erg goed in elkaar zit en je hebt een bijzonder goed verhaal. Hier en daar een onverwachte wending maakt het geheel af.