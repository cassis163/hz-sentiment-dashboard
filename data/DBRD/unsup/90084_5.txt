Heerlijk om een literaire avond te bezoeken en kennis te maken met de schrijfmotivatie van een auteur. Zo was ik in Tilburg bij Gianotten-Mutsaers (daar waar je echt een perfect advies krijgt als je een boek zoekt en waar de adviseurs ook lezers zijn) op een avond waar Pauline Broekema vertelde over het Het Boschhuis. Het is een echte familiekroniek. Pauline vertelde uitvoerig over het leven op een tabaksplantage in Indië en over de tocht die vanuit Nederland naar Indië en v.v. gemaakt werd. Aan het einde van de avond stond een man op die zei: "U vertelt en beschrijft precies wat ik heb meegemaakt." Koude rillingen!!
Dat krijg je overigens ook als je het deel leest waar de oom van Pauline uiteindelijk gefusilieerd wordt. De processen-verbaal beschrijven exact wat er is gebeurd. De wijze waarop dit beschreven wordt bezorgt je inderdaad 'koude rillingen.'