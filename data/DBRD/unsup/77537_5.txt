Van de auteur van Het meisje in de trein. Je houdt er van of totaal niet. Maar het boek was helemaal "hot & hip". Met spanning kwam boek 2 en heeft het mijn verwachting waargemaakt, na die vele treinritten en overdosis aan personages?

Het verhaal hypnotiseert:
Als Jules bericht krijgt van het overlijden van haar zus Nel, moet ze terug naar de plaats waar ze nooit meer naar toe zou gaan. Ze is opgelucht, bang en ook flink kwaad. "Het is je weer gelukt" denkt Jules. Tevens krijgt ze de zorg van de 15-jarige Lena in haar schoot geworpen, die zeker niet op haar mondje is gevallen. Nel was een alleenstaande moeder en niet de eerste vrouw die dood wordt gevonden in de rivier. De dood van de vrouwen zorgt steeds voor flinke onrust in het stadje Beckford. En oude herinneringen komen boven drijven. De zus van Jules was erg geïnteresseerd in de rivier. En wat er gebeurde in de "Verdrinkingspoel". De verrassing was daarom groot dat zij nu dood werd gevonden. Hoe kwam dit toch? Je leest het in In het water.

¶ De dingen die ik mij wil herinneren, ben ik kwijt, en de dingen die ik heel graag wil vergeten, blijven mij bij.¶

De elementen zijn duister en beklemmend
De cover ziet er opvallend uit in mooie blauwtinten. De titel In het water geeft het thema weer van het boek. Het lettertype is prettig en de hoofdstukken zijn niet te lang. Kenmerkend voor Het meisje in de trein was de wisselperspectief. Zo ook in dit boek is deze aanwezig en maakt het boek bijzonder van aard. Elk hoofdstuk heeft een naam van de karakter die daarin centraal staat. Ook kenmerkend voor Hawkins zijn de vele personages.

Het verhaal zit goed in elkaar. Nel overlijdt, waardoor ze het leven van haar zus op zijn kop zet. Ze hebben lang geen contact met elkaar gehad. En tevens krijg zus Jules de zorg van de 15-jarige dochter. Ze moet nu terug naar een plek waar ze liever nooit meer kwam. Het is een duistere plek, waar al veel vrouwen in het zwarte water hun dood vonden. Het boek bestaat uit 4 delen, met een mooi afgerond einde. Jules is de hoofdpersoon, daarnaast heeft de politie ook een grote rol. Erin en Sean onderzoeken de dood van Nel. Hierdoor komen er zaken bovendrijven, die beter onder water hadden moeten blijven. Door de verschillende personages en hun verhalen wordt een complex verhaal gevormd. Een ware pageturner.

¶ Het is net, dacht hij, alsof ik me in diep water bevind. alsof ik naar iets zoek,wat dan ook, om mezelf te redden. Het was alsof hij naar een reddingsboei had willen graaien maar in plaats daarvan alleen maar strengen wier had gevoeld en die dan maar had vastgegrepen.¶

Conclusie
Paula Hawkins heeft het talent om de lezer vanaf het begin te hypnotiseren met haar verhalen. Het is de pakkende en meeslepende vertelwijze, het mysterieuze..dat je als lezer helemaal beetpakt. Het is een bom aan psychologische spanning, waarvan je even moet bijkomen als het helemaal uit is.Prachtige thriller, echt genoten!

Waardering
Deze mooie en beklemmende pageturner krijgt 5 Birdy-Sterren!

groeten Annette Overvoorde, Birdy's Boeken