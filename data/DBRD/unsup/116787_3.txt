Dit boek heb ik gewonnen via de Facebook site van Karakter Young Adult. Het is het eerst boek dat ik van deze schrijfster lees en ik heb er hoge verwachtingen van.
Het verhaal gaat over Amber, die in de jeugdgevangenis Aurora Hills zit. Op een nacht springen alle sloten open en er ontstaat totale gekte onder de meiden. De bewakers lijken niks te merken. De een wil ontsnappen, de ander weet er niet mee om te gaan. Zal het goed aflopen?
De tweede verhaallijn gaat over Violet, een veelbelovende danseres die op het punt staat om door te breken. Ze is erg egoïstisch maar kan nog steeds niet omgaan met de dood van haar beste vriendin Orianna. Ook zij was een veelbelovende danseres maar ze moest er voor knokken. Ze was geen natuurtalent zoals Violet .Als op een dag er twee ballerina’s worden vermoord, komt Orianna in Aurora Hills terecht.
Krijgt een schuldige uiteindelijk haar verdiende straf of blijft een onschuldige voor altijd de last dragen? Dat is de vraag in dit verhaal.
Omdat er twee verschillende verhaallijnen zijn, duurt het een hele tijd voor ik door heb dat ze iets met elkaar te maken hebben. Het zouden net zo goed twee losse verhalen kunnen zijn.Het loopt ook niet parallel aan elkaar. Pas ver na de helft valt het muntje. De hoofdstukken zijn kort en het lettertype is erg fijn.
Persoonlijk hou ik niet van boeken die meerdere verhaallijnen hebben, dit maakt het erg verwarrend, je kan niet snel doorlezen.
De karakters van Amber en Violet zijn niet erg uitgediept, waardoor het verhaal wat oppervlakkig blijft. Ik kon me nauwelijks inleven in het verhaal.
Volgens de achterflap is het een literaire Young Adult thriller maar ik ben het daar niet mee eens. Een thriller kan je het niet noemen in mijn optiek, meer een soort van science-fiction verhaal met af en toe wat spannende momenten erin.
Het plot is een domper, erg verwarrend en voor mij niet bevredigend en onbeantwoorde vragen.
Jammer, de cover is zo veel belovend…
Ik geef 3 sterren