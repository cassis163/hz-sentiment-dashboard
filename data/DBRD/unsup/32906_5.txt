Blood of Eden was de eerste reeks die ik van deze auteur las en ik was overbluft hoe goed ik deze reeks vond. Na wat speuren op GR vond ik deze Talon-reeks en ondanks dat-ie me heel leuk leek, heeft het toch enige tijd geduurd voordat ik mezelf er toe kon zetten. Ik was bang dat het zou tegenvallen en waarom weet ik eigenlijk niet...

Julie Kagawa... Oh echt, wat is zij toch een fijne schrijfster! Haar mixen tussen avontuur, liefde en bijzondere wezens zijn echt steengoed gedaan. Door de mensen die er doorheen spelen lijkt het alsof je je in een sprookje bevindt. Samen met haar wat rauwige woordkeuze zorgde ze ervoor dat ik binnen no-time werd opgeslokt door dit verhaal en het niet meer kon neerleggen tot het uit was. En net als bij de Blood of Eden Trilogie, eindigde ook dit deel weer in een verrassend epiloog, waardoor ik razend nieuwsgierig ben naar het tweede deel.