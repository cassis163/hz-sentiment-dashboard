Een roman die moeilijk in een vakje te plaatsen is, daarvoor is het te veel een mengelmoes. Een mix van reisverhaal, streekroman, romantiek, psychologisch drama, ...
Er loopt een dubbele rode draad door het boek: 2x hetzelfde gebeuren maar met een generatie ertussen. De verhalen van Marion/Mary en van Sarah verlopen parallel. Een ontmoeting gevolgd door een wilde verliefdheid in drugs en drank gevolgd door een periode van bezinning en een duurzame liefde. Dat tegen de achtergrond van een professionele keuze: doorgaan met de kunst en profiteren van het commerciÃ«le success of niet.
Overzichtelijk gebracht in een compacte, snelle stijl die perfect aansluit bij de snel opeenvolgende gebeurtenissen in het verhaal.
De titel verwijst zowel naar de regio in Canada waar de meest cruciale momenten zich afspelen als naar de uitdrukking "het noorden kwijt zijn".
.
quote: Als er niets is om naar terug te keren is er geen reden meer om te vertrekken.