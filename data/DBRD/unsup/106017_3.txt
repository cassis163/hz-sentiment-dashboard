Nadat ik over "Na Mattias" had gelezen heb ik dit boek direct op mijn "wil ik lezen lijst" gezet. Hoe toevallig dat Hebban dan de dag daarna met een leuk voorstel komt, het ebook in ruil voor een recensie. Ben er heel enthousiast in begonnen, maar het is geen boek dat me echt gepakt heeft.

Mattias is overleden, de achterblijvers komen in dit boek aan het woord. Sommige hebben Mattias goed gekend, anderen niet. Tijdens het lezen is het heel duidelijk wie er aan het woord is, ieder heeft zijn eigen hoofdstuk(ken).

Sommige hoofdstukken lezen makkelijk weg, sommige zijn wat lastiger doorheen te komen, van die personen vond ik het verhaal niet zo boeiend. Aan het einde van het boek komen al deze verhaallijnen bij elkaar en wordt duidelijk wat er met Mattias is gebeurd.

Ik heb dit boek niet met tegenzin gelezen, de schrijfstijl is zeker niet vervelend. Ik zal misschien nog wel iets van deze schrijver proberen, maar dit boek vond ik helaas geen topper waar ik nog vaak aan zal denken.