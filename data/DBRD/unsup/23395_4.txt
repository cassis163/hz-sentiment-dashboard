Op het moment dat je het woord "leuk" in een recensie gebruikt, gaat er onbewust een rilling door je heen. Want "leuk" gebruik je tegenwoordig om iets kneuterigs of oubolligs te omschrijven, nietwaar? Toch blijf ik bij "leuk". Rood kwik is namelijk een leuk boek. Vanaf het eerste hoofdstuk heb ik een glimlach op mijn gezicht gehad. Leuke schrijfstijl, leuke setting, leuke plot.

Alwin van Ee maakt een prima debuut. Een hebbeding voor liefhebbers van het Nederlandse genre, een geinig boek voor mensen die uit Utrecht e.o komen, een MUST voor de gelukkigen onder ons die (als vrijgezel) Cuba gaan bezoeken.

Als Van Ee een buitenlander was geweest, had ik dit boek 3 sterren toegekend. Nu worden het er 4, want het wordt de hoogste tijd dat je in geval van twijfel een Nederlander immer het voordeel van deze twijfel dient te geven.