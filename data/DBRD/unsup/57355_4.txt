De mooie, ietwat verdrietige cover van "Last en Liefde" nodigde mij direct uit om te gaan lezen. Ik was wel wat sceptisch, maar zodra ik begon te lezen kon ik ook niet meer wegleggen. Je duikt in het verhaal en ziet wat er gebeurt. Het is heel beeldend geschreven.
Het gaat over Celine uit de rijke klasse en Aaltje uit de arbeidersklasse.
De zoon van Celine, Arend-Jan (AJ) leert Aaltje kennen en kiest voor haar, maar als hij haar thuis voorstelt komt het tot een strijd die eindigt met het de deur uitzetten van AJ door zijn vader, de man van Celine.
Celine is daar helemaal niet mee eens en begint een briefwisseling met Aaltje.
Dit zijn prachtige brieven die in een prachtige taal geschreven zijn.
Het verhaal wisselt van Celine naar Aaltje.
Ondertussen komen thema's als emancipatie, spaanse griep, anticonceptie, opkomst van het socialisme en vrouwen die broeken gaan dragen voorbij.
Ik vond dat de liefde en warmte van het verhaal afspatte en dat het in een een erg mooie bewoordingen geschreven is.
Voor mij een echte aanrader!!