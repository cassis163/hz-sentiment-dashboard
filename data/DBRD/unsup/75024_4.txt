Ik heb nooit eerder een thriller gelezen met de moordenaar als hoofdpersoon en begon uitermate sceptisch aan dit boek. Wat een a-moreel uitgangspunt! Maar na acht, negen pagina's was ik om; de schrijver had me aan de haak. Ik wilde geen sympathie voor de dader opbrengen, maar gaandeweg Zwart fortuin veranderde dat. Heel knap hoe de auteur me wat dat aangaat een paar keer op het verkeerde been heeft gezet. Spannend en zeer invoelbaar voor mensen die zoals ik iets met het feminisme hebben. Ik begrijp dat dit niet de eerste thriller is van John Brosens - na dit avontuur ga ik dan ook op zoek naar zijn andere boeken.