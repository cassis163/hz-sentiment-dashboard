Een heel ander verhaal is de titel van Nesser's tweede in de Barbarotti-serie, Het boek gelezen hebbende kan ik beamen dat het inderdaad een heel ander verhaal is dan de meeste recht toe recht aan thrillers.
Misschien was uiteindelijk "een heel onwaarschijnlijk verhaal" wel een betere naam geweest. Maar dat blijkt eigenlijk pas inde climax - en heb je dat gedurende het verhaal niet door- maar het verhaal is wel erg onwaarschijnlijk.

Traag is het woord wat op zo veel Scandinavische thrillers van toepassing is, en ook een heel ander verhaal bedient zich van deze traagheid. Heel veel ruimte dus om sfeer te creëren en uitgebreid de karakters diepgang te geven. Toch heb ik ook hier een apart dubbel gevoel gekregen, aan de ene kant prachtig en stijlvol beschreven en aan de andere kant regelmatig het idee gedurende het verhaal dat hele passages en beschrijvingen weinig toevoegen (Een gevoel wat ik in De man zonder hond misschien nog wel meer had) en het boek dus veel minder lijvig had kunnen zijn.

Vind het lastig om te duiden wat ik nu eigenlijk van dit boek vind, aan de ene kant dus die mooie beschrijvingen, een mooi maar traag ritme, echt anders dan de massa door een indirecte aanpak van het verhaal. maar toch ook gebrek aan spanning, de onwaarschijnlijke climax waar het verhaal eigenlijk helemaal op gebouwd is en veel tekst die weinig bijdragen aan de puzzel van de zaak, maar wat het dan wel weer heel reëel en menselijk maakt.


toch maar een poging dan:
Een heel ander verhaal is een literaire kunstwerk, dat je misschien nog net in kan delen in het thrillergenre. mooi is het prachtige tempo en de ingewikkelde maar ragfijne plotlijn die in de climax antwoord geeft op alle vragen, toch blijft er ook een stukje onbevredigd gevoel hangen zonder dat ik nu echt kan duiden op welke plaats ik die vinger moet leggen.

totaal score: 3,5 sterren

Spanning: 1*
Plot: 5*****
Leesplezier: 3 ***
Schrijfstijl: 4 ****
Originaliteit: 4 ****
Psychologie: 4****