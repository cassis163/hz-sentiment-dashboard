Dit boek is opgedragen aan de vader en zus van de auteur. Binnen zes maanden overleed haar vader aan kanker en haar zus aan een hartaanval. Haar manier om hiermee om te gaan was het schrijven van dit boek. Zowel kanker als hartfalen spelen een belangrijke rol in de verhaallijn.

Hearts can break. Yes, hearts kan break. Sometimes I think it would be bette rif we died when they did, but we don’t.

Stephen King, Hearts in Atlantis

Het boek vertelt het zeven dagen durende verhaal van Jasper en Sam. Het verhaal heeft 26 hoofdstukken, aangevuld met twee ongenummerde hoofdstukken, waarin ze terugkijken op de afgelopen week, en een epiloog. Afwisselend delen Jasper en Sam hun gedachten, gevoelens en zienswijze over de ander en zichzelf. Ze kennen de ander beter dan zichzelf. Beiden beginnen met ‘Op de laatste dag van mijn oude leven …’

Elke dag begint met een toepasselijke quote in het Engels of titelsong van een bekend personage. Elk nummer heeft een persoonlijke betekenis; What if, van Coldplay loopt als een rode draad door het boek. Achter in het boek is een lijst opgenomen van de liedjes die zijn gebruikt in het verhaal. Op Spotify zijn de liedjes vrij te beluisteren.

Op de cover is een deel van een jongeman te zien die gitaar speelt. De titel kan op meerdere manieren uitgelegd worden: letterlijk de hartslag van het hart, de hartslag kan veranderen bij ziekte, het ritme van het hart versnelt, als de dood dreigt of bij een emotie, de slag die het hart krijgt bij een dreun; een dramatische gebeurtenis en de hartslag stopt bij overlijden.

Deze Young Adult is door de auteur van het Engels naar het Nederlands vertaald, wat met name in het begin van het boek merkbaar is; de zinsopbouw is niet vloeiend en hier en daar ontbreekt een woord. Dit doet weinig af aan de goed opgebouwde verhaallijn. Hier en daar wordt een woord of zin in het lieflijk Vlaams geschreven; dit zal de meeste lezers waarschijnlijk kunnen bekoren.

Door een dramatisch voorval in hun kindertijd zijn de achttienjarige Jasper en zestienjarige Sam dik bevriend geraakt. Ze gaan door dik en dun voor elkaar, zeggen waar het op staat, maar laten elkaar met veel respect in hun eigenwaarde.

My best friend is the one who brings out the best in me.

Henri Ford

Jasper heeft welgestelde ouders; zijn vader is een bekend architect. Het is de bedoeling, dat Jasper na het afronden van zijn opleiding Architectuur, het architectenbureau van zijn vader overneemt. Zijn vader, eens een goede basketballer, vindt het vanzelfsprekend dat Jasper ook gaat basketballen. Jasper houdt van zijn ouders en wil ze niet teleurstellen; hij doet alles waarvan hij denkt dat het de goedkeuring van zijn ouders wegdraagt, zonder ook maar één moment aan zichzelf te denken. Hij heeft veel vrienden en maakt gemakkelijk contact.

Hete tranen prikkelen mijn ogen, Ja, Sam heeft een punt, maar ik wil er niet over praten.

Sam is hoogbegaafd en heeft paranormale dromen. Haar ouders en zus zijn dodelijk verongelukt toen ze negen jaar was. Sindsdien hebben haar pleegouders Sarah en Mark de zorg voor haar op zich genomen. Sam volgt een opleiding Geneeskunde. Ze weet precies wat ze wil en krijgt overal haar zin in. Ze is erg op zichzelf; durft geen vriendschap te sluiten met anderen en laat niemand, met uitzondering van Jasper, dichtbij komen. Sam is bang om mensen te verliezen. Ze denkt ook dat ze niemand tot last mag zijn.

Het noodlot bepaalt je pad. Je moet jezelf vaak door het slechte heen spartelen, om het goede te vinden. Yin en Yang

Tijdens het basketballen zakt Jasper in elkaar en wordt gereanimeerd. In het ziekenhuis blijkt dat hij ongeneeslijk ziek is; hij heeft een tumor in zijn hart en nog maar een paar dagen te leven.

Het vooruitzicht voorgoed afscheid van elkaar te nemen valt Jasper en Sam zwaar. Jasper wil in de paar dagen die hij nog heeft, uit zijn leven halen wat er nog inzit. Bovenaan zijn bucketlist staat: optreden als zanger voor publiek. Sam wil ervoor zorgen dat zijn wens uitkomt.

Gaat dit lukken?

Laat elk moment tellen.

De auteur heeft een boeiend, niet altijd even realistisch, verhaal geschreven, dat de doelgroep zeker zal aanspreken. Een verhaal over verlies, verdriet, vertrouwen, vriendschap, anders zijn, kiezen voor jezelf en dromen verwezenlijken voordat het te laat is.

Het verhaal komt ietwat traag op gang, maar dit is nodig om de hoofdpersonages in het verloop van het verhaal te kunnen begrijpen. De lezer ontdekt hoe ze in het leven staan en met elkaar omgaan.

De auteur weet de lezer te raken door levendige, gevoelige dialogen met name tussen Jasper en Sam. Deze twee worden sterk neergezet. Beeldend beschrijft ze het avontuur dat deze twee jonge mensen aangaan. De emoties van alle personages zijn voelbaar en laten kwetsbare mensen zien in een machteloze situatie en onoverkomelijk drama.

Het voorlaatste ongenummerde hoofdstuk vertoont aangrijpende overeenkomsten met een aantal andere hoofdstukken; mooi om dit terug te zien.

De afloop is subliem en laat de lezer verbijsterd en tegelijkertijd verrassend achter.

Life wil not break your heart. It’ll crush it.

Henri Rollings

Verhaallijn: 4****

Schrijfstijl: 4****

Spanning: 4****

Taalkundig: 3***

Geloofwaardigheid: 3***