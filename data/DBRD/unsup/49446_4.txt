Wanneer hun moeder de zeventienjarige Lucille en haar kleine zusje Wren aan hun lot overlaat, staat Lucille er plotseling alleen voor. De onbetaalde rekeningen stapelen zich op en er komen bezorgde vragen van buren en kennissen. En dan wordt Lucille ook nog halsoverkop verliefd...
Lucille neemt een bijbaan en doet wat ze kan om de schijn tegenover de buitenwereld op te houden.Gelukkig krijgt ze nu en dan hulp, al heeft Lucille geen idee van wie. En is er ruimte voor een grote, verboden liefde als alles om haar heen uit elkaar valt?

Ik ga beginnen bij de voorkant van het boek. Ik vind dat zo gaaf gedaan, met al die verschillende kleuren met een mooie zwarte achtergrond. De voorkant is echt heel tof, alleen is de zijkant niet heel speciaal. Wanneer die in je boekenkast staat, zou ik hem met de voorkant naar voren zetten zodat iedereen kan genieten van de voorkant.

Toen ik zag dat we dit boek zouden gaan lezen voor de Hebban 7Days Reading Challenge, was ik wel benieuwd naar het boek. Ik had hem al eens een keer ergens voorbij zien komen en dacht: Hé dat boek lijkt mij wel leuk! Uiteindelijk heeft dat ook bewezen, ik vond het echt een heel mooi boek.

Estelle Laure gooit allerlei citaten door het boek heen én daarnaast nog hele mooie uitgesproken zinnen. Ik ga niet zeggen wat voor zinnen, want je moet het boek gewoon lekker zelf lezen haha! Maar de dingen die Estelle Laure zegt in haar boek, doet mij wel aan het denken zetten. Toen ik het boek uit had, ging ik nadenken over het leven en met wat voor reden wij hier op de aarde zijn, daarnaast vroeg ik mij af hoe ik wilde leven en wat voor persoon ik wilde zijn. Ik kan er niets anders van maken dat ik het boek heel erg mooi vind en blij ben dat ik hem gelezen heb. Tijdens het lezen moest ik wel een traantje weg pinken, ik zat er helemaal in. Dat is niet erg handig als je in de bus naar stage of thuis zit haha, want veel mensen kijken je raar aan.

Het enigste waar ik mij aan stoorde van het boek is het einde. Het boek heeft maar iets van 230 pagina's ongeveer, wat dus niet zo'n heel groot boek is. Het einde heeft een open einde, wat betekent dat het verhaal niet echt is afgesloten. Je moet je eigen fantasie gebruiken bij je onbeantwoorde vragen, die ik zeker wel had. Ik heb sowieso al een hekel aan open eindes, maar bij dit boek vond ik het toch wel ernstig. Het is zo'n mooi boek, wel een dun boek maar ach daar kan ik wel mee leven, maar dat er dan niet nog 30 extra pagina's besteed wordt aan het afschrijven van het verhaal. Ik heb echt met grote ogen naar het boek gestaard, omdat ik gewoon niet kon geloven dat ik al bij het einde van het boek terecht was gekomen.

Maar, desalniettemin was het boek super mooi en als je van YA houdt, dan is dit boek wel echt iets wat je gelezen moet hebben.