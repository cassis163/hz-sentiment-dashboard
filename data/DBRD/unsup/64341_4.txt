De proloog van "De Verkeerde Vriend", de debuutroman van Gert Jan van de Bemd, laat je direct in verwarring achter. "Wat gebeurd hier? Waar gaat dit over? Wat is dat voor een vent die Werner (Le) Mans?". Het maakt je direct nieuwsgierig om het traag aanvoelende eerste en grootste deel van de roman te lezen waarin met name het karakter van Werner tot in alle details wordt uitgediept. Traag zonder overigens ooit minder boeiend te worden. Juist het tegenovergestelde, door de humoristische en beeldende manier van schrijven van Gert Jan van den Bemd. Hier komt Gert Jan's achtergrond als beeldend kunstenaar en fotograaf duidelijk naar voor, alsook zijn observatievermogen. De lezer waant zich direct in de de setting van het boek, zijnde vakantie op de camping met stacaravan en zwembad. Als lezer krijg je hier ook ruim de tijd om je in te denken hoe je zelf met de, voor Werner ernstige, ontwikkelingen rondom het rustige bestaan zou omgaan. Naar het einde van de roman wordt het tempo opgevoerd en wordt je gedwongen allerlei mogelijke oplossingen te overwegen met een even verrassend, alsook abrupt einde, welke je achter laat met vele gedachten .... Wie is nu werkelijk "De Verkeerde Vriend"?
Een debuutroman met zowel psychologische als spannende elementen, overladen met humor, die zeer de moeite waard is om te lezen en absoluut smaakt naar meer.