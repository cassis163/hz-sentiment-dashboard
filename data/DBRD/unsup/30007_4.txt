In het boek Britannia Road 22 wordt de bewogen geschiedenis verteld van Silvana en Janusz Nowak.
Zij ontmoeten elkaar voor het eerst in 1937, ze worden verliefd, krijgen een kind en wonen in Warschau - Polen.
Door het uitbreken van de Tweede Wereldoorlog worden ze van elkaar gescheiden. Ze zien elkaar pas zes jaar later terug in Engeland.
In Ipswich aan Britannia Road 22 blijkt dat Silvana en Janusz vervreemd zijn van elkaar, hun kind kent zijn vader niet en de vader herkent zijn kind niet. De oorlogsjaren hebben op de beide echtelieden een onwisbare indruk gemaakt. Ze zijn getraumatiseerd en zijn niet in staat om hun ervaringen te delen, ze zwijgen en bewaren hun herinneringen als diepe geheimen voor elkaar.

In Britannia Road 22 beschrijft Amanda Hodgkinson met een terugblik naar het verleden hoe Silvana en Janusz de strijd om te overleven hebben overwonnen.
Het is een tragisch verhaal wat op een toegankelijke wijze is beschreven. Liefde, vergeving, schuld, vriendschap,pijn en verlies moeten door Silvana en Janusz worden beleefd om de weg naar elkaar opnieuw te vinden.
Britannia Road 22 is met een nieuwsgierig makende cover, goede titel en een indrukwekkend thema een boeiende en mooie roman.