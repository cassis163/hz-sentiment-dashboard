Naar aanleiding van de blogtour mocht ik een recensie schrijven over dit spannende boek! De flaptekst gaf me onmiddellijk de kriebels om aan de slag te gaan.

Als eerste wil ik mijn complimenten geven aan Belinda omdat ze weer een topper van een boek heeft geschreven. Vanaf de eerste pagina’s zat ik al helemaal in het verhaal. Wat me meteen opviel is dat, vanaf dat ik het boek begon te lezen, overal in de media verhalen opdoken over vluchtmisdrijven. Ik kreeg er een heel raar gevoel bij, ook het gevoel dat ik de slachtoffers en hun familie begreep qua gevoel. Belinda heeft de gevoelens en gedachten van het slachtoffer en haar familie zo goed neergepend alsof het lijkt dat je hun rouwperiode van dichtbij meemaakt.

Wat voor mij weer een groot pluspunt was is dat het verhaal afspeelt in eigen land (België). Je wordt zo meer in het verhaal getrokken omdat je ook al vaak op plaatsen bent gekomen die beschreven worden. Er is nog genoeg ruimte voor fantasie, maar zo krijg je ook een extra beeld waarin je je kan oriënteren. Super!

De keuze van foto voor op de cover is ook super goed gekozen. De link naar het verhaal is duidelijk zichtbaar. Prachtig ook dat ze voor de foto een oude camera hebben gebruikt in plaats van een nieuwe, dit exemplaar geeft veel meer karakter.

Wat mij betreft een échte aanrader van eigen bodem! Doe zo verder, Belinda!
http://booksandteacorner.wordpress.com