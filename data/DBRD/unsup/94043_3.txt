Waar gaat het boek over? Het boek “Akata Witch” gaat over Sunny. Sunny woont met haar familie in Nigeria, maar ze is geboren in Amerika. Sunny is vanbinnen een Afrikaan, maar vanbuiten is ze een albino. Hierdoor wordt ze op school gepest. Sunny heeft het gevoel dat ze nergens bij hoort, totdat ze erachter komt dat ze magische krachten heeft.

Het boek is geschreven door Nnedi Okorafor. De schijfstijl van het boek vind ik persoonlijk heel erg fijn. Het boek is mooi geschreven, maar het leest ook makkelijk weg. Hierdoor lees je het boek zo uit. Ook vond ik de opbouw van het boek erg fijn. Elk hoofdstuk begon met een tekst uit een boek voor free agents (magiërs). Hierdoor kwam je zelf meer te weten over de geschiedenis en de gewoontes van de magiërs.

Het boek begint naar mijn mening wat langzaam. Ik merkte dat ik niet echt geboeid werd door het verhaal. Aan de andere kant is het wel zo dat de wereld goed wordt omschreven. Nu heb ik het wel over de ‘mensenwereld’. Ik vind dat de wereld van de magiërs wat uitgebreider besproken had mogen worden. Na bladzijde (+-) 191 werd het voor mij pas echt boeiend. Dit was ruim over de helft van het boek. Ik vond het jammer dat het boek zo langzaam begon, maar het einde was zeker de moeite waard.

Ik geef het boek 3/5 sterren. Het boek werd op de website omschreven als “the Nigerian Harry Potter”, maar hier ben ik het helaas niet mee eens. Ik vond het tweede deel van het boek wel echt leuk! Hierin kwamen de verschillende personages goed naar voren. De karakters in het boek zijn goed geschreven.
Kortom: Ik vond het boek erg leuk, maar het kwam (voor mij) te laat op gang!