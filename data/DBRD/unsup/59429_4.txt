De moord op Ester Synnove Lonn zal snel opgelost zijn. Alle sporen wijzen immers naar haar ex-man, Johnny Svendsen. Die kwam onlangs Esthers geheime adres te weten en bedreigde haar met de dood. Het enige wat inspecteur Cato Isaksen nog moet doen, is Johnny inrekenen. Helaas is de broer van Ester hem voor en slaat Johnny op de vlucht. Hij neemt zijn zevenjarig zoontje mee, dat tot dan bij de ouders van Ester verbleef. Terwijl heel Noorwegen uitkijkt naar Johnny en de kleine Markus, leert Cato de dorpsgemeenschap kennen waar Ester en haar ex-man opgroeiden. Twee jaar geleden verdween er een jonge vrouw. Het was een klasgenote van Ester. Cato vindt een foto waar ze samen met nog drie andere kinderen opstaan. Er kan toch geen verband zijn tussen de moord en de verdwijning. Of wel?

De rouwmantel is een weerom een prachtige thriller. Lindell combineert een spannend verhaal met uitmuntende psychologische beschrijvingen. Je hebt als lezer het gevoel dat je de recherchekamer kan binnenstappen, en dat je Cato, Randi, Ellen, Roger,  kent alsof het je eigen collegas waren. De plot is om je vingers bij af te likken. Een aanrader.