Aftellen gaat over de familie Cazelet en is het tweede boek over de familie. Het verhaalt over de periode jaren 1939 tot 1941, begin van WO II. Het boek leest als een script, feuilleton. Veel personages komen in de verhaallijn voor het voetlicht. Met de stamboom bij de hand was het goed te volgen zonder het eerste boek gelezen te hebben.
Inhoudelijk wordt vanuit de verschillende personages verhaalt, dit geeft steeds wisselde inzichten over de relaties onderling binnen de familie. Interessant zijn de diverse leeftijdscategoriÃ«n en de betekenis voor deze periode in de geschiedenis op elk individu. Liefde, bedrog, rouw, incest al deze onderwerpen komen aan bod in het boek.
Zeer treffend is onder andere de beleving van de kinderen in relatie tot volwassen leden van de familie. Een beklemmende factor voor een deel van de familie is het gezamenlijk vertoeven in het familiehuis. Wat fricties geeft voor een aantal personages in de familie.

Het is genieten van de vele mooie citaten en oneliners, een keurmerk van schrijfster Elzabeth Jane Howard.
Hopen dat het vervolg niet lang op zich laat wachten.