Een degelijk debuut.
Elvira Selas komt terug in dienst nadat ze er een jaar al dan niet gedwongen tussenuit is geweest nadat een undercoveractie niet helemaal goed gelopen was. Ze was ge誰nfiltreerd in het drugskartel en na een actie van haar heeft men haar eruit moeten halen.
Nu is ze klaar voor een nieuw stuk van haar leven. Ze krijgt een zaak toegewezen van een oudere vrouw die vermoord is en waarvan de tong ontbreekt. Al snel volgt een tweede dode waarvan de pink ontbreekt. Gaat het hier om een seriemoordenaar of om iemand die een punt wil maken, maar welk punt dan.
Elvira is duidelijk niet de gemakkelijkste persoon om mee samen te werken, eigengereid, koppig, luistert niet en dat is dan de persoon die een team moet aansturen. Werkt natuurlijk niet zo heel goed want team kent ze niet, ze doet alles zo veel mogelijk alleen, is erg wantrouwig en op haar hoede.
Ze heeft nog een eigen agenda, namelijk haar broer zoeken die zich ergens in dat drugskartel bevindt. Ze zoekt hem al jaren.

Op zich een goede en spannende thriller, waar heden en verleden hand in hand gaan, maar ik viel toch over enkele, laat ik het slordigheden, noemen.
"Terwijl Elvira een theelepel coca誰ne in de ampul liet verdwijnen, ..."
Wanneer Elvira de kwaliteit van coca誰ne gaat testen, neemt ze een theelepel vol, dat is toch echt veel te veel om mee te testen, hooguit een mespuntje wordt daarvoor gebruikt.
Wat later vertrekt ze met een sporttas in de hand met veertig kilo coca誰ne. Als vrouw een tas van veertig kilo dragen, nee, gaat er niet in bij mij, verdeeld over twee tassen van elk twintig kilo is het al zwaar om te dragen.
- spoiler verwijderd door de Hebbanredactie -

Desondanks heb ik wel genoten van deze thriller die ruimte laat voor een vervolg.
De schrijfstijl is aangenaam om te lezen, zinnen vloeien mooi. Het is interessant te lezen wat er omgaat in iemand die infiltreert in een milieu dat niet het zijne is, die zijn normale normen en waarden en vooral ook zijn geweten moet negeren en moet handelen als een crimineel. Hoe dat een mens kan veranderen, dat is mooi beschreven. De aandacht die er was voor de begeleiding van iemand die terugkomt na een undercoveractie, ik weet niet of dat in realiteit ook zo is, maar als het zo is, is het goed dat het bestaat.

Een debuut dat volgens mij wel eens in aanmerking zou kunnen komen voor enkele prijzen.