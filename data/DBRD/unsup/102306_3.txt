Het boek begint meteen goed. Er verdwijnen mensen bij een mysterieuze explosie. Een persoon blijft over: Iskander.
Iskander komt per ongeluk terecht in een vreemde situatie En wie is toch die mysterieuze man in het zwart, die na de explosie verschijnt? . Hij maakt kennis met een vrouw, en daarmee ook met het Reizen en voordat hij het weet staat de wereld op zijn kop. Hij moet proberen in leven te blijven, want ze zitten achter hem aan. Ze willen alles over hem weten. Wat maakt hem zo bijzonder?
Zoe is mijn favoriete personage. Best gaaf, wat zij allemaal kan. Ook zij moet rennen voor haar leven. Ze probeert er achter te komen, wie er achter ze aan zit. Fisller helpt ook met het onderzoek. Hij werkt voor Limes en weet dus veel van Reizen af.
Het verhaal is origineel en gaf mij een beetje het gevoel van de tv serie: Sliders. Deze mensen sprongen door wormgaten. Dit verhaal is dus een andere manier van Reizen!
Het is wel een verhaal, waar je met je hoofd bij moet blijven. Soms was ik even kwijt, waar de personages waren. Het gaat vrij snel allemaal, als ze op de vlucht zijn. Dus er waren momenten dat ik even niet meer wist waar het verhaal zich afspeelde. Daar kwam je dan lezende voort weer achter.
Het is een echte science fiction thriller. Soms komen er termen voorbij die alles met tijd en ruimte te maken hebben. Maar ook Kwantumfysica. Dit zijn stukjes die niet vlot lezen, maar wel leerzaam zijn.
Spannende momenten worden afgewisseld met rustige stukken. Ondanks alles duurde het echt even voordat ik in het verhaal zat. De schrijfstijl is niet wat ik gewend ben, dus ik moest omschakelen! Daar moest ik echt aan wennen.
Dit verhaal is enorm beeldend geschreven. Je ziet de flitsen en wat er daarna gaat gebeuren, allemaal echt voor je. Soms stond er even een woordje in die ik niet herkende, maar dat is zo opgezocht. Dus leer je ook nog iets, tijdens het lezen.
Ik geef het boek een : 7! ( dat komt neer op 3,5 sterren). Ik had dit keer een cijfer in mijn hoofd. Het volgende boek ga ik ook binnenkort lezen!