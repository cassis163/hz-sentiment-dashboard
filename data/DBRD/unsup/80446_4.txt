Dit is nu al weer het vijfde deel in de Kit Guardner boekenreeks. En goed zelfstandig te lezen.
Kit is een paar dagen kwijt na een overval van een supermarkt. Als ze de verloren dagen probeert uit te pluizen neemt ze een opdracht aan van de Veringolees Boran, die geen contact meer kan krijgen met verschillende familieleden op zijn thuisplaneet . Ze reizen af naar de binnenstebuiten planeet Veringo. Daar aangekomen gaan er allerlei zaken al meteen mis en vermoed ze dat ze worden tegengewerkt. Zal ze ooit nog terugkeren naar de Aarde...

Dit vijfde deel is anders dan de voorgaande delen. Het is meer volwassen geworden. Pepper zet een doordacht mysterie neer om te ontrafelen. Alles hangt mooi samen en wordt langzaam zoals het hoort bij een detective opgediend aan de lezer. Daarnaast heeft het verhaal nog steeds de vaart die we gewend zijn bij een Kit Guardner boek, maar het is meer gedoceerd. Hierdoor is er ook tijd voor de ontwikkeling en gevoelens van Kit en Jim, waardoor hun personages groeien. En natuurlijk wist Pepper mij weer te bekoren met de beschrijvingen van Veringo, de groene wereld binnenin een planeet.