Toen ik op Crimezone las dat er een nieuwe Deaver aankwam heb ik 'm meteen op mijn verlanglijstje gezet. Ik zag al dat het verhaal niet over Sachs en Rhyme ging wat ik erg jammer vond omdat ik het gevoel had dat ik die personages al goed kende en nog meer van hen wilde leren kennen. Toch kocht ik zonder op de achterflap te kijken dit boek dat net als boeken als De Da Vinci code een mengeling van fictie en werkelijkheid is. Toen ik eenmaal een beetje in het verhaal zat kon ik het boek niet meer wegleggen. De sfeer die getekend werd van het Duitsland van voor de 2e wereldoorlog was grimmig maar zo beschreven dat ik er meer van wilde weten. Het verhaal zelf zou zomaar waar gebeurd kunnen zijn. De personages leefden naar mijn gevoel echt. Wat mij betreft, een heel goed boek, 4 sterren dus.