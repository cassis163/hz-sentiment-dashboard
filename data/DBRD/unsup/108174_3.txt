Het verhaal van de eerste priesteres: 3,5 sterren!

Op die verre dag, in die lang vervlogen nacht, in dat verre jaar, in de tijd dat Anu de hemel in bezit nam,' begint het verhaal van de eerste priesteres.- Gilgamesj, Sumerisch kleitablet

Volgens de vroegste bronnen werd de aarde toen zij jong was bevolkt door de Anunnaki, de nakomelingen van Anu. Zij leerden de mensen de geheimen van een hogere beschaving. Wie waren zij werkelijk? En was het hun bedoeling een strijd tussen hemel en aarde te ontketenen?

Inanna en Eridu zijn tweeling. Door een gelukje mag Eridu blijven leven, want twee van hetzelfde , dat brengt ongeluk. Zij leven bij het Serpent, de rivier en streven ernaar om met het volk Moederaarde gunstig te stemmen, Als er een zondvloed komt, vluchten ze. Het wordt een spannende reis. Inanna moet veelal op haar broer passen. Gezien haar moeder en grootmoeder er nu niet meer is, zal zij in de toekomst de taak van ziener op zich nemen. Daar is nog een lange tocht voor nodig en niet zonder gevaar.

Als rampspoed het Dorp van de Reiger treft, kan de Aardemoeder haar kinderen niet langer beschermen. Inanna, de kleindochter van de ziener, zal een pad betreden waar geen mens ooit van terugkeerde. Het wordt een reis met grote gevolgen.

Er is geen schrift. Er zijn geen steden. Er zijn eindeloos wel veel mogelijkheden.

De auteur

Jacqueline Zirkzee is schrijver en historicus. Raadselachtige archeologische vondsten brachten haar op het spoor van een vergeten tijdperk. De eerste priesteres is haar zevende roman.

De historische tijd van het boek

De eerste priesteres speelt zich af in de lang vervlogen tijden van de Sumeriers. Sumer wordt beschouwd als de eerste samenleving ter wereld. De Sumereriers trokken rond 3500 v. Chr. het gebied binnen ( De geschiedenis van Sumer speelt zich af van 3800 - 2000 v. Chr. bron: Wikipedia.)

Raadselachtige vondsten brachten de auteur op een vergeten tijdperk. De eerste priesteres is haar 7e roman. Ze beschrijft het zoals ze denkt dat het gelopen is.

De goden goed stemmen en zoeken naar een nieuw land zijn mooie elementen

De cover is een ware blikvanger. Een jonge vrouw zit met haar rug naar ons toe. Een stenen beeld kijkt je aan. Wat is daar aan de hand? En wie is die eerste priesteres? Dat wordt duidelijk in het boek over Inanna. In de vertelperspectief van 3e persoon lezen we over haar en haar broer Eridus. Hoe zij leefden over haar familie en dorpsgenoten.

De schrijfstijl leest in het begin nogal stroef. Een voorbijgaand Serpent, een vloeibaar licht? Het was mij niet direct duidelijk, hoe het in elkaar stak. De eerste pagina's heb ik een paar keer moeten overlezen. Eenmaal verder in het verhaal ging het beter. Snel werd duidelijk dat de kinderen van Anu, Inanna en Eridu, geen makkelijke levensreis gingen meemaken. Eridu met zijn bijzondere hoofd, krijgt veel de schuld van het ongeluk, wat veel voorkomt. Ze hebben elkaar nodig "Ze zijn samen een".

Conclusie

De eerste priesteres geeft een blik terug in de tijd. De echte vroegere tijd. Hoe het volk van Inanna leefde, wat zij zoals deden, aten en onderling met elkaar omgingen. Zij geloofden in de goden en moesten deze voor bijna alles goed stemmen. Het is een mooie uiteenzetting van wat Inanna allemaal moet meemaken, voordat zij op haar eindbestemming is aangekomen. Het duurt even voordat ik in het verhaal kom, maar eenmaal in de flow, kwam dit helemaal goed. Af en toe legde ik het even weg, om later in verder te gaan.

Jacqueline Zirkzee heeft hiermee een mooie combi gemaakt van de vroegere tijd en de wijze waarop zij denkt, dat het gebeurt is. Het leven van toen. En dat is haar goed gelukt!

Waardering 3,5 sterren.

Zeer origineel, de auteur kan zeker mooi vertellen. Alleen ik moest wel wennen aan de opbouw van de zinnen. Eenmaal gewend aan deze schrijfstijl, en eenmaal in de flow van het boek, kwam het verhaal beeldend over. Met een mooi einde.
#birdysboeken