En ook deze Peter Robinson was weer top! Ik lees de boeken over Banks en consorten helaas niet in de goede volgorde, maar dat mag de leespret niet drukken.
Ik heb weer genoten van deze politiethriller. Banks wordt door hoofdcommissaris Riddle - niet bepaald zijn grootste vriend - gevraagd diens dochter Emily op te sporen. Dat lukt redelijk gemakkelijk en hij levert haar thuis af en daarmee is voor hem de kous eigenlijk af. 6 maanden later gebeurt er van alles: er wordt iemand vermoord en tijdens het onderzoek blijken er allemaal draadjes te lopen naar de personen die op verschillene manieren te maken hebben (gehad) met de weggelopen dochter van Riddle. Dan wordt ook Emily vermoord...
Lekkere whodunit met een sympathieke inspecteur die naast zijn werk ook privé genoeg te verstouwen heeft. Juist de vermenging van zakelijke en privé-beslommeringen maakt van Banks een toegankelijk en geloofwaardig personage.