Een mooie coming of age roman over hartsvriendinnen Dottie en Mary. Het verhaal speelt zich af in de jaren 60 in het stadje Brighton. Vriendschap, opgroeien, en eerste liefdes staan centraal. De jaren 60 sfeer wordt mooi beschreven in het boek. Dottie en Mary zijn twee hele verschillende meiden; Dottie is ietwat verlegen, een volger, droomt van trouwen, kinderen krijgen en oud worden in een huis in Brighton. Mary is spontaan, wil de wereld zien, en zo snel mogelijk naar de kunstacademie in Parijs.
Het verhaal wordt verteld vanuit Dottieâ€™s point of view, met enkele dagboekaantekeningen van Mary. Door een onbedoeld verraad, wordt hun vriendschap zwaar op de proef gesteld. De gevolgen zijn groot, daarnaast ligt een tragedie op de loer en het verhaal neemt een andere wending dan je zou denken en willen.
Het begin van het verhaal kwam wat langzaam op gang, daarna kwam er meer spanning en tempo in en wordt je als lezer echt gegrepen en wil je weten hoe het afloopt. Ik ben benieuwd naar het vervolg en geef dit boek 3,5 ster