Oh jongens wat is dit spannend. Ik wilde de eerste pakweg 50 pagina's lezen, maar ben gewoon in een ruk doorgegaan tot het einde. Een man kondigt op facebook aan dat hij wraak gaat nemen. Binnen de kortste keren heeft hij duizenden volgers. Hij zet exact op facebook wat hij gedaan heeft en als de politie dan het lijk vindt, komt dat overeen met het bericht op facebook. In eerste instantie heeft de politie helemaal geen idee waar ze het moeten zoeken. Pas na het derde lijk vinden ze een mogelijke link en komt alles in een stroomversnelling. De dader vindt niet dat hij dader is maar dat hij slachtoffer is.
Leuk detail: de schrijver had de eerste pagina op facebook gezet en aan lezers gevraagd om te raden waarover dit verhaal zou gaan. De persoon die er het dichtste bij zat, mocht zijn naam verlenen aan het hoofdpersonnage.