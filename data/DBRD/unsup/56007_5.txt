Recensie Van werkloos tot depressief
Auteur: Rob van Spanje
Uitgever: Free Musketeers
216 pagina's


Afgelopen week las ik het boek van Rob van Spanje: Van werkloos tot depressief en ik ben onder de indruk van zijn openhartigheid, strijdlust en doorzettingsvermogen in meerdere opzichten.
Rob werkt vele jaren als P & O medewerker totdat hij besluit dat hij iets anders wil. Hij gaat werken bij het UWV als arbeidsdeskundige, maar loopt daar al snel vast.
Dit is het begin van een jarenlang gevecht tegen instanties zoals UWV, CWI en Re-integratiebedrijven, maar ook een strijd om te kunnen accepteren dat hij niet meer kan wat hij altijd als gewoon heeft ervaren: werken. Zijn lichaam laat het afweten. Raakt depressief en belandt bij diverse hulpverleners op dit gebied, maar desondanks kan niet voorkomen worden dat hij uiteindelijk in de WIA belandt. Dit geeft rust er is immers geen druk meer om te moeten presteren, solliciteren, maar de acceptatie van het niet meer kunnen werken is moeilijk.
Rob schrijft zeer openhartig over zijn strijd, onzekerheden, gezondheid m.n. wat het betekent om chronisch depressief te zijn, karakter, gezin en ervaringen op het gebied van zijn zoektocht naar werk, ziektewet periode en uiteindelijk zijn volledige arbeidsongeschiktheid. Hoe hij van het kastje naar de muur wordt gestuurd en beloftes van allerlei instanties die niet worden nagekomen.
Het boek is prettig geschreven doorweeft met humor, leest gemakkelijk mede, omdat het wets-technische gedeelte duidelijk wordt uitgelegd en na een paar bladzijden onderbroken wordt door een verslag over zijn gezondheid. Dit gebeurt doorlopend in het boek en maakt het dan ook beslist niet saai. Het is niet alleen maar een opsomming van.
Aan het eind van het boek vertelt Rob veel over zichzelf, ontziet zichzelf daarbij ook niet, de impact wat dit alles op zijn gezin heeft hoe ze hiermee omgaan….hoe verschillend ze denken en handelen, de spanningen binnen het gezin en hoe hij nu aankijkt tegen zijn leven. Hoe hij probeert zijn leven weer inhoud te geven, zodat het voldoening geeft en weer waardevol wordt.
Het boek is een aanrader voor alle mensen in dezelfde situatie, degenen die ermee te maken hebben gehad de zogenaamde ervaringsdeskundigen of hun naasten. Er zal ongetwijfeld veel herkenning zijn….een gevoel geven van thuiskomen…. een stimulans kunnen zijn om door te gaan. Maar zeker ook voor hulpverleners zoals psychologen, psychotherapeuten en maatschappelijk werkers, alsmede voor medewerkers van uitkeringsinstanties en re-integratiebedrijven kan dit boek een waardevolle aanvulling zijn op hun werk. Meer begrip en inzicht geven….daar ben ik van overtuigd. En tot slot is er een literatuurlijst toegevoegd en worden medische termen verder uitgediept/uitgelegd. Dit boek is compleet ! Geef het dan ook 5 *****