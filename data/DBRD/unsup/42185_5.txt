Wat zegt de achterflap (kort)? "Een prachtige filosofische roman, geschreven in een intelligente geestige, gevoelige en bij vlagen dichterlijke stijl". Helemaal waar. Na het lezen van Elegant als een egel was ik min of meer sprakeloos. Ik moet het even op me in laten werken. In het begin vond ik het lastig in het verhaal te komen. Sommige zinnen waren lang en niet helemaal duidelijk. Maar dat kan aan de vertaling hebben gelegen. Op internet las ik dat de Franse versie beter was. Dat het niet prettig las was voornamelijk aan het begin, naarmate het verhaal vorderde, was het prettig lezen. En wat een wijze levenslessen. Het maakt dat jezelf ook gaat nadenken, dat je anders naar je omgeving kijkt. Dit is puur leesgenot. Alleen het einde vond ik intens treurig maar daar zal ik hier niet over uitweiden. Lees het en je weet. Elegant als een egel wordt terecht vermeld in het boek "1001 boeken, die je gelezen moet hebben". In dit boek staat onder andere ".. is een filosofische reis, een beschouwing over de zin van het leven, die de lezer diverse en onverwachte sensaties biedt". Niks meer aan toe voegen.