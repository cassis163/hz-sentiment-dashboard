Dit is een mooi sober liefdesverhaal over twee mensen die allebei niet in de 'gewone' wereld passen. Ze wonen aan de westkust van Australië. Een geisoleerd stuk ruige natuur, met verve beschreven door Tim Winton. Je ruikt als het ware de zilte zee, je hoort het ruisen van het water, het opkomen van de vloed en de krijsende meeuwen. Ook laat hij je de eenzaamheid van beide hoofdpersonen voelen door spaarzaam met woorden en dialogen te zijn.

Dit verhaal heeft bijzonder veel indruk op me gemaakt, door de soberheid van taal, de indringende sfeer -zeer herkenbaar voor Australië-gangers- maar ook door het liefdesverhaal dat nergens klef of sentimenteel is. Nogal een verademing naast al die slappe Amerikaanse Oprah boeken waar de uitgevers ons mee vermoeien. Dit is een verhaal over 'echte' mensen met hun zwakke en sterke momenten. Ze hebben veel meegemaakt en zijn teleurgesteld in het leven. Toch is Dirt Music een boek vol levenslust en positieve 'vibraties' om het zo maar eens uit te drukken.

Zie ook: http://www.stukgelezen.nl/stukgelezen.nl/Blog/Artikelen/2011/10/10_Tim_Winton.html