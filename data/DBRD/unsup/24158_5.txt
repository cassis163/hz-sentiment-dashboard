....en meneer Lever plakte een bordje op mijn hoofd met de tekst: DE ONOVERKOMELIJKE GEVOLGEN VAN FANTASIE….. (quote)
Deze titel, voor ieder die zich onder meer afvraagt of er autobiografische elementen voorkomen in deze originele, schilderachtige, soms hallucinante “vertelling". Een merkwaardig verhaal, waar je wordt ondergedompeld in de klanken van een witte, stille wereld van een meisje en haar kauw.

Nhung, een kindmeisje en dochtertje van bootvluchtelingen uit Vietnam, woont in Beiahem, een onherbergzame, koude plek, omringd door modder en water. Nadat haar vader verdwijnt, verergert ook de toestand van haar mentaal-zieke moeder. Ze wil graag haar vader achterna, maar vindt het heel moeilijk om haar moeder achter te laten.

Hierdoor vangt haar volgende grote tocht, die naar zelfstandigheid, een beetje te vroeg aan. Er is de Chinese maffia, die het gezin op de hielen zit en ze ontmoet verschillende figuren, die ze heel graag zou vertrouwen, maar die het daarom niet echt goed met haar voorhebben.
Zo moet ze afrekenen met Gekke tante en met Amour en probeert ze tussen waanzinnige vlagen van haar moeder door, ervoor te zorgen dat ze mee kan vertrekken met Moes en haar vader. Ze vertrouwt hen en gelooft zelfs dat ze van haar houden. Ze is dan ook bereid om alles wat geld kan opbrengen te verkopen en de opbrengst aan Moes haar vader te geven.

Hij belooft Nhung dat hij haar, in ruil voor al haar geld, onder zijn hoede zal nemen, tijdens de overtocht.
Hij vertelt haar van zijn plan om, als het ijs dik genoeg is, Nhung en haar “bijna-zusje”, Moes, mee naar het land aan de overkant van het water te nemen.
Ze moet alleen maar aan geld zien te komen en het ijs moet dik genoeg zijn….