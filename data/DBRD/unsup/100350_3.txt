Op een ochtend wanneer Jelka laat en versuft wakker wordt treft ze het ledikantje van haar zoontje Cody leeg aan, Oscar is uren daarvoor al vertrokken naar zijn werk. In eerste instantie denkt ze dat het een vergissing is en dat Oscar, voor hij naar het ziekenhuis vertrok waar hij als hartchirurg werkt, Cody bij de crèche heeft gebracht ondanks dat het geen crèche-dag is. Dit is echter niet het geval .....

Je weet al dat Cody niet meer leeft omdat het boek begint met de uitvaartdienst van Cody, waarbij zijn ouders Jelka en Oscar niet aanwezig zijn. Die voorkennis maakt het verhaal minder spannend maar door de verschillende perspectieven waarin het verhaal wordt verteld met de flashbacks tussendoor uit het dagboek van Nadine wordt je nieuwsgierigheid gewekt en wil je weten wat er gebeurd is.

Het lijkt in het begin allemaal heel voorspelbaar en de echte spanning laat lang op zich wachten om af te sluiten met een twist die verrassend genoemd mag worden.