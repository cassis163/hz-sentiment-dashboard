Wat dit boek interessant maakt zijn allereerst de hoofdpersoon: rechercheur Bernie Gunther van de Berlijnse politie die uiteindelijk tegen wil en dank bij de SS beland. En de plaats en tijd waarin het verhaal zich afspeelt. Berlijn 1932 en Buenos Aires 1950.

Als oud-SS-er belandt Gunther in Argentinie, waar-ie door de geheime politie gevraagd wordt een moord op te lossen die grote overeenkomsten vertoont met een zaak die hij ook in Berlijn onder zijn hoede had.

Het verhaal ontwikkelt zich tamelijk langzaam, maar intrigerend is de omgeving waarin Gunther moet opereren. In het Duitsland van vlak voor en tijdens de machtsovername door Hitler. De invloed van de nazi's - ook binnen de politie - is enorm. Gunther moet zich daar als SPD-er in zien te handhaven.

Het andere deel van het boek speelt in het Argentinie van na de oorlog waar het werkelijk wemelt van de gevluchte oorlogsmisdadigers: Eichmann, Mengele en Scorsceny. Gunther komt ze allemaal tegen en dat maakt het verhaal een beetje ongeloofwaardig. Maar wel weer aardig is dat je een beeld krijgt het Perron-regime inclusief Evita.

Detail: In de laatste alinea van het boek wordt de titel duidelijk.