Een lang en pittig verhaal. Ik heb het steeds in de auto geluisterd onderweg van en naar mijn werk. Het heeft een paar weken gekost voordat het uit was. Ik heb de indruk gekregen dat Juliana wat sneu was, niet erg gelukkig maar zich niet van haar stuk liet brengen omdat ze nu eenmaal staatshoofd was. Bernard was verre van een steun en toeverlaat voor haar. Hij leefde zijn eigen leven en zorgde ervoor dat hij niks tekort kwam. De schrijfster heeft zich zeer goed voorbereid toen ze aan het boek begon en waarschijnlijk ook tijdens het schrijven. Maar helaas kan ik niet zeggen dat ik zo genoten heb van het verhaal. Ik was nieuwsgierig maar had er denk ik meer van verwacht, of andere dingen, dat kan ook.