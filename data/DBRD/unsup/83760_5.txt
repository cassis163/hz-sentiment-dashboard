Wat een heerlijk, heerlijk boek is dit.
Een boek dat je veel voldoening geeft wanneer je het leest. Dat begint al met de mooie kaft en luxe afwerking. En dan!
Ondanks dat de schrijfstijl zeer makkelijk wegleest, is het zeker geen fastfood. Dit verhaal wil je aandachtig tot je nemen, vanwege de emoties die het oproept. Hoe dat komt?

De personages zijn stuk voor stuk om van te houden en soms zelfs om van te schaterlachen.
De verhaallijn leest een beetje als een puzzel en maakt erg nieuwsgierig. Als lezer ben je erg betrokken en wil je net als Jonathan weten: wie heeft de agenda aan zijn stuur gehangen en met welke bedoeling? Maar telkens als je een puzzelstukje denkt te hebben gevonden, blijkt het toch anders te zijn.
Wat het verhaal echt interessant maakt, is dat elk personage een andere kijk op het leven heeft en daar een ontwikkeling in doormaakt. Deze levenslessen zijn zo mooi, verdrietig of juist grappig opgeschreven Ã©n hebben een zodanig interessante wisselwerking met de verhaallijn, dat "Jouw perfecte jaar" echt ver boven de gemiddelde feel good uitstijgt!

Ben je een beetje down of in een sleur en kun je wel een opkikker of inspiratie gebruiken? Lezen dit boek!