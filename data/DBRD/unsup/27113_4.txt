Maaike Möllmann debuteerde met ‘Laat me met rust’ een verhaal over Tess die een gelukkig leven heeft en leuke vrienden op school. Tot het nieuwe schooljaar begint, dan verandert alles. Tess trekt zich steeds vaker terug en doet vreemd tegen haar vrienden en familie. Lize, haar beste vriendin, gaat langs bij Tess en al snel komt de harde waarheid naar boven. Het was die jongen, het was een vals plan van hem.
Laat me met rust is eigenlijk een boek dat alle meisjes zouden moeten lezen. Omdat het thema kan waarschuwen voor mensen met slechte intenties, dit boek kan de naïviteit op jonge leeftijd doorprikken maar zegt ook dat je altijd bij je ouders en vrienden terecht kunt. Jammer genoeg wordt dat laatste vaak door slachtoffers vergeten en gaan ze alleen verder met hun problemen.
Maaike Möllmann maakt meteen duidelijk dat ze kan schrijven, Laat me met rust leest heel vlot door en bevat veel spanning en emoties. Je leeft uiteindelijk mee met bijna alle personages uit het boek. Je voelt de angst van de ouders, de druk op Tess maar ook de sterke vriendschap tussen Tess en Lize. Tijdens het verhaal komen er soms stukjes chat dit zorgt ervoor dat het verhaal niet blijft stilhangen en de spanning behouden blijft waardoor je het boek nog sneller wil uitlezen.
Het hoofdpersonage Tess wordt ook mooi uitgewerkt en je leeft met haar mee je begrijpt waarom ze bepaalde dingen wel en niet doet. Terwijl je in je achterhoofd weet dat Tess beter anders handelde denk je tijdens het lezen, dat zou ik ook doen. Daar zit juist het mooie van het boek, het kan ons allemaal overkomen en voor alle problemen bestaat er een oplossing bestaat. Ook de andere personages krijgen tijdens het verhaal meer diepgang en blijven niet gewoon aan de oppervlakte.
Kortom Laat me met rust is een mooi geschreven boek met een belangrijke boodschap, een sterk debuut meteen van Maaike Möllmann.