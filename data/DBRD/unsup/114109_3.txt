Alles of niets was mijn eerste kennismaking met Gillian King.

Het verhaal is vanuit twee oogpunten geschreven, vanuit Roos en Nikki. Roos en Nikki strijden om 1 man Thijs. Roos en Thijs zijn al samen sinds de middelbare school en gaan door een moeilijke periode omdat Roos is vreemdgegaan. Thijs is bij haar gebleven, maar kan het voorval niet vergeten. Juist in deze verwarrende periode ontmoet hij een aantrekkelijk meisje in de trein die hij aan een baan helpt bij hem op kantoor. Nikki heeft net een relatie achter de rug, iemand met wie ze een relatie heeft gehad sinds de middelbare school. Ze raakt op slag verliefd op Thijs en Thijs vergeet zijn zorgen bij Nikki. Wat volgt is een driehoeksverhouding waarbij mensen gekwetst gaan raken.

Het verhaal bevat een flinke dosis humor en liefde. En leest heerlijk weg, je vliegt door het boek. Doordat het verhaal vanuit twee oogpunten is geschreven krijg je het verhaal niet vanuit 1 kant mee. Voor wie Thijs uiteindelijk kiest is aan de lezer om zelf te ontdekken. Het einde is in elk geval een fijne afsluiter.