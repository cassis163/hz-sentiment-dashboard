Gare du Nord van Philip Freriks.

Inderdaad : DE Philip Freriks. Voornamelijk bekend als ex NOS-Journaallezer en presentator van 'De Slimste Mens', maar ook bekend als columnist, journalist/correspondent, presentator, acteur etc. etc. Een uiterst aimabel man, ik heb 'm ooit eens mogen ontmoeten, met een enorme liefde voor La France. En treintjes. Liefst allebei tegelijk.

Uit het boekje blijkt dat hij in zijn jonge jaren naar Parijs is getrokken en daar tal van baantjes heeft gehad waaronder ook die van treinconducteur. Zijn destijds ultieme, net niet natte, droom.

De korte verhalen en anekdotes in dit boekje hebben allemaal hun beleving in de jaren '60 -'70 van de vorige eeuw. Verhalen over Parijs en Frankrijk. Aankomst en vertrek. Telkens de trein en het grote Parijse eindstation Gare du Nord centraal. Daar waar de echte wereld begint zodra je uitstapt.

Het leest niet allemaal even makkelijk weg omdat Philip z'n tekst nogal eens met wat Franse termen lardeert (wat ie overigens als ie spreekt ook regelmatig doet) maar als je je even concentreert vind je jezelf regelmatig terug in de tijd waarin de treinen nog uitgevoerd waren met pluche zetels en restauratiewagons. Met glimmende deurhendels en een witgehandschoende conducteur per wagon. Dat is ook de manier waarop ie schrijft: romantiserend, mooi geformuleerd en informatief.

Prachtig voor degenen die debiel zijn van treintjes en/of Frankrijk.

Boeiend en informatief voor degenen die ge√Ønteresseerd zijn in historische verhalen.

Een lust voor degenen die van fraaie woorden en zinsconstructies houden.

Twee uit drie voor mij. Ik geef 'm 4* naar boven afgerond.