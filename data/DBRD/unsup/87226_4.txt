Auteur René Appel biedt de lezer veel meer dan zomaar een appel voor de literaire dorst. Hij prangt je tot op het randje van je stoel, doet je van verontwaardiging steigeren bij de strapatsen van de mysterieuze echtgenoot en ook nog wat extra griezelen bij de beredeneerde valstrikken die vriendin Tosca spant om de erg naïeve en weldra labiele Fransien in te sluiten… tot deze door het lint gaat. Zijn verhaal volgt een fascinerend parcours met onverwachte haarspeld-bochten en een strak aangespannen suspense. Appel smukt zijn letter-kundige fruitschaal op met spitse uitdrukkingen en caleidoscopische woordschilderingen. Een therapeutische ervaring ten goede voor een lezerspubliek dat wat aan boekenmoeheid lijdt…
Hugo