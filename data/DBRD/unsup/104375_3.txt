Tijdens het lezen van dit boek werd mijn geduld behoorlijk op de proef gesteld. Lange tijd heb ik me door de pagina's heen moeten worstelen omdat het verhaal erg traag is, voort blijft kabbelen en soms zelfs saai wordt.

Pas in het laatste kwart van het boek wist Jane Harper me toch nog te verrassen met een aantal onverwachte wendingen en echte spanning. Wat ik wel ijzersterk vind is de manier waarop deze schrijfster de omgeving waarin het verhaal zich afspeelt op een bijzonder intrigerende wijze weet te beschrijven: de droogte, de hitte, dorre velden, geteisterde boerderijen ... alsof je er zelf deel van uitmaakt.

Personage Aaron Falk zou naar mijn mening bijzonder geschikt zijn voor een serie, maar dan moeten de boeken toch echt van een betere kwaliteit zijn dan dit voor mij toch wat tegenvallende debuut.