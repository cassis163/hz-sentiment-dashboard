Met Het Patroon zet Wessel de Valk een sterke thriller neer. Ondanks dat het een onderwerp betreft waardoor veel mensen het boek in eerste instantie helemaal niet zouden oppakken, weet De Valk het boek een dosis spanning te geven waardoor het boek zeker de titel Thriller waard is. Het betreft hier het thema ‘reizen’. Van mensen die een talent hebben en daarmee van plek naar plek kunnen reizen. De hoofdpersonages zijn goed uitgewerkt. Dit is zeker ook wel nodig, want er zijn best wat hoofdpersonen. Hier en daar is het verhaal een beetje onduidelijk omdat met het ‘reizen’ soms ingewikkelde en onduidelijke dingen gebeuren. Met een beetje geconcentreerd lezen is het echter prima te volgen. En de spanning mogen we zeker niet over het hoofd zien. Met moord, verdwijningen en geheime bijeenkomsten weet Wessel de Valk een prima decor te zetten voor een thriller. Het boek heeft een mooi formaat. Niet te dik, maar zeker ook niet te dun.
Ik geef Het Patroon 3 en een halve ster