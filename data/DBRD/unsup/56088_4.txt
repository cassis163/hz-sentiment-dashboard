Samenvatting
Joy Harting is dochter van een vooraan staand politicus. Haar vader heeft Joy nooit echt zien staan en denkt alleen aan zijn carri√®re. Joy wil zich tegen haar vader verzetten en besluit op reis te gaan. Valery pikt haar op als ze staat te liften. Er ontstaat al snel een vriendschap en ze besluiten er even flink op los te feesten. Hier leren ze Seamon kennen. Joy valt als een blok voor hem. Als Joy meer over Valery en Seamon te weten komt beland ze in moeilijke sitaties. De Lentagon, een kristallen bol die een magische energieversneller is speelt een grote rol in dit avontuur. Joy moet vechten met haar verstand en gevoel dat lijnrecht tegenover elkaar staat. Verraad speelt een grote rol.

Leeservaring
Het verhaal speelt zich af in de moderne tijd. Hierdoor begint het verhaal als een soort Young adult boek waarin feesten, druks en de wereld verkennen een rol spelen. Langzaam aan komt de fantasy kant om de hoek kijken met name door de talenten en magie die de hoofdpersonen bezitten en de Lentagon.
Het verhaal leest makkelijk weg met name ook doordat er geen typische fantasy figuren als draken e.d. in voorkomen die altijd wel aandachtig gelezen moeten worden. De omgeving waarin het verhaal zich af speelt; de steden, wegen, clubs e.d. komen realistisch over. Ook de hoofdpersonen zijn prima uitgewerkt. Je komt wat over de achtergrond te weten, evenals hun levenservaring, talenten e.d. Het geheel is heel duidelijk vorm gegeven waardoor je je prima in kunt leven in dit avontuur en het soepel mee beleefd.

Conclusie
Een makkelijk toegankelijk boek. Een mix van Young Adult en fantasy. Zeker de moeite waard.