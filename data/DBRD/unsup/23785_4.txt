Heerlijk boek om te lezen. Door de reisverhalen van Gerrit Jan Zwier kwamen eigen reiservaringen van Alaska weer terug. Herkenning wat betreft de sfeerbeschrijvingen en alles rondom de beren, hoe die wel/niet te benaderen. De afwisseling die de schrijver gebruikt tussen zijn eigen ervaringen en die van de eerdere ontdekkingsreizigers en avonturiers, zijn prettig en interessant. Zo krijgt het boek meerdere lagen. Het gedeelte over Labrador was iets minder pakkend beschreven. Daarentegen riep de informatie over de Aleoeten en Newfoundland nieuwsgierigheid op.