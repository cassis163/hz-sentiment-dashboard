Max gaat samen met zijn vriend Raffyr op zoek naar een Beschermengel. Hij wil namelijk dolgraag nieuwe vleugels, want zijn eigen zijn te oud en behoorlijk aan vervanging toe. Eigenlijk heeft hij het al veel te lang uitgesteld.

Wanneer Lucy na haar lange dienst in het ziekenhuis naar huis gaat, wordt ze overrompeld door de twee kraaien.
Voor het tot haar doordringt wat haar staat te wachten is het te laat. De kraaien hebben wat ze willen, haar vleugels. Ze staat aan de grond genageld, compleet in shock.

Het enigste wat ze over heeft van de aanval is e√©n enkele losse veer. Een veer die eerst aan haar eigen vleugels vast zat en ze nu heeft gevonden op de grond. Terwijl ze probeert thuis te komen, kan ze alleen maar wanhopig denken hoe ze nu in hemelsnaam voor haar Bestemmelinge moet zorgen. De persoon waar zij over moet waken. Zonder vleugels zal dat niet kunnen.

Wanneer ze thuis aankomt en over de ergste schrik heen is, is Lucy vooral boos op de Kraai die haar dit heeft aangedaan. En ze besluit het allemaal van haar af te schrijven, wat kan ze anders? Maar dan duikt ineens die ene Kraai weer op. Wat moet hij van haar?

Het verhaal begint al gelijk erg spannend, met de Kraaien aanval op Lucy. Die net na een nacht werken in het Ziekenhuis naar huis gaat. Vanaf het begin had ik al medelijden met haar. Ze ziet haar hele leven in duigen vallen en dat is erg goed beschreven, je voelt en leeft met haar mee.

Wat ik vooral erg leuk vind is dat het verhaal vanuit Lucy maar ook vanuit Max geschreven wordt, zo kon ik mij precies verplaatsen in beide personages en zorgt er in dit verhaal echt voor dat je er vanaf het begin in mee getrokken word. Het verhaal is zo geschreven dat je de wereld van Lucy en Max voor je ziet, de prachtige Korf waar Lucy woont, tot het Kraaiennest waarin Max woont. Alles was erg makkelijk in te beelden, alsof je leest wat je in de film zou zien.

Het is een geweldig boek, een lange emotionele achtbaan rit, met humor en spanning, waar je niet uit wilt stappen voor dat je bij het einde bent.

Ik kan niet wachten om aan het vervolg te beginnen.