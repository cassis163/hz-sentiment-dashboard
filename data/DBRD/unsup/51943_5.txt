Gewist is een Young Adult boek met een hele fijne schrijfstijl. Je wordt gelijk het verhaal ingetrokken en kan het boek dan maar moeilijk wegleggen.
Je wil gewoon weten hoe het gaat aflopen, helaas is het deel 1 van een trilogie dus je komt daar pas achter als je de andere 2 delen ook hebt gelezen, gelukkig komen beide wel zeer binnenkort uit.
Verrassend is dat personages in de loop van het verhaal toch anders zijn dan je in het begin had verwacht. Door het geheugenverlies van Kyla de hoofdpersoon ga je als het ware samen ontdekken wat waar en niet waar is. Wie kun je wel vertrouwen en wie niet.
Het verhaal heeft me ook aan het nadenken gezet: stel dat het echt mogelijk zou zijn om iemand te wissen? Maar van de andere kant lijkt me die mogelijkheid ook nog erg ver weg (gelukkig).
Ik kan dit boek aanraden aan mensen die houden van mysterieuze Young Adult boeken met een maatschappelijke boodschap. Na deel 1 wil je eigenlijk meteen verder lezen.