Doordat ik op de achterflap las dat er vier broers waren, snapte ik in eerste instantie niet waarom de andere twee broers niet op de cover staan, maar na het lezen van het boek begrijp ik waarom dat is.
De cover is in ieder geval schitterend, je krijgt bij de titel al duidelijk een idee waar het boek over zou kunnen. Je kan de titel, die sterk gekozen is, dubbel opvatten.
Je krijgt een heel goed beeld van een gegoede Duitse familie, maar ook over de Grote Oorlog dankzij de brieven van reserveluitenant Hyazinth Lieber, de dagboekfragmenten van luitenant Theodor Lieber, de oorspronkelijke teksten uit regimentgeschiedenissen, de detailkaarten van de plaatsen waar de Grote Oorlog was en de foto's uit die tijd van de hoofdpersonen die het boek af maken. Daardoor lijkt het of je vanaf een veilige afstand erbij bent geweest.
Je krijgt een beeld van hoe ze dachten. Bepaalde gedachtes moet je in de tijdsgeest plaatsen omdat dat toen heel normaal was dat ze zo dachten. Je krijgt een beeld van waar de familie in geloofden, je ziet de frustratie van Theodor om een bepaald iets, maar ook wat zijn interesses waren.
De verschrikkingen van de Grote Oorlog komen, helaas, goed in beeld. Van dag tot dag kom je te weten waar ze waren, wat ze die dag deden en hoe velen omkomen.
Het boek is over het algemeen op een vlotte manier geschreven, ook de brieven en dagboekfragmenten zijn vlot geschreven, maar soms leest het wat lastig omdat bepaalde woorden in het Frans of Duits staan geschreven, maar dat is niet echt storend. Het boek leest evengoed lekker weg.
De boeken die Theodor noemt in zijn dagboekfragmenten wil je ook gaan lezen zodat je weet wat hij heeft gelezen en of je het met hem eens bent of niet, nadat je de boeken uit hebt, over hoe hij over de gelezen boeken dacht.
Compliment aan de uitgeverij en de auteurs dat zij ervoor hebben gekozen om de noten onderaan de betreffende bladzijdes te plaatsen en niet achterin zodat je niet hoeft te zoeken.