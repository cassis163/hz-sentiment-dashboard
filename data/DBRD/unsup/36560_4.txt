Journaliste Fenna gaat naar India, om daar samen met bevriende fotograaf Ben een reportage te maken over een Nederlandse onderzoeker. Die is bezig met de ontwikkeling van een revolutionair medicijn op het gebied van wondheling. Dan komen ze erachter dat arme Indiase sloebers gebruikt worden voor dit onderzoek, zonder dat ze ervan afweten. Als de onderzoeker erachter komt dat Fenna en Ben het e.e.a. op het spoor zijn, is ie ineens niet zo vriendelijk meer en zijn Fenna en Ben hun leven niet meer zeker. De onderzoeker werkt samen met een priv√©-kliniek in Nederland, die de door de onderzoeker ontwikkelde behandeling gebruikt in hun kliniek, waar ook kandidaten uit het programma Bodymorfose behandeld zullen worden, een make-over programma.
Marjet, de hartsvriendin van Fenna doet mee aan dat programma en wint de hoofdprijs, een volledige make-over, maar weet echter niks over de illegale praktijken achter de schermen. Fenna staat in tweestrijd, of ze Marjet hierover in moet lichten, of dat ze haar de make-over moet gunnen, waar ze al zolang naar verlangt. De droom van een mooi uiterlijk ontaardt in een nachtmerrie.....
Spannende thriller, die je ook nog even na laat denken over uiterlijk en innerlijk.