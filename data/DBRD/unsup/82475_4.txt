Familieverraad van David Baldacci is het eerste boek van deze - zeer bekende - schrijver dat ik gelezen heb en ik moet zeggen dat het boek me goed is bevallen.
Baldacci heeft een mooie, goede schrijfstijl en voert de lezer op een prettig manier mee het verhaal in.
De spanning in het boek, die begint wanneer een meisje van nog maar 12 jaar, Willa, wordt ontvoerd, de plot, de diverse verhaallijnen, alles wordt heel goed uitgewerkt. Tot op het laatst blijft het spannend of het meisje Willa de ontvoering gaat overleven. Ook de persoon van de ontvoerder is goed uitgewerkt. De menselijke aspecten in dit boek zijn goed beschreven,waardoor je als vanzelf erg gaat meeleven met de verschillende personages.
Dit is dan wel mijn eerste Baldacci, maar zeker niet mijn laatste.