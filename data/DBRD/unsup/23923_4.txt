Suiker Het zoete vergif is een bundel over misschien wel het meest besproken onderwerp van de laatste paar jaar over onze dagelijkse voeding: suiker. De titel sluit aan bij wat er in de media veelal is geroepen: suiker zou erg slecht zijn voor onze gezondheid en is één van de grootste veroorzakers van Obesitas. Huib Stam heeft alle nuttige informatie die er zoal te vinden is over dit toch wel ongezonde product verzameld in dit handige naslagwerk. Niet alleen bespreekt hij de voor- en nadelen van suiker maar ook komen andere zoetmakers aan bod zoals Aspartaam en Stevia. Ook bespreekt hij in Suiker Het zoete vergif het gegeven waarom wij zo naar zoet verlangen. Schrijft hij over het verslavende effect van suiker en geeft hij een aantal handige tips hoe minder suiker te nuttigen.

Het is verbazingwekkend om te ontdekken in hoeveel producten er extra (sluik)suiker wordt toegevoegd, zoals bijvoorbeeld in veel vleeswaren. Producten waarvan jij als consument je af kunt vragen of je – nu je dit weet niet – beter voor een alternatief kunt kiezen. Immers krijgen we dagelijks bij het nuttige van natuurlijke voedingsmiddelen al (te) veel suiker binnen. Zo zit er volgens Huib Stam in een glas magere melk al twee suikerklontjes (in de vorm van lactose). Het is dan ook niet zo gek om de conclusie te trekken dat de gemiddelde persoon in onze maatschappij dagelijks een veel teveel aan suiker binnenkrijgt. Het boek Suiker het zoete gif helpt om je bewuster te maken van wat er van de verhalen rondom suiker nu waar is en wat niet. Een heldere informatiebron voor iedereen die bewust(er) met zijn voeding en gezondheid bezig wil zijn.