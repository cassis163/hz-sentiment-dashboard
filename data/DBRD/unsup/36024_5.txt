In Kasper wordt een kip veranderd Kasper op de vreemdste momenten in een dier.
Samen met zijn beste vrienden Samir, Hogan en Flora probeert hij te ontdekken hoe hij dit onder controle kan krijgen voordat hij zijn rol als zielige aardappel nr 1 moet vertolken in de schoolmusical.

Sam Copeland weet met zijn humorvolle manier van schrijven mijn zoontjes van het begin tot het einde te boeien.
Ze weten nu wat voetnoten zijn, want Sam gebruikt deze regelmatig om zijn verhaal extra kracht bij te zetten.. met succes.
Ook stimuleert hij de lezers om hun eigen omgeving bij het verhaal te betrekken, bijvoorbeeld in hoofdstuk 3 wanneer hij verteld dat iedereen wel eens in zijn broek heeft geplast.. vraag maar aan je ouders.. worden ze rood?.. mijn zoontjes lagen dubbel van dit fragment want het bleek dat ook hun oom wel eens in zijn broek had geplast.
Tevens lagen ze dubbel om alle poep en billen die in het boek voorbij kwamen.
Hoeveel billen heeft een spin?
Kijk als je als neushoorn uit een raam moet poepen eerst even of er niemand onder staat.
Het verhaal heeft geregeld verrassende en vooral grappige wendingen.
De manier van schrijven sluit perfect aan bij de belevingswereld van mijn zoontjes (vandaag 9 geworden).
De illustraties passen perfect bij het verhaal.

Ze waren het er dan ook unaniem over eens dat dit boek 5 sterren moest krijgen en ik kan mij hier helemaal bij aansluiten.
We kijken dan ook uit naar deel 2 die later dit jaar volgt (volgens de informatie achterin het boek).

Er bleef echter een vraag over... Waar blijft de Kip?