Wat lijkt me dat doodeng zeg! In coma liggen, maar wel alles meekrijgen! En dan het besef krijgen dat er iemand is die je kwaad wil doen… Samen met Amber verdenk je in eerste instantie iedereen; haar man Paul, die volgens haar niet meer van haar houdt, haar zus Claire met wie ze een gecompliceerde band heeft, haar ex-stalker Edward die net weer terug was in haar leven, haar collega Madeline wie ze aan het wegwerken was bij het radiostation… Maar in het dagelijks leven speelde Amber al allerlei rollen, dus wie is de werkelijke Amber? En welke herinnering is de waarheid?? Je wordt steeds op het verkeerde been gezet. Knap gedaan!

Het super spannende en inderdaad heel beangstigende verhaal leest als een trein en is niet weg te leggen, omdat je gewoon moet weten wat nou de waarheid is! Maar weet je: het einde vond ik zo’n anticlimax! Ik was echt heel erg teleurgesteld… Misschien ligt het aan mij en is de clue gewoon compleet langs me heengegaan! Maar ik vond het dus echt heel onbevredigend.
Zonde van een verder echt heel pakkend verhaal…