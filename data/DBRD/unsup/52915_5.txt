THE SON is het dertiende boek van Jo Nesbo. Het is geen Harry Hole-verhaal.

Sonny Lofthus is een junk. Hij zit gevangen wegens het bekennen van meerdere moorden. Zijn medegevangen zien hem als een soort biechtvader en hij veroorzaakt nooit problemen. Tot hij op een dag van een andere gevangene hoort dat zijn vader, een politieman die zelfmoord heeft gepleegd, wel eens een heel andere man geweest zou kunnen zijn dan hij dacht. Sonny broedt op wraak en weet die op meesterlijke wijze uit te voeren. Dat hij daarvoor alles achter zich moet laten en de meest gezochte man van Noorwegen wordt, deert hem niet.

Subliem. Indrukwekkend. Geweldig. Ontroerend. Spannend. Meesterlijk.
Kortom, dit boek is uitsluitend in clich√©s te beschrijven. Gezet in een heel andere toon dan de Harry Hole-boeken, maar zeer herkenbaar Jo Nesbo, is dit een verhaal met geweld en liefde, met hoop en vertwijfeling, met indrukwekkende karakters en een bijzonder plot. Spannend tot op het bot en met tot op het laatst nog verrassende plotwendingen, brengt het uiteindelijk alle verhaallijnen bij elkaar en blijkt dat de zaak toch heel anders ligt dan doet vermoeden. (Door: Jannelies Smit)