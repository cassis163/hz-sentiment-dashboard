Ook met dit boek heeft Ken Follett weer een hele spannende thriller geschreven, die zich afspeeld in de dagen voorafgaand aan de invasie, "D-Day", juni 1944. Communicatie is ontzettend belangrijk, en het was dus zaak om de communicatie van de duitse bezetters te storneren, of liever nog te elimineren. Rond dit gegeven ontspint zich een heel spannend verhaal, deels in bezet Frankrijk, deels in het Verenigd Koninkrijk. Op korte termijn moeten 6 dames gerecruteerd worden om zich als schoonmaaksters voor te kunnen doen, die in het kasteel waar de telefooncentrale is, binnen te kunnen komen.

De walgelijke praktijken van het martelen van mensen, waar sommige Nazi beulen zo'n genoegen aan konden beleven komen in dit verhaal aan bod, en de intelligente maar oh zo koude praktijken van Dieter Franck in deze geven wel aan wat voor misselijke creaturen er onder de volgelingen van Hittler voorkwamen.

Een treffend boek, toch minder spannend dan Code Rebecca en andere boeken van Follett, maar absoluut een geweldig boek.

Wat mij het meest getroffen heeft was de kleinziligheid, de bekrompenheid, van de Britse leiding, die uitsluitend vanwege gekrenkt eergevoel mensen die beter verdienden door het inzetten van hun leven (waarbij deze "leiders" thuis vrij veilig waren) de zeker verdiende onderscheidingen ontzegden. In het nawoord blijkt dat dit werkelijk is gebeurt. Verderfelijk.