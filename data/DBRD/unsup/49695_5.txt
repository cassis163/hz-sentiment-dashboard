Emma gaat na een zomervakantie bij haar moeder en broertje terug naar Precursor. Ze kan niet wachten om met haar eerste schooljaar op Precursor te beginnen. Als Simon haar komt ophalen blijken er mensen ziek en overleden te zijn in de zomer. Niemand weet wat er aan de hand is, waar komt deze ziekte vandaan, waarom treft het alleen de oudere Voorlopers en kunnen ze wel genezen worden? Emma blijkt, samen met Nolan die haar dierbaar is, een grote rol te kunnen spelen om de ziekte langzamer te laten verlopen.

Dit tweede deel kent een aantal verliezen maar ook worden er nieuwe personages ge√Øntroduceerd. Door de verschillende zieke mensen en sterfgevallen blijft het boek tot het einde spannend. Ook leren we in dit boek meer over de omgeving kennen en waarom Precursor geen contact meer heeft met de nabijgelegen dorpjes. Het boek sluit goed aan bij het eerste deel. Het is zeker de moeite waard om dit tweede deel te lezen en ik kan niet wachten op deel 3!