Het geschenkboek van de Spannende boekenweken werd dit jaar geschreven door niemand minder dan Simon de Waal, bekend van Bureau Raampoort en Baantjer en van de film Cop vs Killer enz.

Alex Koesman bezoekt om de dag zijn vader Arkady die aan geheugenverlies lijdt. Zijn vader vraagt steeds ben jij mijn zoon omdat je pap tegen me zegt? Hij leeft in een soort niemandsland. Op een dag blijkt dat zijn vader bezoek heeft gehad van een onbekende man.
Dat is vreemd omdat Alex niemand kent die op bezoek zou kunnen komen.
Hij vraagt dan ook aan Maudy de verzorgster van het Sarphatihuis om hem te bellen als er weer iemand voor zijn vader komt.

Dat gebeurt en Alex zoekt zijn vader in Artis op. Zijn vader zit met een vreemde man op een bank en de naam Vector valt. Alex ziet hoe de man zijn vader weer naar het tehuis brengt en besluit op onderzoek uit te gaan.

Simon de Waal was in Paagman Den Haag op 3 juni en gaf toe dat dit het eerste boek is dat niet over de politie gaat. Ik moet zeggen, dat het hem goed gelukt is.

Mijn waardering is ruim een 7 dus eigenlijk 3 1/2 ster. Maar omdat ik het toch knap geschreven vind, worden het vier sterren.