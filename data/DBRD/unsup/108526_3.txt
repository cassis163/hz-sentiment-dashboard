Aanleiding om aan dit boek te starten, was de Belgische docu van Arnold Hoeben en zijn maten. Die gingen een 'rondje' doen.

Waarschijnlijk hebben ze onder andere dit boek gelezen ter voorbereiding. Veel wat in de docu voorkomt, treft de lezer namelijk hier aan. De Engelse vissersplaatsen en de IJslandse kabeljauw-oorlog, de Duitse eilanden, het mogelijk ontstaan van de Noordzee, de troosteloze Belgische kust - het volgt op elkaar in een boek waar nauwelijks structuur in zit.

Het ene hoofdstuk gaat over Knokke, een volgend over Sylt en andere eilanden - terwijl het boek start met een zeereis van de UK naar Scandinavië. Ik had liever een gestructureerder verhaal gehad. Pakweg een start in de UK en dan Shetland, een oversteek naar Scandinavie - kortom à la Hoeben en z'n team.

Niet dat het boek onaardig is: je leert een hoop over het Fries en Friesland - ergens tussen Helgoland en een hoofdstuk over het mogelijk ontstaan van de Noordzee en Oostende, ongeveer.

Geschiedenissen, historie, tradities en mensen passeren - maar weinig blijft hangen en het boek helpt niet een wandeling rond de zee te plannen of naar een specifiek eiland. Leuke lectuur voor de thuis-blijver, in een comfortabele stoel, geïnteresseerd in een mix van hierboven genoemde elementen.

Helaas begon het allemaal een beetje te vervelen; zelfs voor iemand die hoopt ooit zelf een paar van de Duitse eilanden te bezoeken.