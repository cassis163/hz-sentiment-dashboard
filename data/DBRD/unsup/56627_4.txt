Het zevende deel van de serie rondom de psychologe Kathleen Verlinden maar ook prima los te lezen.

Heerlijk met welke snelheid je dit boek uit hebt! Bovenaan de hoofdstukken staat de naam vanuit wie je het verhaal leest en de hoofdstukken zijn zo kort en spannend dat je het boek moeilijk kunt wegleggen.

Het is niet echt een thriller maar meer een zoektocht naar waarheden, zowel voor Kathleen als voor June. Een mooie afwisseling van deze twee verhaallijnen.

June is getrouwd met Robbert, hun geluk wordt overschaduwd door een woningbrand die June ternauwernood overleeft heeft en waarbij hun babydochtertje Imke is omgekomen. Ze leven in luxe maar de passie is wel verdwenen binnen hun huwelijk.

Dan verschijnt Lexie op June’s pad, een verleidelijke vrouw waarmee ze in haar studententijd een affaire mee heeft gehad. Ze vindt bij haar rust en zelfvertrouwen en probeert met behulp van sessies bij psychologe Kathleen Verlinden te achterhalen hoe de brand in hun huis heeft kunnen ontstaan en wie hier meer over weet. Ondertussen mengt zich Lexie zich steeds meer in het leven van June, wie manipuleert ze allemaal om de waarheid te achterhalen?

Ook bij Kathleen gaat het privé niet van een leien dakje. Ze worstelt met haar gevoelens voor Lucas en voor Lennert, kan ze wel kiezen? En ze dient haar dochter Julie nu toch echt wel de waarheid te vertellen wie haar vader is.

Een mooi open einde dus ik ben heel benieuwd naar de belevenissen van Kathleen in deel 8! Hopelijk laat de schrijfster ons niet te lang wachten!