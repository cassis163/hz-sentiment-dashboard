Dit boek is een eerste kennismaking met de voor mij onbekende winnaar van de nobelprijs. Het verhaal vertelt nauwgezet over de zoektocht van de auteur naar het leven van het meisje Dora Bruder en haar ouders vermengd met herinneringen aan zijn eigen leven.
Parijs en de Duitse bezetting van de stad in WWII zijn nadrukkelijk aanwezig en je kan vaak de route van de auteur volgen op de kaart (of met behulp van google maps). In het begin concentreert Modiano zich op de ouders van Dora, later probeert hij de voetstappen van het meisje te volgen. Aangezien er weinig nabestaanden zijn (een nicht) en weinig andere informatie kost dit de nodige moeite en elk detail wordt gebruikt. Het boek is dan ook niet erg dik. Na een moeizame start kom je erachter dat het verhaal alweer bijna is afgelopen.

Als het toch fictie blijkt te zijn dan heeft de schrijver het heel erg goed verzonnen. Doch het lijkt me waarschijnlijker dat Modiano met zijn boek alsnog een gezicht heeft proberen te geven aan één van de vele slachtoffers tijdens de tweede wereldoorlog .