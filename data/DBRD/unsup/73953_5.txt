De oorsprong van het verhaal is de vriendschap tussen Dee dee en Ruben, jongetjes van 10 jaar, via hun komen hun vaders met elkaar in contact en ontstaat er ook een vriendschap tussen de vaders.
Ruben komt uit een gezin, waarvan ook een zusje en moeder deelgenoot zijn, maar Dee dee niet, die leeft als enig kind met zijn moeder; via haar weet hij wel achter de gegevens van zijn biologische vader te komen en dat is Vidar; Vidar heeft ruim tien jaar geleden zijn geboortegrond (onbestemd land) verlaten, waar hij zijn broer en ouders achterliet om zich vervolgens in Amsterdam te vestigen, waar hij een korte affaire had met de moeder van Deedee, hij houdt zich in leven met een soort Houdini act.
De broer van Vidar die als een donkere wolk boven het verhaal hangt, speelt een grote rol in het verhaal, al is lang onduidelijk waarom.

Een buitengewoon aangrijpend boek, waar vriendschap en familie hoog in het vaandel staan, op een pakkende manier beschreven door Jan van Mersbergen; ik had nog nooit iets van hem gelezen, maar dit smaakt naar meer, dat is duidelijk; dit is een klein boekje van 160 bladzijden dat een grote indruk achterlaat.