Voormalig reporter van de NY-times Alex Berenson (1973,New York, VS) is met de bedriegers al weer toe aan zijn 12e boek in de serie rond CIA agent John Wells. In zijn vaderland heeft Berenson veel succes met deze thrillers maar in Nederland wil het tot nu toe niet heel erg lukken dit succes te evenaren. Karakter uitgevers gaf de boeken van Berenson in 2017 een nieuwe kans met de vertaling van het elfde werk - de infiltrant- . kort daarop dus gevolgd door dit 12e deel - de bedriegers-.

Heel vreemd is het overigens niet dat Karakter koos voor deze aanpak. De brdriegers haakt namelijk in op de actualiteit of op zijn minst de geruchten die er zijn.
Berenson bouwt het plot op rond actieve inspanningen van Rusland om invloed te krijgen in het politieke klimaat van de Verenigde staten. Middels een ingenieus plan en manipulatie plegen ze aanslagen in de VS waarbij ze de verdenking laten vallen op moslim terreur. daarnaast voeren ze de politieke lobby om de zittende president onder druk te zetten en hem dwingen om voor Rusland gunstige keuzes te maken. Hoe ver is dit fictieve scenario eigenlijk van de werkelijkheid. Volg het nieuws en het is mogelijk dichter bij dan ooit.

Met dit gegeven is eigenlijk de grootste kracht van het verhaal verteld, een ijzersterk en realistisch plot maar verder blinkt het boek nergens in uit. Uiteraard is daar de eenzelvige held en protagonist, bij Berenson in de vorm van CIA agent John Wells.die niet vies is van het nodige patriottisme. Recht toe recht aan wordt et verhaal verteld, waarbij Berenson er voor kiest vrij veel informatie bekend te maken en niet later als verrassing te onthullen. het voordeel is dat het het realistische gehalte goed doet maar je de misschien gewenste plotwendingen mist. Ook een verrassende of onverwachte finale ontbreekt hierdoor.
Alles bij elkaar genomen een meer dan prettig boek wat een angstwekkend scenario schildert, geroutineerd en vakkundig opgetekend door Berenson.