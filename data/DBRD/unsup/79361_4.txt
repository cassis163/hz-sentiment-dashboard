Het boek ‘Rode letters’ is onlangs boek van de week op Hebban geweest, behoort tot het nieuwe URBANgenre, en heeft alleen nog maar goede recensies gehad. Redenen genoeg dus om dit boek zelf eens te lezen.

Vanaf de eerste pagina zat ik in het verhaal! Ik werd in deze totaal vreemde en verbazende wereld meegezogen!
Een wereld waar de Anderen de wetten bepalen, en waar mensen soms getolereerd worden, maar vooral prooi zijn. Wie zijn de Anderen? Een melding pot van vampieren, gedaante wisselaars en nog veel meer…
De hoofdpersonage Meg is een bloedprofeet die op de vlucht is. Zij wil zo min mogelijk in contact komen met mensen en daarom beslist ze te gaan werken voor Simon, een Wolf. Zo begint haar nieuw leven...

Het verhaal is meeslepend. Rode Letters is een urban fantasy YA boek,of feelgood met een vleugje thriller en drama? Allemaal èn ook sprookjesachtig vind ik. Een verrassende mengeling, net als de personnages.
Ik heb van de plot genoten en het boek heeft me op een gegeven moment zelfs ontroerd.

Anne Bishop schrijft zeer vlot, en ze laat je vanuit verschillende perspectieven steeds dieper in het verhaal komen.
Ik ben benieuwd hoe het verder evolueert… Het tweede boek komt uit in mei 2015. Het derde boek is al in het Engels verschenen.

Tijdens het lezen lukte het mij makkelijk om van gedaante te wisselen! Ik was alweer 15. Heerlijk!