Over het houden van honden en katten zijn veel boeken geschreven, maar wat moet je weten als je een man gaat houden? Myrthe v/d Meer vertelt je alles hierover.

Het boek bestaat uit zeven delen: aanschaf, bouw, voeding en verzorging, huisvesting, natuurlijk gedrag, training en als laatste de voortplanting. In elk deel worden verschillende kanten van dit thema belicht. Waar schaf je een man aan? Waar moet je op letten? Kun je een man in een appartement houden of heeft hij meer ruimte nodig? Hoe goed moet je een man trainen en is deze training met nodig? Hoe pak je dit aan? Zijn allemaal vragen waarop je antwoord krijgt in het boek.

Het boek begint zoals vele informatieboeken met de kenmerken. Wat zijn de kenmerken van de man: bouw, karakter, levensduur, kleur, vacht, rui, etc. Tussen de informatie door ga je met Myrthe mee in haar avontuur met een man, haar man. De illustraties maken het boek compleet.

"Hoe kan het dat een man die aan de ene kant in staat is om de meest ingewikkelde wiskundige vergelijking op te lossen, niet in staat is om te leren dat een melkpak na gebruik terug in de koelkast gezet moet worden, omdat de melk anders bederft?"