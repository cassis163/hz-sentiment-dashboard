Ibiza, de erfenis roept reeds zomerse avonden op aan zonovergoten witte stranden als je het boek vastneemt. Niet alleen is het een feesteiland maar ook een plek vol corruptie en smokkelroutes.

Dorien, het hoofdpersonage, is opgegroeid op Ibiza maar door enkele onduidelijke omstandigheden is haar moeder met haar terug naar Nederland gegaan en bleef Boris, haar vader, op het eiland achter.
Jaren wil ze geen contact met hem tot op een morgen haar zoonlief keileuk aankondigd dat hij een tripje naar Ibiza gepland heeft. Dit stuit bij Dorien op onbegrip maar door toedoen van haar ex-man David krijgt zoon Mick het dan toch voor elkaar.
Na twee dagen krijgt ze geen gehoor meer van haar zoon en is dit het moment dat Dorien alle schroom naast zich neerlegt en zelf een ticket boekt naar Ibiza waar ze natuurlijk tegen haar vader opbotst.
Snel krijgt ze door dat haar herinneringen toch meer vertroebeld zijn en dat haar vader meer te verbergen heeft dan lief is. Maar niet alleen haar vader, ook het eiland op zich. Snel krijgt ze met allerlei geheimen en chantages te maken zodat ze niet meer weet wie ze nog kan vertrouwen. En hoe verder ze graaft, hoe gevaarlijker de situatie voor haar er komt uit zien.

Het eerste boek dat ik van Kiki van Dijk las maar meteen zag ik dat deze dame een zeer vlotte pen hanteert. Het boek was op een mum van tijd uit omdat het niet alleen een leuk maar ook spannend verhaal was.
De auteur heeft blijkbaar wel wat kennis van het eiland, wat blijkt uit de omschrijvingen. Hierdoor waan je je heerlijk in de zon.
Ibiza, de erfenis is voor mij een geslaagde zomerse thriller zonder franjes, maar met een heerlijke cocktail van spanning en avontuur.

Rating: 3,5/5