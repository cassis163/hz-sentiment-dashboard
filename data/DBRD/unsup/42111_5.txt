Nu ik Zomerhuis met zwembad van Herman Koch heb gelezen denk ik wel:
Wat zou er gebeurd zijn met de eigenaar van de groene camping? Wie was er getuige van de amoureuze omhelzing van de dokter met de vrouw des huizes?
Hoe zou het verder gaan met het gezin van de dokter?
Zou het mogelijk zijn dat Herman Koch al een vervolgboek in gedachten heeft?
Dat zou een bijzonder prettig vooruitzicht zijn.
Want Zomerhuis met zwembad is een vermakelijk, onderhoudend, soms hilarisch, spannend en ook dramatisch verhaal over een huisarts die een medische fout heeft begaan.
Hoe dat zo gekomen is laat Herman Koch de huisarts zelf vertellen.
Terwijl ik het boek lees vraag ik mij af:
Zou het echt waar zijn wat de huisarts denkt en zegt?
Zou de schrijver ooit medicijnen hebben gestudeerd?

Over Zomerhuis met zwembad kan ik maar een conclusie trekken:
Herman Koch heeft een geweldig goede roman geschreven.