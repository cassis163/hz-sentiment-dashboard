Boeken en bergen. Mijn 2 grote passies. Dus toen ik de cover van de debuutroman van Klaartje van Setten zag langskomen, dacht ik: deze is voor mij!
Zelf ga ik altijd naar Oostenrijk, maar nu werd ik meegenomen naar Zwitserland. Het is echt knap hoe Klaartje je helemaal laat voelen alsof je er echt bent. Zwitserland is heel anders dan het Alpengebied waar ik altijd naartoe ga, blijkt. Ik zou er zo heen willen! Overigens speelt het boek eerst een tijdje in Amsterdam. Hierdoor voel je heel goed hoe groot de overgang is van daar naar het dorp in de bergen. Ik begrijp het dilemma van Josefien wel dat ze aan de ene kant heel erg heimwee heeft naar Nederland en aan de andere kant zo graag wil blijven; bergen zijn nou eenmaal zo mooi! In het boek krijg je bovendien volop een heel mooi inkijkje in het leven van de rijken der aarde die vakantie vieren. Boeiend. Knap hoe Josefien zich handhaaft en ik heb zo vaak zo gelachen en in spanning gezeten om alles wat ze meemaakt! Ik vroeg me de hele tijd af wat nou wel en wat nou niet echt is gebeurd. En die filmster? Ik heb wel een vermoeden wie dat is… (Iets met zwarte adders, meneer boon… ) Het boek heeft heel veel humor, maar is ook ontroerend, vooral op het eind kon ik het niet droog houden. Ik verklap niks… je moet het gewoon lezen!