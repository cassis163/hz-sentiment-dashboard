Net "BLING BLING 2" uitgelezen... Ik houd niet van gehypte Engelse woorden maar deze boeken zijn zonder meer 'pageturners'. En ja.... ik verlang reeds naar "BLING BLING 3"! 2018 is nog veraf.

Aan de auteur: PROFICIAT. Mijn welgemeende complimenten. Jan van der Cruysse is een begaafd schrijver en heeft enorm veel talent. De stijl is krachtig en gebald. Gewoon no-nonsense, prachtige zinnen en treffende adjectieven. Ik heb 1100 pagina's genoten en had maar één echte vrees: het einde van "BLING BLING 2". Moeten ophouden met lezen. Het boek sluiten en neerleggen.

De timing en chronologie van het verhaal zijn meesterlijk. Hierover is ongetwijfeld nagedacht en een tijdslijn met inbegrip van figuren, gebeurtenissen en accessoires bijgehouden. Mijn hoed af voor deze prestatie. Jan van der Cruysse heeft een oeuvre neergezet en zichzelf gekatapulteerd tot mijn lievelingsauteur. Nog van dat!

De personages zijn zo griezelig echt, ze lijken op de Oostblokkers die ikzelf jarenlang zelf heb meegemaakt. Ik ben zelf op alle vermelde locaties geweest met uitzondering van Georgië, India en Singapore. Maar wel heb ik in de Russische Federatie en zeker in Oekraïne een aantal "Paata's" meegemaakt.

Deze boeken verdienen overal mondreclame. De auteur verdient het om gelezen te worden!

Een fantastisch debuut! Een "Senkrechtstarter..." !