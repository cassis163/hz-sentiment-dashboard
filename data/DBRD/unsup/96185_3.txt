Kwaad bloed is een boek voor wie echt van lezen houdt. Het verhaal speelt zich af eind jaren vijftig van de 20e eeuw. Het taalgebruik is niet altijd even makkelijk. Er zitten oude versjes in het boek met teksten die gedateerd zijn en niet altijd even goed te begrijpen vanwege de beeldspraak. Het verhaal speelt zich af in een tijd waar wij ons niet veel bij voor kunnen stellen. De meisjes hadden niet of nauwelijks van ongesteldheid gehoord, want dit was taboe en seksualiteit was een zonde. Dit wordt natuurlijk nog eens extra versterkt door het feit dat de kostschool wordt gerund door nonnen. Het boek is echt taboedoorbrekend, met alle onderwerpen waarover in de jaren â€™50 amper gesproken werd. Het verhaal is erg mooi en grappig. Je kunt je goed inleven in de hoofdpersoon die als onwetend meisje weer naar buiten gaat als een bijna volwassen vrouw. Erg bijzonder om dat van een afstand mee te lezen. Al is dit misschien voor de jeugd niet erg toegankelijk. Je zou het bijna kunnen beschouwen als bangmakerij.