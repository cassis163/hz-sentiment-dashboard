De Solist van Rob Waumans greep mij aan vanaf de eerste pagina`s, iets dat ik niet vaak heb met romans. De beschrijvingen van Berlijn in tijden van het Russische bewind zijn schrijnend, pijnlijk, regelmatig grof en gruwelijk, maar levensecht en meeslepend. Het boek geeft via hoofdpersoon Valentin een inkijkje in het leven van de Duitsers na de bevrijding door de geallieerden, dat zoveel mooier klinkt dan het in werkelijkheid was zoals ook blijkt in het boek.
Muziek heeft een bijzondere rol in het verhaal en ook al ben ik geen kenner van klassieke muziek, de beschrijvingen van allerlei partituren deden de muziek ook in mijn hoofd doen leven. Een mooi boek over muziek en liefde, maar bovenal over een stad in puin.