Het boek is het verhaal van het fictieve personage Tibor. Een dwerg die plaats nam in de Schaakturk. Hoe von Kempelen hem uit een Venetiaans gevang redt en hem meeneemt naar Presburg (het huidige Bratislava) om daar kennis te maken met von K’s assistent Jakob. Die bouwt samen met von K. de Schaakturk af, ze verfijnen hem en geven een eerste demonstratie aan de kaiserin met Tibor verborgen in de schaakmachine . En dat is pas het begin.
Wat volgt is een mix van historische feiten en fictie waarin het verhaal zelfs thrillerachtige trekjes krijgt. Löhr brouwt een fijne mix van jaloezie, haat, moord, wraak, dreigementen, verraad, bedriegende spionnen en (onbeantwoorde) liefde in een verhaal wat hoe verder het vordert hoe sneller het weg leest. Ik vond het een geweldig boek, spanning & historie gaan hand in hand. En waar ik ook altijd wel houd, korte anekdotes en terugblikken op het eerdere leven van de hoofdpersonen, doet de rest. Ik had tot voor ik dit boek ontdekte nog nooit van de schaakturk gehoord maar ben nu weer een wonderlijk verhaal rijker.