Art en Geniver verloren acht jaar geleden hun dochtertje. Art heeft het leven opgepakt na het verlies van hun doodgeboren dochtertje Beth, maar Geniver heeft het er nog altijd moeilijk mee. Ze droomt over haar. Als dan plotseling na acht jaar een vrouw aan de deur komt en vertelt dat haar baby leefde bij de geboorte, gelooft Geniver het eerst niet. Als snel slaat de twijfel toe en ze moet en zal uitvinden of het waar is. Leeft haar baby nog en zo ja waar is zij dan? Wat de gevolgen van haar zoektocht zijn ga ik niet vertellen, maar die zijn groot. Het boek sleept je helemaal mee vanaf hoofdstuk 1. Dit boek kun je niet beoordelen aan de hand van het eerste hoofdstuk. Het eerste hoofdstuk is puur een introductie van de hoofdrolspelers, maar daarna..
De ene na de andere gebeurtenis volgen elkaar op en tijdens het lezen had ik al het gevoel dat Sluit mijn ogen een spannend verhaal is voor een verfilming. Mooi beschreven. Je ziet het gebeuren en voelt de spanning en emoties. Heel apart zijn de korte stukjes schuin gedrukte tekst, waarvan je je afvraagt: Wie vertelt dit? Dit geeft een extra spanningselement. Ook het eind van het boek is heel bijzonder. De personages zijn heel goed omschreven. Dit boek is een echte aanrader. Een pure thriller van hoog niveau. Leest als een trein. Als je eenmaal begonnen bent wil je niet meer stoppen en weten hoe het eindigt.