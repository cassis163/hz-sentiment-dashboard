Blijkbaar is Baguette met jam voor twee, net zoals de Eiland serie van Jackie van Laren, als een dagelijks vervolgverhaal op Facebook begonnen . Dit trok de aandacht van uitgeverij Boekerij met als gevolg dit boek.
Leuk weetje: Nate, verschijnt kort in Stormwind, Eilandliefde #2 , net zoals Vin ( uit Stormwind) in dit boek genoemd wordt.


Vin had gelijk. Van alles wat die flierefluiter ooit tegen me heeft gezegd, waren de meest ware woorden me vorig jaar door de telefoon ter ore gekomen.
Ik ben per ongeluk monogaam geworden.

Baguette met jam voor twee

Hoofdpersoon zijn Lize en Nate. Het verhaal wordt vertelt vanuit het perspectief van Lize de Ruiter. Zij vertrekt naar het zonnige zuiden en daar heeft ze meerdere gegronde redenen voor.


Na haar eerste boosheid over haar kleine onderkomen kroop er nu een toch een glimlach op haar gezicht.Het had iets popperigs, iets liefs en bovenal iets eigens. Het was petieterig klein, maar ze hoefde niet te delen. En misschien, heel misschien, zou het een plek zijn waar ze knopen kon doorhakken en tot rust en bezinning kon komen. Waar ze aan de slag kon met de dood van haar vader en de wonden likken die Tijn en Wouter hadden achtergelaten. En dan had ze het niet over de afzonderlijke wonden, maar ook de gezamenlijke krater. Als ze beide mannen de rest van haar leven niet meer hoefde te zien, was dat alleen maar welkom.

Nate Wolters is sportinstructeur op de camping waar Lize gaat werken. Hij is nogal gesloten en schijnt het nodige te verbergen. Ook Nate heeft zo zijn redenen om daar te werken. Beiden hebben een best aardig volle rugzak. De spanning tussen de twee spat regelmatig van het papier af.

Conclusie

Het eerste wat mij opviel aan dit boek is de vrolijke cover en niet te vergeten de mooi afgeronde hoekjes! Een pareltje! Net zoals dit verhaal een pareltje is. Het doet alles wat het moet doen. Het heeft mij een zalige dag bezorgd terwijl ik het zat te lezen. Met een lach en een traan. Want er zit beslist meer in het boek dan je zou verwachten. De humor spat regelmatig van de paginaâ€™s af en ook was ik regelmatig ontroerd. Kortom: ik heb genoten.