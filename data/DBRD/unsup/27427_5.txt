It, misschien vind ik het allerbeste aan het boek nog wel de titel. Normaal gesproken zou dit geen compliment zijn...
Maar It is catchy, geheimzinnig, dreigend...iedereen kent het, ook de mensen die niet eens weten dat 'het' een boek is. "Het" raakt die magie kwijt, maar ja hoeveel mogelijkheden heb je om het woord "it" te vertalen...

Laat ik beginnen met te zeggen dat ik niet speciaal een horrorfan ben en dit was mijn tweede King boek. Ik heb dit boek een jaar geleden gelezen en geen enkel King-boek daarna heeft het kunnen overtreffen.

Ik vond het boek niet speciaal "ik wil het licht aanhouden" eng. Maar de dreiging spat van de pagina's af. Het kruipt onder je huid. De vertelstijl van King sleept je recht het verhaal in, dieper en dieper Derry in. Op een gegeven moment heb je het idee dat je de personages en het stadje echt kent.
Het boek krijgt de allure van een epos.

Er zijn goede boeken en er zijn boeken die na-ijlen, die blijven hangen, waarvan je de leeservaring jaren later nog herinnert. Wat mij betreft is (d)it zo'n boek.
Vanzelfsprekend vijf sterren