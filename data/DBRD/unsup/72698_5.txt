Oprecht is het allereerste boek dat ik van Colleen Hoover gelezen heb. En wat heeft ze mij in goede zin verrast. Ik ben van het begin tot het einde zo opgegaan in het verhaal, ben 's ochtends begonnen met lezen en pas toen ik het boek 's avonds uit had ben ik gaan slapen.

Wat heel bijzonder is aan dit boek is dat Colleen hoover bekentenissen van lezers heeft gebruikt, en deze bekentenissen zie je door het hele boek heen terug komen.

Je maakt kennis met Auburn als een meisje van 15 die een hele zware tijd achter de rug heeft, daarna springt het verhaal verder naar de Auburn van 21 die op zich zelf woont en heel hard opzoek is naar wat extra geld. Owen is opzoek naar een persoon die hem kan helpen op de open avond voor het verkopen van de schilderijen en daar staat een leuk inkomen tegen over.

Op dit moment maak je ook kennis met Owen een jongen die net als Auburn een zware tijd op jonge leeftijd heeft gehad. Owen is een kunstenaar en door het hele boek heen zie je schilderijen van Owen terug komen, dit geeft een hele leuke toevoeging aan het boek.

Wat natuurlijk wel al voorspelbaar is vanaf het begin, is het liefdesverhaal die tijdens dit boek opbloeit. Maar dit vond ik helemaal niet storend, een beetje voorspelbaarheid in een boek is ook wel leuk.

Van het allerlaatste hoofdstuk was ik wel heel erg verrast, dus niet alles is zo voorspelbaar als dat het lijkt.

De boodschap die ik het meest naar voren vond komen in dit boek was:
liefde is voor diegene die er echt om geeft.