Samenvatting

In elke vrouw schuilt haar moeder wordt verteld vanuit het perspectief van de Nigeriaanse vluchteling Jenesepa Oghenekohwo. Hij is opgegroeid bij de Benedictijnen in Nigeria en heeft daar leren typen. Mercedes van der Cloot, de negende gravin van Blaasveld heeft hem gekocht voor 29 euro of iets in die trant. Eigenlijk heet Mercedes van der Cloot Jenesepa gered. Samen werken ze aan een boek dat: in elke vrouw schuilt haar moeder heet. Het verdere huishouden van de gravin bestaat onder andere uit: de tweeling Hugo en Chavez, die heel klein zijn, de doofstomme butler Albert Shiverdecker, de huishoudster Helga Glatzer-Schneeberg en de beo Yvette. Samen beleven ze doldwaze bizarre en absurde avonturen.

Mening

Het boek leest lekker weg. Wel is het in het begin voor de Nederlandse lezer wel even wennen omdat het in het Vlaams geschreven is. Als je daar eenmaal overheen bent leest dit boek gemakkelijk weg. In het boek gebeuren absurde dingen. Op een gegeven moment gaat Jenesepa rondleidingen geven om geld te verdienen. Alleen heeft hij helemaal geen opleiding of cursus gedaan om rondleidingen te gaan geven waardoor hij alles verzint en iedereen vindt hem meteen een hele goede stadsgids.
Het was ook erg vermakelijk om de beo Yvette af en toe ongepaste dingen te horen roepen tijdens heftige serieuze gebeurtenissen. Marnix Peeters kan vrij grof uit de hoek komen. Dan schrijft hij dingen op waarvan je denkt: zo, je moet het maar durven.
In het verhaal zijn soms intermezzoâ€™s verweven van het boek dat Jenesepa en de gravin schrijven. Deze stukken waren soms erg lastig te begrijpen en daar moet je je echt doorheen worstelen. Afgezien van deze kleine worstelingen was het een goed en vermakelijk boek.

Ik geef het boek dan ook 3 sterren van de 5.