Mallory en Rider groeien samen op in een niet zo ideale thuis situatie.
Door een incident krijgt Mallory de kans te ontsnappen, maar ze is zich altijd blijven afvragen hoe het zou gaan met de jongen die haar altijd beschermde.
Het is dan ook een hele schok als ze hem opnieuw tegen het lijf loopt op haar eerste dag school, na jaren thuisonderwijs.
Ze vinden het heerlijk om elkaar terug te vinden en worden dan ook al snel bevriend.
Stilaan leert ze Rider opnieuw kennen om tot de conclusie te komen dat het nu dan wel beter met hem gaat dan toen ze nog samen woonden, maar dat zijn leven nog steeds niet gemakkelijk is.
Misschien is het, na al die jaren, wel Mallory's beurt om Rider te redden.

Ik las al enkele boeken van J.L Armentrout. En hoewel ik ook dit boek goed vond, zijn er andere die veel beter zijn.
Het verhaal heeft hier iets langer tijd nodig om op gang te komen. Niet elke twist in het verhaal is even geloofwaardig en er zijn soms net iets te veel "problemen".

Maar al bij al is het een goed boek. Zoek je iets ontspannends voor aan het strand, dan kan ik het je gerust aanraden!