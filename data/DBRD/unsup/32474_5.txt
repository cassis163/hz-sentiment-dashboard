Na al een lange tijd een grote fan te zijn van de serie Rizzoli and Isles (Ik blijf echter continu Rizzoli´s naam moeten dubbel checken, ik schrijf hem altijd fout), vond ik het tijd om ook aan de boeken te beginnen. Van wat ik las begreep ik dat je niet perse op een volgorde hoeft te beginnen, en gelukkig zijn er in de boeken ook verwijzingen naar achtergrondinformatie die je moet hebben. Ik ben begonnen met dit boek, en ik heb er geen spijt van. Ondanks dat het boek dik is, meer dan 400 pagina´s, houd het continu zijn tempo goed vast en heeft een goed balans voor de momenten dat het even rustmomenten moet inbouwen, want zelfs die leiden weer ergens heen.
Het was echt spannend, en soms doodeng. Er waren momenten dat ik het echt dom vond van mijzelf dat ik het voor het slapen ging nog even had gelezen. Door de spanning maar ook omdat het moeilijk was het boek te lezen. In ieder geval, erg goed, dus tijd om binnenkort een andere boek uit de serie te gaan proberen.