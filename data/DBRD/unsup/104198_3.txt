In Bali lezen we voornamelijk mee met Cita, een hardwerkende moeder van een volwassen dochter, vrouw van iemand die vecht tegen een drankprobleem en moet dealen met de gevolgen van een dodelijk ongeval en workaholic. Wanneer blijkt dat haar dochter Evi wordt vermist op het eiland Bali, kan Cita enkel hopen dat haar bekoelde relatie met haar dochter voldoende is om haar terug te vinden. Een race tegen de klok begint. Terug naar het eiland waar ze pijnlijke herinneringen aan heeft.

In het boek vindt een afwisseling plaats tussen de zoektocht in Bali en de belevenis van Joris, de man van Cita, die in Nederland is achtergebleven. Al snel wordt het je duidelijk dat deze twee mensen eigenlijk tegenpolen zijn van elkaar. Dit levert een interessante relatie op.

Door de afwisseling vlieg je door het boek heen. De hoofdstukken zijn relatief kort en vloeien goed in elkaar over. En toch mist dit boek naar mijn mening wat. Allereerst een stukje geloofwaardigheid. Ik kan me niet voorstellen dat als jouw kind vermist wordt, jij dan kiest om bijvoorbeeld een massage te boeken. Ook laat Cita zich compleet overrulen door de politie in Bali terwijl het hier gaat om haar bloedeigen dochter.

Daarnaast wordt er niet echt toegewerkt naar een clou. Ineens is dan die dader is beeld. Maar zonder verdere enige uitleg of bewijzen hebben we het hier maar mee te doen. Jammer, want enige diepgang geeft een boek, naar mijn mening, het karakter.

Bali is een zomerboek die lekker is voor even tussendoor. Maar wanneer je houd van een spetterend plot, zou ik deze overslaan.