Wow, wat een fantastisch, geniaal, onnederlands spannend, waanzinnig, erotisch en bizar boek. Het debuut van deze Nederlandse auteur met Duitse naam is van internationale allure. Een boek met diverse kanten; wat begint als een ontvoering en ten onrechte verdacht worden van moord culmineert onder invloed van drugs in een psychedelische explosie van geweld gelardeerd met sexuele fantasieÃ«n die in het Penthouseforum niet zouden misstaan. Op de kaft zijn al film(scene)s genoemd waaraan het boek doet denken. Ik kan deze lijst moeiteloos uitbreiden: Natural Born Killers, 8mm, Falling Down, Death Wish, Spoorloos, Caligula, Turks Fruit en videos van de Golden Earring. Een boek dat je niet neer kunt leggen, dat je gelezen moet hebben. Een boek dat schreeuwt om verfilming, al zal het zelfs Paul Verhoeven waarschijnlijk too much zijn. Van Walther Schmidt gaan we nog veel horen; Gouden Strop-concurrentie voor Den Tex is opgestaan. Beste boek sinds jaren.