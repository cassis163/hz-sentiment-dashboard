Het verhaal gaat over Fleur die na de plotselinge dood van haar man Thomas, door gesprekken met vrienden reflecteert op de loop van haar leven en de keuzes die ze gemaakt heeft. Ze doet dat in dialogen met zichzelf en met Thomas die voorgoed zwijgt. Op jonge leeftijd wordt Fleur door haar broers misbruikt en gemanipuleerd. Ze komen daar een groot deel van haar leven mee weg. De manier waarop Fleur wraak neemt op haar broers is knap bedacht. In wezen gaat het verhaal over allerlei keuzes die je maakt in het leven. Sommige keuzes kunnen ingrijpende gevolgen hebben. Het leven van Fleur is voor een belangrijk deel bepaald door keuzes die ze zelf gemaakt heeft. Dit boek lezende ging ik zelf ook nadenken over de keuzes die ik gemaakt heb in mijn leven.
Het taalgebruik in het boek is vlot en is daardoor prettig om te lezen. De verschillende verhaallijnen houden het verhaal op gang waardoor het blijft boeien. Knap vind ik ook dat de schrijver in staat blijkt om vanuit het vrouwdenken te schrijven. Ik heb het boek in twee keer uitgelezen. Het is een aanrader en zal het zeker aanbevelen!
.