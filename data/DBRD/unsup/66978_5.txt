Als ik al onder de indruk was van deel 1 van de zeven zussen: dit tweede deel vond ik echt adembenemend. Het verhaal van de zeven zussen gaat verder waar het eerste deel eindigde met het begin van de zoektocht van de tweede zus, Ally. Ook Ally krijgt een aanwijzing over haar familiegeschiedenis. Deze aanwijzing, een kikkertje, is nogal mysterieus en Ally weet in eerste instantie het kikkertje niet te plaatsen. Pas aan het einde wordt een en ander duidelijk.
In dit tweede deel begin je ook een aantal vaste lijnen en patronen te zien. Wat heeft de schrijfster hier mooi werk verricht door als achtergrond de Pleiaden te nemen (de zeven sterren aan de hemel met elk een eigen naam en karaktereigenschappen). Dit verhaal bezorgde mij een brok in mijn keel en wat traantjes zowel aan het begin als aan het einde ervan.
Het zal moeilijk zijn dit verhaal te evenaren. Ik kon het amper wegleggen.