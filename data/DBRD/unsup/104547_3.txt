Na negentien boeken gelezen te hebben van Robert Goddard, was ik wel nieuwsgierig naar dit boek, welke uitgekomen is in 2010. Ik heb altijd genoten van zijn verhalen, de één beter dan de andere en was benieuwd of dit verhaal mij ook zou pakken.

Het familiekapitaal gaat over het kapitaal, dat vergaard is door een oorlogsmisdadiger in Servië.

Gemakkelijk verdiend geld bestaat niet. Dat is iets wat de Londense chirurg Edward Hammond ook ondervindt. Dertien jaar geleden heeft hij voor veel geld een levertransplantatie uitgevoerd bij een Servische gangster, Dragan Gazi. Nu staat Gazi terecht voor oorlogsmisdaden in het oorlogstribunaal in Den Haag. Nadat zijn leven gered is door deze transplantatie, gaan zijn mannen gewoon door duizenden mensen af te slachten in de burgeroorlog op de Balkan.

Terwijl Dr. Hammond op Heathrow staat te wachten op een vlucht naar Oostenrijk voor een skivakantie, wordt hij aan zijn jasje getrokken door de dochter van Gazi, Ingrid. Zij wil, dat Dr. Hammond contact opneemt met de Boekhouder van Gazi, een Italiaan Marco Piravani om de hand te kunnen leggen op het geld van haar vader. Zij wordt gevolgd, dus kan dit niet zelf doen. De dochter van deze oorlogsmisdadiger wil maar één ding: het familiekapitaal veiligstellen. Piravani heeft alle geld onder zijn beheer, welke Gazi bijeen gesprokkeld heeft in Servië. Iedereen aast op dit kapitaal. Als Dr. Hammond dit niet wil doen, dan zal haar vader dingen vertellen die hij niet graag gezegd zou hebben, zoals dat een deel van het honorarium voor de behandeling bestond uit de moord op zijn vrouw dertien jaar geleden. Gazi s beschuldigingen zouden Hammonds leven grondig overhoop halen. Door deze chantage moet Dr. Hammond wel meewerken, ook al weet hij zelf niets af van een moord op zijn vrouw. Zijn vrouw was gedood op een parkeerplaats bij een supermarkt, maar vermoord?

Zijn zoektocht naar Parivani brengt hem eerst naar Den Haag, waar hij zijn intrek neemt in het Kurhaus, gevolgd door een reis naar Milaan, waar hij probeert Piravani te vinden via een vroegere collega. Wanneer deze collega wordt gedood door een Serviër, heeft Dr. Hammond door, dat hij zich in een wespennest gestoken heeft. Parivani wil niet gevonden worden. Telkens als Dr. Hammond hem heeft achterhaald, verdwijnt hij weer. Lugano is het volgende reisdoel en Belgrado, waar belastende banden voor Grazi verborgen liggen. Marco Piravani vindt dat het geld toebehoort aan de oorlogsslachtoffers in voormalig Joegoslavië en niet aan de familie. Hij weigert het geld aan de familie uit te keren. Hoe raakt Dr. Hammond hier weer uit zonder dat hij beschadigd wordt of erger gedood?

Deze roman wordt gelanceerd als historische thriller. Historische feiten worden knap in het verhaal verweven. Ikzelf vind het meer een misdaadverhaal. Het verhaal heeft geen flash backs, maar wordt chronologisch verteld. Je kunt merken, dat Goddard al veel boeken geschreven heeft. Ik vind het boek geschreven op routine. Maar daar ontkom je misschien niet aan als je al zoveel romans hebt geschreven. Dr. Hammond kwam op mij over als een onnozel iemand, die iedereen maar vertrouwde. Hij liet zich met iedereen in, ook al verantwoorde hij zich waarom hij dat deed. Het is een race tegen de klok. Een moord in de ene stad, een inbraak in de andere, voor mij leek het op zo n actiefilm met achtervolgers. Pas op het einde kreeg ik het gevoel weer een beetje terug, dat het wel een goed verhaal was, maar voor mij was dat een beetje laat. Drie sterren, meer wordt dit verhaal niet voor mij.

Robert Goddard, geboren in Hampshire in 1954, studeerde geschiedenis in Cambridge, doceerde geschiedenis, was gemeenteambtenaar en journalist. In 1986 werd hij fulltime schrijver.