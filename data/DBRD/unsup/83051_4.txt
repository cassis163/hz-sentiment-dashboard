Eens met het meeste wat Hanneke schrijft. Ik heb me prima met deze roman vermaakt in de vakantie. Zeer leesbaar deze speelse, amusante mix van fictie en werkelijkheid. Ingenieus en spannend. En ontspannend!
Wat ingrediënten uit het verhaal: Een ongewone beschermengel, opgeleid in het voorgeborchte door een zwarte Amerikaanse priester wiens hart voortleeft in één van de romanpersonages. Een aanslag, een kaping, een gijzeling.

Het lijkt samen met de aanwezige BN’ers in de roman een beetje veel aan bijzondere personen en gebeurtenissen maar het valt uiteindelijk toch mooi in elkaar.