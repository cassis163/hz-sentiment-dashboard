De cover is voornamelijk zwart en oogt onduidelijk. Er staat een vrouw op afgebeeld maar niet echt duidelijk.
De achterflap belooft een spannende psychologische thriller.
De Waarheid is het tweede boek van Melanie Raabe en draait om het leven van Sarah en Phillip.
Phillip is zeven jaar geleden ontvoerd en duikt plotseling weer op in het leven van Sarah en hun zoontje. De media duiken er bovenop en als Sarah haar man uit het vliegtuig ziet stappen, herkent ze hem niet. Ze gelooft niet dat hij haar Phillip is, ondanks het feit dat hij alles over haar schijnt te weten. Ze gaat op zoek naar de waarheid.

Het idee is goed bedacht: een man die na een aantal jaren terug keert naar zijn gezin, maar de uitvoering had hier en daar beter gekund. De schrijfstijl van Melanie Raabe is verschillend, hier en daar uitgebreid en lichtelijk poÃ«tisch, op een ander moment (als de vreemde aan het woord is) hakkelig en korte zinnen. Het voelt aan alsof hij geen mens van vlees en bloed is maar een robot of iets dergelijks. Hun zoontje komt niet in beeld, hij is ondergebracht bij vrienden. Dit breekt de geloofwaardigheid af. Ook het feit dat de omgeving geen vragen stelt of erbij wordt betrokken, is minder geloofwaardig.
De spanning is vooral aan het begin en einde aanwezig en dit maakt het toch de moeite waard om het boek te lezen.