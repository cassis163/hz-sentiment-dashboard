Ik las dit boek met de gedachte dat het een thriller zou zijn. Het is in mijn ogen niet een echte thriller. Daarvoor ontbreekt te veel spanning.
Wel is het een intrigerend boek. Het heeft mij meegesleept naar diverse locaties. Zowel in het heden als in het verleden.
Dit heden en verleden zit goed in elkaar verweven. Het maakt het verhaal en de achtergrond ervan logischer. Door een kort hoofdstuk in het verleden begrijp je weer een stukje meer van het mysterie.
Interessant dat het op een bestaand manuscript is gebaseerd en op personen uit de geschiedenis. Het einde vond ik een tikkeltje mat.

Geen slecht boek, maar ook niet een super spannend verhaal. Wel een lekker boek om op vakantie of op een regenachtige middag te lezen.