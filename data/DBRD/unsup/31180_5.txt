De auteur Alysia Zanotti woont met haar gezin in Rotterdam. Ze heeft alles wat haar hartje begeert: een knappe Italiaanse man Bruno, een dochter Chiara, een goed inkomen en een leuk appartement. Toch mist ze iets in haar leven.
Wanneer ze de nieuwe bewoners op de tiende verdieping ontmoet begint het avontuur. De identieke tweeling uit Napels, Luca en Fabio, zijn echte charmeurs en nodigen Alysia uit voor een House-Warming Party. Wanneer ze alleen op het feestje verschijnt wordt ze verleid door de twee Italiaanse broers en al snel bedrijft ze de liefde met hen. De passie en de erotiek geeft haar een endorfine shot en Alysia zoekt de Italiaanse broers steeds vaker op. Ze wordt afstandelijk tegen haar man en verlangt steeds meer naar de geile opwinding.
Ondanks de buitenechtelijke pleziertjes kiest ze toch voor haar gezin en vanaf dan wordt de erotische droom een ware nachtmerrie. Er zijn videobeelden gemaakt van de vrijpartijen met de broers en Alysia wordt daarmee gechanteerd. Als dat nog niet erg genoeg is wordt ze ook nog eens gedwongen om als een goedkope hoer seks te hebben met de gasten van de Italiaanse broers die op hun beruchte feestjes komen.

Een gevaarlijk liefdesspel vol manipulatie, chantage, misdaad en seks. Een verhaal wat wel eens echt gebeurd zou kunnen zijn. Dat idee geeft je kippenvel en door de beeldende schrijfstijl van de auteur blijf je doorlezen. Ze weet de spanning goed op te bouwen en maakt je per bladzijde steeds meer nieuwsgieriger naar het plot. En als je eindelijk denk: eind goed, al goed… dan heb je het mis! Wauw! Wat een einde! Ik moet ook eerlijk bekennen dat het einde mijn beslissing tot een ster extra heeft beïnvloed. Iets wat je totaal niet verwacht.