Ontworteld

De cover is prachtig echt een fantasieverhaal waardig! De hoofdpersoon Agnieszka staat erop alsof zij een bloem betoverd achter het raam van een kasteel. Bovenaan staat een lang zwaard en de zijraampjes zijn gevuld met kleine tekeningen die te maken hebben met het verhaal. Onder de tekeningen staat: 'Voor de liefhebbers van een onvergetelijk verhaal’ , dit klopt het is idd een bijzonder verhaal.
Omdat dit een ongecorrigeerde proef exemplaar is kan de cover bij het echte boek waarschijnlijk anders zijn. Er is op dit boek ook geen flaptekst aanwezig en dit maakt hem extra bijzonder. Onder de tekening staat een aantal opmerkingen, bevindingen van Amerikaanse lezers. Ze roemen het boek allemaal en vergelijken het met Harry Potter of The Game Of Thrones.

Het verhaal:

De angst van de hoofdrolspeelster Agnieszka om uitgekozen te worden door de Draak is het begin van dit boek. Zij denkt haar hele leven al dat haar beste vriendin Kasia uitgekozen zal worden. Ook Kasia zelf en haar familie heeft dit meisje erop voorbereid dat zij degene zal worden die de Draak zal uitkiezen om mee te nemen naar zijn toren om daar 10 jaar later weer te laten gaan, veranderd in een heel ander persoon. Maar Agnieszka is degene die mee mag/moet en de verbazing is zeer groot bij het hele dorp.
Agnieszka gaat wonen in de toren en verveeld zich in eerste instantie vreselijk. Ze mist haar familie en naast wat kook- en schoonmaakklussen gebeurd er niet veel. In de bibliotheek ontdekt en ze een boek van de befaamde wijze vrouw Jaga. Het is een versleten logboek vol met spreuken. Deze Jaga is al 500 jaar dood maar toch was ze 40 jaar geleden nog bij het doopfeest van de jonge prins geweest en sprak daar de mooie woorden: "Ik ben uit de tijd gevallen”. Daarna verdween ze weer.
Als op de dag Kasia haar hulp vraagt en ze het samen tegen het grote kwaad Het Woud moeten opnemen komt de toverkracht van Agnieszka goed van pas. Ze begint ook een soort kameraadschap te voelen voor de Draak en samen proberen ze de kwade invloeden van het Woud te bestrijden. De wat stijve toverspreuken van de Draak, oftewel Sarkan, en de bijzondere en mooie van Agnieszka maken dat een een bijzondere zelfs wat romantische relatie krijgen. Als voorbeeld deze zin: 'mijn geneuriede spreuk marcheerde vrolijk verder onder de melodie van zijn spreuk'. Dit gebeurd vooral met behulp van het boek van Jaga.
Maar het Woud is onverbiddelijk en erg gevaarlijk dus gaan ze samen met Kasia proberen het kasteel en hun inwoners te beschermen.

Wat me opviel in dit boek was als eerste de onverklaarbaarheid van de toverkracht van Agnieszka. Ineens kan ze dit, best apart.
Er worden wel mooie dingen ingezegd zoals: ‘Maar als ze er eentje aanraken, barst de toverwachter alleen maar’. Er staat ook bij 'Hij spreekt in raadselen’. En een stukje van de zin: de Valk bracht al zijn handen bij elkaar…… Dat is mooi en blijft je als lezer bij.

Wat jammer is is dat er soms moeilijke woorden in staan zoals: riposteerde wat snel en ad rem antwoorden betekend en Amphisbaena is een fabeldier of een ander woord voor gaat twee kanten op. Maar misschien ligt dit aan de vertaling.

Het verhaal kon me toch niet zo boeien als ik in eerste instantie dacht. De vergelijking met Juliet Marillier is niet te maken. Zij schrijft vlotter en geloofwaardiger. Sommige stukken zijn langdradig en saai. De spreuken, die uitgebreid worden neergezet, voegen niet echt iets toe en ik las er al snel overheen. De bloederige gevechten waren er te veel en ik moest mij er soms toe zetten het boek verder te lezen. Dit is natuurlijk erg persoonlijk.

Ik geef dit boek een kleine voldoende 3***