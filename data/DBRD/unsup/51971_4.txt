Mischling, Arisch en Joods. Bruine ogen, blond haar. Een tweeling die in oktober 1944 samen met hun moeder en opa aankomen in het concentratiekamp Auswitsch. Ze worden ook uitverkorenen van dr. Mengele. Ze ondergaan gruwelijke onderzoeken. Afwisselend worden de hoofdstukken verteld uit het perpectief van Stacha en van Perle. Alhoewel de meisjes nog maar 13 jaar zijn als ze in het concentratiekamp aankomen, zijn hun gedachten en handelingen veel volwassener. De experimenten die de een in werkelijkheid meemaakt wordt door de ander gevoeld en omgekeerd. Ondanks dat er al veel over WOII is geschreven is dit goed geschreven boek een aanrader. Ik heb het geregeld even aan de kant gelegd en af en toe via internet nog wat verder gelezen over de gruwelijkheden die door artsen uit naam van onderzoek aan de mensheid wordt gepleegd. Niet alleen op tweelingen of Joden, maar ook op kleine mensen, zigeuners of zwangeren. Op enig moment verdwijnt Perle, maar Stacha kan niet geloven dat ze is overleden. Na de bevrijding gaat Stacha, samen met Feliks, een jongen uit het kamp waarvan de tweelingbroer vermoord is, door Polen op weg naar huis, op zoek naar wraak en naar Perle. De tocht is onder moeilijke omstandigheden, maar beiden houden zich kranig staande. Dit boek van Affinity Konar laat ons opnieuw stilstaan bij de gruwelijkheden die hebben plaatsgevonden en nooit vergeten mogen worden. Maar ook laat ze ons kennismaken met de veerkracht van sommige kinderen, hun geloof in zichzelf en in een betere wereld, maar ook met verdriet en wraak.