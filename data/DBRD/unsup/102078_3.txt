Een van de eerste boeken van Lisa Gardner. In het boek maken haar inmiddels befaamde duo, Rainie en Quincy, kennis met elkaar. Een basisschool in Bakerville, een gemoedelijk dorpje in Oregon, krijgt te maken met een schutter in de school. Dit is het zoveelste schietincident en FBI agent Pierce Quincy wordt er op af gestuurd. Hij onderzoekt de toenemende tendens van schutters op scholen. Politie agent Rainie Connor werkt in Bakerville cen eordt belast met het onderzoek, aangezien de zoon van de sheriff hoofdverdachte is.

Tijdens het lezen, merk je dat dit een van de eerste boeken van Lisa Gardner is. Tegenwoordig is haar pen veel vlotter en zit er meer vaart in het verhaal. Nu zijn sommige stukken een beetje langdradig en verhandelend. Toch heb ik genoten van het boek. Na reeds vele boeken van Lisa Gardner te hebben gelezen, vond ik het erg interessant om over de kennismaking van het duo te lezen. Het geeft extra informatie, maar ook sympathie voor beiden.

Ik geef het boek 3 sterren.