Het debuut van Karen Hamilton De perfecte vriendin is op zich een aparte thriller vol emotionele gebeurtenissen. Karen Hamilton heeft voordat ze met schrijven begon als stewardess bij een grote vliegmaatschappij gewerkt en dat is goed te merken.
Juliette is voor de buitenwereld een succesvolle jonge vrouw, wiens leven als stewardess als avontuurlijk bestempeld zou kunnen worden. Maar niets is minder waar. Eigenlijk is het een heel erg eenzame vrouw, die door haar verleden achtervolgt wordt en er niet los van kan komen.
Ze is vastbesloten haar ex-vriend Nate, die piloot is terug te winnen, door hem ervan te overtuigen dat zij de perfecte vriendin voor hem is. Hoe ver zij daarin gaat en wat ze er allemaal voor over heeft? Ze infiltreert in zijn vriendenkring en bedenkt slinkse plannetjes om maar vooral bij hem in de buurt te zijn. Nate ondertussen is zich nergens bewust van de dreiging die om hem heen hangt.
De perfecte vriendin is verteld vanuit het standpunt van Juliette. In de proloog wordt verteld dat ze in haar jeugd een trauma heeft opgelopen, dat haar de rest van haar achtervolgt. Karen Hamilton laat de lezer in het hoofd van de geobsedeerde Juliette kijken en je gaat gaandeweg begrijpen hoe zij verandert in haar houding ten opzichte van Nate en waardoor zij zo geobsedeerd is geworden.
Het verhaal is niet echt spannend, het is meer een soort dreiging die subtiel aanwezig. Sommige gebeurtenissen zijn niet realistisch. Het einde is eigenlijk onverwacht en doet je afvragen of er een vervolg komt.