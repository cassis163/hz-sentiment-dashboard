Een boek vol verrassingen. Het leest alsof de hoofdpersoon er helemaal geen moeite mee heeft waar hij zich bevindt en wat er van hem verwacht wordt. Je leest lekker vlot door een verhaal vol spanning, avontuur en vooral vol humor. Ik had meer drama verwacht, maar dat is alleen maar mijn
verwachting.

Wat ik heel leuk vond was de eigen taal van allerlei personages. Een taal met vreemde verbuigingen.
'Pijnzeer mensman. Beter neer op de grond, asblief?' Denk niet dat dit taalfouten zijn. Dat zijn het zeker niet.
Hier en daar zou een zin iets anders neergezet kunnen zijn of een ander woord gebruikt zijn, maar dat is niet iets om over te vallen.
Het is een luchtig boek, ondanks het zware thema. Of misschien dankzij het zware thema. Dan is het goed gelukt om dit neer te zetten op deze manier. Ode aan de auteur.
Mooi om de gesprekken tussen Jack en de andere personages te volgen.
Lijden blijkt heel persoonlijk te zijn in de hel, ieder doet dat op zijn/haar eigen manier. Net als op aarde.

Het is een fantasy-verhaal. Een mooi boek dat het verdient om een waardige plek te krijgen in iedere bibliotheek. Ook in de provincie Zeeland.