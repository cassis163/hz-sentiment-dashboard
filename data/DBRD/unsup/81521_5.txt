Na het lezen van Drie vrienden, een huis ( en een klusjesman) was ik enorm enthousiast over de schrijfstijl van Astrid. De drie vrienden ontving 4 sterren voor de heerlijke schrijfstijl en de humor die het boek bevat. Vol plezier pak ik dan ook “Daar heb je vrienden voor” op, ik heb wel even zin in een portie humor en leesplezier.
Wanneer je begint in “Daar heb je vrienden” voor moet je voorbereid zijn, voorbereid op een flink portie humor, heerlijke karakters en een probleem met wegleggen van het boek. Het is echt genieten van de schrijfstijl van Astrid Harrewijn, dit boek vind ik zelfs nog leuker dan het eerste deel. Wellicht omdat je om de karakters gaat geven en je ze wilt zien groeien en ontwikkelen. Hoe vaak ik bijna hardop zit te lachen bij de ontwikkelingen van Joost en zijn Kees, kun je niet op één hand tellen.

Die arme Joost worstelt met zijn eigen ik, wie hij is wat hij nu echt wil, en komt in dit boek voor de dilemma`s van het leven te staan. Op een heerlijk manier wandel je mee in deze zoektocht naar de zin en de onzin van Joost zijn leven. Op hilarische wijze beschrijft Astrid Harrewijn deze zoektocht. Daar heb je vrienden voor is in mijn ogen nog beter dan drie vrienden een huis (en een klusjesman), het leest nog lekkerder weg, het verhaal van Augustus, het geheimzinnige genootschap en al wat er bij komt geeft je als lezer op een hilarische wijze meer inzicht in de Romeinse tijd en het genootschap. Dit is wat de boeken van Harrewijn het extra`s geeft op een heel originele unieke manier.
Je leeft als lezer mee, met de onhandige soms iets lompe Joost, van deze kerel moet je wel gaan houden. Heerlijk hoe hij in dit deel centraal staat. Het boek heeft naast de hilariteit ook wel degelijk een goed verhaal, met onderwerpen welke goed zijn uitgelicht en doortastend zijn beschreven, het verhaal vult goed aan het eerste deel. Wat wel een voordeel is dat je de boeken heel goed afzonderlijk van elkaar kunt lezen. Maar begrijpelijkerwijs, is het zo dat wanneer je één deel oppakt je de andere ook wilt lezen.

Daar heb je vrienden voor is na het eerste deel een aangename vervolg met meer gebeurtenissen uit het leven van de drie vrienden en hun klusjesman, ik kijk nu al uit naar de volgende delen, want ik hoop toch wel dat Astrid door gaat met deze heerlijke karakters, je wilt als lezer nog meer van deze karakters weten, je gaat gewoon van ze houden. Ik sluit niet uit dat dit geen ideale setting voor een tv serie zou kunnen zijn.

Ik ben het echt, de nieuwe Joost, en ik voel hoe Kees meejuicht”

Dik verdiende 4 ½ ster voor “Daar heb je vrienden voor” hopende op meer van dit soort boeken van Astrid Harrewijn.