Jacob, 8-jarige zoon van Harold en Lucille staat op een avond voor de deur. 50 jaar na zijn overlijden is hij geen spat veranderd. Zijn ouders zijn ondertussen oud geworden en nemen hem terug in huis. Jacob is niet de enige die terugkeert uit de dood. Ze worden de Teruggekeerden genoemd. De Levenden voelen zich bedreigd. In het begin vind men de Teruggekeerden nog curiosa, maar naargelang het er meer en meer worden, wordt de situatie onhandelbaar. Het worden er te veel. Steden kreunen onder de aanloop, er is onvoldoende huisvesting, opvang, voeding. Het leger wordt ingezet om de Teruggekeerden samen te drijven in scholen, sporthallen en dergelijke. De toevloed houd echter aan. De Levenden komen in verzet, gedreven door angst. Angst voor wie of wat die Teruggekeerden eigenlijk zijn. Wat willen ze, waar komen ze vandaan. Gaan ze de wereld hier overnemen en wat moet er dan gebeuren met de Levenden? De situatie wordt grimmig, er ontstaan demonstraties en erger, opstootjes, schietpartijen en brandstichtingen.
Wanneer de mensheid geconfronteerd wordt met het onbekende, ontstaat er angst en bij angst plooien we terug op onze instincten.
Leuk boek dat wel wat vragen oproept.