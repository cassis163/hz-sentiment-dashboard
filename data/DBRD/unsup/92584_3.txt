Miryem is de dochter en kleindochter van geldschieters, maar haar vader is er niet goed in. Hij leent vrijelijk geld uit maar int met tegenzin, daardoor leeft zijn gezin op de rand van armoede tot Miryem ingrijpt.
Haar hart verhardend gaat ze op pad om terug te halen wat hen toebehoort. Algauw heeft ze de reputatie zilver om te kunnen zetten naar goud. Wanneer ze door misplaatste trots de aandacht trekt van de koude wezens die over het woud regeren is niks meer wat het was.
Woorden hebben macht en een heel koninkrijk zal voor eeuwig veranderen door de uitdaging die haar gesteld is.

Ik was erg benieuwd naar dit boek. Een hervertelling van Repelsteeltje, alleen nu met een sterke onafhankelijke vrouw in de hoofdrol. Dit leek mij een geweldig uitgangspunt voor een boek en ik ben zeker niet teleurgesteld.

Mijn eerste indruk van dit boek was: wat een vreemde cover, die vrouw lijkt mij proportioneel niet correct. Een dunne kaft, het boek ligt fijn in de hand. Te volle bladzijdes.

Jet verhaal weet me vanaf de eerste bladzijde te boeien en hoewel de tekstspiegel naar mijn mening wel wat ruimer opgezet mag worden, stoort dit erg bij het lezen.
Het verhaal wordt vanuit zes personages verteld. Elk van deze personages geeftbdiepgang en sfeer aan het verhaal. Maar omdat de personages midden in het hoofdstuk wisselen en een witregel het enige is dat deze personage-wissel aanduidt, leest dit niet prettig.
Het remt het leestempo aardig af en zorgt ervoor dat dit boek niet ontspannend leest. Je moet goed geconcentreerd blijven.

Het boek heeft 434 bladzijdes en is opgedeeld in 25 hoofdstukken. Met een gemiddelde van 20 pagina's per hoofdstuk zijn de hoofdstukken onnodig lang. Persoonlijk heb ik.liever dat elke personage-wissel een nieuw hoofdstuk inluidt. Dit zal kortere hoofdstukken opleveren en het leesgemak vergroten.

Ik.heb genoten van het verhaal, maar de lange hoofdstukken, volle pagina's en onduidelijke personage-wissels zorgen ervoor dat ik het boek drie sterren geef.

Kaft***
Leesbaarheid***
Originaliteit****