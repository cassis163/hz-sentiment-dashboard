Michael Connelly bewijst opnieuw dat er leven is na inspecteur Harry Bosch. Dat deed hij al eerder met advocaat Mickey Haller in De Lincoln Advocaat en Het laatste oordeel, maar met misdaadjournalist Jack McEvoy heeft Connelly opnieuw een boeiende hoofdpersoon gecreÃ«erd. Het mooie aan de boeken van Connelly is dat er altijd een link is naar eerder verschenen verhalen. Dat is ook nu het geval. De hoofdpersoon Jack McEvoy zijn de trouwe lezers van Connelly al eerder tegengekomen in de topthriller De Dichter. Ook dit boek heeft de kenmerken van alle eerdere topboeken van Connelly. Het is geloofwaardig, snel en laat je vanaf de eerste pagina niet meer los. De schrijver weet de spanning uitstekend op te bouwen door wisselend vanuit het gezichtspunt van hoofdpersoon McEvoy en de seriemoordenaar Carver te schrijven. Altijd zijn er plotselinge wendingen en verrassende ontwikkelingen...tegelijkertijd slaagt Connelly er toch in om een geloofwaardig verhaal te maken. Connelly is al jaren een topper in zijn genre. De reden is simpel: elk nieuw boek is zonder uitzondering van hoog niveau. Connelly kent inmiddels de kunst om altijd te beantwoorden aan de verwachtingen.