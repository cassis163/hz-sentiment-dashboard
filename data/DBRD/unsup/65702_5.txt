Dat ‘de vijand’ niet altijd even duidelijk ‘de vijand’ is, bewijst Lee Child in zijn nieuwste boek over Jack Reacher. Maar: Reacher is hier nog jong, want het boek speelt zich af in de eerste weken van 1990. Reacher is nog MP, maar werd in december 1989 plotseling overgeplaatst van Panama naar Amerika. Vreemd genoeg is er een heel groepje plotseling overgeplaatst. Dat die overplaatsingen te maken kunnen hebben met de val van de Berlijnse muur, merkt Reacher zodra hij onderzoek moet gaan doen naar de dood van een generaal. Geholpen door een jongedame die graag MP wil worden, begint Reacher aan een jacht rond de wereld, die hem van Amerika naar Berlijn en Parijs en weer terug zal brengen. Daarbij komt nog dat zijn familie de hoognodige aandacht vraagt.
Lee Child is een meester in het schrijven van messcherpe dialogen en observaties. The Enemy stelt daarin niet teleur!

(Door: Jannelies Smit)