Carla de Jong is auteur van onder meer de uitstekend ontvangen psychologische roman Nooit meer regen. Ze geeft les aan de Schrijversacademie en woont in Amsterdam.

Anne groeit op in een arbeidersgezin waar ze zich een vreemde eend in de bijt voelt. Wanneer zij de welgestelde Johansons ontmoet, beseft zij vrijwel direct dat ze bij dit gezin wil horen. Ze raakt innig bevriend met de dochter en twee zoons van de Johansons. Dan zet een reeks gebeurtenissen hun vriendschap onder druk. Dertig jaar later kruisen de paden van de Johansons en Anne elkaar nogmaals. Kunnen zij elkaar vergeven?

De omslag met een meisje op de voorkant is mysterieus. Daarnaast loopt er langs de zijkant een rij muzieknoten. Dit vind ik erg mooi en het past ook bij het verhaal, want de muziek is een rode draad door het verhaal.

Het boek las heerlijk weg! Ik was vanaf het begin benieuwd wat er zou gebeuren. Je bent er echt bij vanaf dat ze elkaar leren kennen tot wat er gebeurd is. Ik baalde dat het boek uit was. Ik zat zo in het verhaal dat ik gewoon hardop wilde zeggen wat er echt gebeurd was! Dit is het eerste boek wat ik van deze schrijfster heb gelezen. Ik ga zeker Nooit meer regen ook lezen!