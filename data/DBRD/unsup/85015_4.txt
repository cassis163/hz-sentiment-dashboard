Mijn eerste indruk van de cover was overtuigend genoeg om het graag te willen lezen. De kleuren, het lettertype en de afbeelding passen mooi bij elkaar en sluiten erg goed aan op het verhaal. De titel Cinder doet denken aan het doorsnee assepoester sprookje met een mechanische twist waarin je tijdens het lezen ook niet in word teleurgesteld. Het typische disney assepoester verhaal is dit ook zeker niet voor wie dat wel zou verwachten/willen.



Het verhaal gaat over Cinder, een cyborg monteur in New Beijing. Zij woont bij haar stiefmoeder Adri en stiefzusjes Peony en Pearl. Enigzins gelijk aan de woonsituatie van assepoester alleen zijn niet allebei de stiefzusjes in en in gemeen. In deze toekomst worden de mensen van de aarde bedreigd door de plaag en word alles op alles gezet om een medicijn te vinden. Het boek begint met een ontmoeting met prins Kai wiens android Nainsi gerepareerd moet worden en hij persoonlijk bij Cinder af komt leveren. Hiermee verander haar leven compleet, helemaal wanneer Peony deze mysterieuze plaag krijgt, Cinder de schuld krijgt en door haar stiefmoeder gedwongen als vrijwilliger word opgegeven in de zoektocht naar een medicijn. Verder volgt het het verhaal van de maanmensen van Luna, beter bekend als Lunar, wie de plaag zou hebben verspreid en een oorlog wilt beginnen met aarde. Cinder doet er alles aan om haar stiefzusje proberen te redden en haar ware identiteit verborgen te houden voor de prins waaruit alleen maar nog meer geheimen uitkomen die zij over zichzelf nooit heeft geweten.

Ik geef toe dat ik toch wel moeite had met het inkomen in het boek maar uiteindelijk heeft het mij wel vast kunnen houden. Het kwam voor mijn gevoel een beetje langzaam op gang en de hoofdstukken welke vanuit verschillende locaties werd verteld vond ik soms wat verwarrend. Eigenlijk toen het echt spannend begon te worden en de waarheid naar boven kwam, wat je eigenlijk halverwege het boek al weet, stopte het. Deels vervelend maar anderzijds ben ik wel erg benieuwd naar de rest van deze serie. Voor wie wat anders wilt dan happily ever after is dit dan ook een aanrader.

https://deboekenbloggert.wordpress.com/2017/07/12/boekrecensie-cinder-door-marissa-meyer/