De jonge Tijs en Maarten monsteren aan op de walvisvaarder De Jonge Eva met als commandeur Klaas Daalder. Tijs moet heel erg wennen als kajuitwachter, maar Maarten voelt zich meteen thuis als koksmaatje. Ze beleven spannende avonturen op de Jonge Eva. Maar als het goed mis gaat moeten ze vechten voor hun levens en dan ontspint een gevecht op leven en dood.

Bianca weeft historische feiten met fictie. Ze weet een boeiend en spannend verhaal neer te zetten. Ze beschrijft de wereld van de walvisvaarders mooi en weet er een spannend verhaal van te maken. Daarnaast leven de jonge hoofdrolspelers en leef je mee met wat ze allemaal beleven. Wat ik vooral heel mooi vond is het laatste gedeelte, Als ze moeten overleven en het gevecht aangaan met de omgeving en zichzelf.

Naast de educatieve facetten is dit verhaal vooral een spannend en meeslepend verhaal geworden. Een aanrader voor iedereen van 12 tot 121.