De elementen
De cover is kleurrijk, vol bloemen en takken. De directe connectie met het mysterieuze verhaal, kan ik niet zo linken. Behalve dat naast het huis, ook de tuin helemaal overwoekerd zal zijn. In ieder geval oogt het mooi en bijzonder. En zo is het verhaal ook: bijzonder en mysterieus. In het begin moet je er wel even in komen, daarna leest het vlot weg. Er zijn meerdere verhaallijnen. Met beeldende mooie zinnen weet Jess Kidd de lezer aan zich te binden. Halverwege vraag je je als lezer af: waar gaan we heen met dit boek?. Het is raar, bijzonder en mysterieus tegelijk en geeft hoop op een bepaalde ontknoping. Maar deze Jess geeft zich niet zomaar gewonnen. Het is mooi om te lezen, hoe Maud de oude heer Flood een beetje kan betoveren. Ze weet hoe ze hem moet aanpakken. Het grappige is, dat dit wederzijds is. Conclusie: ze weten redelijk wat ze aan elkaar hebben, ware het niet..dat de boevenverdiepingen voor Maud verboden gebied zijn en daardoor bij haar en natuurlijk de lezer de nieuwsgierigheid alleen maar toeneemt.

Jess Kidd heeft een fijne schrijfstijl, maar moet daarnaast ook wel een goede fantasie hebben voor dit bijzondere verhaal. Aan alle details is gedacht, van vossen die Larkin heten tot poezen en opgezette katten en andere zaken. Thema's als verwaarlozing, vermissing, misleiding en een beetje omzien naar elkaar komen in vlagen voorbij. Grappig is dat veel personages in dit boek de initialen -MD- hebben. Op nieuw een bijzonderheid of toevalligheid van de auteur? Wat ook opviel is de uiting van Maud, waarbij ze tegen Renata zegt: "Geesten bestaan niet ", terwijl er op dat moment zeker een aantal van deze geesten in dezelfde ruimte aanwezig zijn. Ze helpen Maud op zekere hoogte. Een kleine glimlach bracht dit te weeg.

Conclusie
Ben je op zoek naar een bijzonder en mysterieus verhaal? Zoek dan niet verder, dan is dit je boek. In mooie beeldende zinnen en met veel details vertelt Jess Kidd over Maud en Mr Flood. En een mysterieus groot geheim, met alle gevolgen van dien. Denk je nog in het begin "wat een gekkigheid", dan heb je aan het eind een aantal personages in je hart gesloten. Mooi verhaal, vol humor en mysterie. Genoten!

Waardering

4 dikke Birdy-Sterren!

Hartelijke groeten,

Annette Overvoorde
Birdy's Boeken