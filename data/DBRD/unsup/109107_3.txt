Dit laaiend vuur van Estelle Laure is een tienerroman over doorzetting en liefde. De protagonisten in het verhaal worden achtergelaten door hun moeder en moeten het vanaf nu maar zelf zien te rooien. Dit zonder enige vorm van geld of familie. Gelukkig zijn er 2 boezem-schoolvrienden waarop ze kunnen rekenen. Zonder dat iemand op hoogte is proberen ze zo goed als het kan de schijn van een normale familie op te houden. Maar hoe lang kunnen ze alle zorgen alleen aan. En alsof het drama nog niet groot genoeg ontstaat er ook nog eens een verboden liefde. Niet veraf zijn de onafwendbare breuken. En hoe blijf je dan toch nog verder functioneren zonder dat alles aan het licht komt?
Op het eerste gezicht lijkt deze jeugdroman er een te zijn als zovele anderen. Maar het verhaal leest heel vlot. Er zitten heel wat onverwachte wendingen in. Hartverwarmende liefde, maar evengoed hartverscheurende haat en jaloezie. Een zoektocht naar overleven, volwassen worden, strijden voor de eigenheid, voor elkaar. Het lijkt een eenvoudig verhaal maar blijft toch nog lang nazinderen.