Diep van binnen wil iedereen goed zijn. De ondertitel geeft de wezenlijke kern van het boek weer, iedereen wil erbij horen, er toe doen. De een legt de lat hoger dan de ander, de ander uit zijn frustatie meer en weer een ander kropt het op tot het tot een uitbarsting komt.
Emma zit in de gevangenis. Geen lui, luxe leventje zoals het vaak voorgespiegeld wordt, maar rauwe harde werkelijkheid vol van medegevangenen met hun eigen problemen, hard en ongenadig voor iedereen die niet zo is. Emma is geen doorgewinterde crimineel maar iemand die door het verzwijgen van haar verleden een uitbarsting van geweld heeft gehad en dat heeft geleid tot een gevangenisstraf. Esther van der Ham beschrijft heel nauwkeurig haar emoties, de stemmen in haar hoofd en de gebeurtenissen in de gevangenis. Dat eerste stuk vond ik al heel knap beschreven en ingeleefd door Esther, maar het tweede stuk na de gevangenis was nog indrukwekkender. Ik heb zelf ook het een en ander meegemaakt in het verleden en ik het nog geen schrijfster gevonden die zo goed de emoties kon verwoorden die Emma doormaakt.
Op de voorkant staat een psychologische roman, ik zou er een spannende psychologische roman van maken. Verrassende plotwendingen maken het boek helemaal af. De plotwendingen doen je soms naar adem happen maar zorgen er ook voor dat je het boek niet kan wegleggen. Ik heb op een avond bewust het boek niet mee naar bed genomen omdat ik bang was dat ik de hele avond door zou lezen. Het boek is gedrukt op prachtig dik papier dat heel prettig leest ook al is het boek dan wel wat zwaar.
Esther van der Ham debuteerde met Controle!, Contact! Is haar tweede roman. Het boek krijg van mij 5 sterren en ik ga gauw proberen haar eerste roman proberen te pakken te krijgen. Esther heeft er een fan bij.