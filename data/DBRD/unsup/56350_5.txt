Carve the mark is het nieuwste boek van Veronica Roth. Haar eerst boek sinds de Divergent serie. (Ook een leuke serie, als je de films en het einde even niet mee telt)

Dit boek is echt totaal anders dan Divergent, toch denk ik dat ik deze leuker vind. Deze wereld vind ik veel interessant, ik moest er weliswaar even inkomen, maar daarna ging ik compleet op in de wereld. Het idee van een stroom, die door iedereen levend wezen heen stroomt en dat iedereen een gave heeft , het lot en dan vooral de verschillende culturen van de planeten nam me helemaal mee. Het is best complex allemaal, maar ik wou er graag meer over te weten te komen, vooral over Shotet, die hebben een erg interessante cultuur, zo anders dan ik gewend ben om over te lezen. Cyra Noavek is eigenlijk van af het begin al mijn favoriete personage. Haar gave en hoe ze daar mee omgaat, ze is erop een andere manier sterker van geworden dan je zou denken. Akos is totaal het tegenovergestelde van Cyra en dat maakt hun vriendschap ook zo leuk om te lezen. Tegen het einde van het boek zat ik echt op het puntje van mijn stoel, vol met vragen. Ik kan nu al niet wachten tot het volgende deel, een nieuw verhaal met hopelijk wat antwoorden erin.