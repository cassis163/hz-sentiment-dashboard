Op 20 april presenteerde Nathalie Pagie in Breda haar 2e thriller, met Tara en Diego in de hoofdrollen: Het gouden duo.

Gezien Paradijsvogels een prachtverhaal was met het Tara-Diego-duo, waren de verwachtingen hooggespannen, naar dit mooie vervolg-boek.

De inhoud:
Als Tara en Diego op een survivalweekend zijn, met de huidige en nieuwe collega’s voor wat teambuilding, begint Tara, die toch niet zo veel heeft met sociaal zijn en mensengroepen, zich al snel te vervelen. Ze knijpt er even tussenuit en komt gelijk iets geks tegen. Dit is niet verwonderlijk, gezien ze erg nieuwsgierig is van aard. Nadat ze de lokale bar inloopt ligt daar een man op de grond. Ze wil hem helpen, maar hij heeft dit liever niet en stuurt haar weg. Dat is wel vreemd..vindt Tara. Heeft hij iets te verbergen soms? Tara kan het niet laten om daar meer achter te zoeken en gaat later op onderzoek. Ze volgt de man uit de bar en en doet een ontdekking wat niet zonder risico’s is.

Als Diego Tara wil gaan zoeken blijkt ze verdwenen te zijn. Ze is aangevallen door een groepje jongens en het gaat even niet goed gezien haar verwondingen. Natuurlijk kan ze haar eigen boontjes wel doppen, maar Diego is echt ongerust en gaat haar zoeken. Ook hij komt iets heel bijzonders tegen.

Uiteindelijk vind hij Tara terug, maar die is op een heel ander bijzonder verhaal gestuit, wat nader onderzocht moet worden. Want dit kan een mooi verhaal opleveren voor de krant. Alleen de baas moet nog overtuigt worden.

Of dit een mooi verhaal oplevert of misschien zelfs meer problemen geeft..in het Spaanse land, dat lees je in Casa Familia.

{ “Hun journalistieke instinct klopte als altijd, alweer hadden ze een zaak bij de kladden die het daglicht niet kon verdragen. Een zaak waar een verhaal in zat.”}

De elementen:
De cover ziet er prachtig uit, een soort baai met groenblauw water. Met een mooi huis aan het eind, bij een soort heuvel. Het is er zonnig en toont erg mooi. De titel Casa Familia, die is niet zomaar te duiden, als je zo naar de cover kijkt. En dat is mooi, en maakt nieuwsgierig. Waarover zou het gaan en over welke familie? Het boek speelt zich gedeeltelijk af in de Ardennen en in Spanje. Halverwege het boek komt er meer duidelijkheid. De schrijfstijl is 3e persoon. En is duidelijk en helder. Het is een 2e deel van een serie, maar het is zeker solo te lezen en goed te volgen. De karakters Tara en Diego zijn al bekend uit het 1e boek, maar worden nogmaals goed beschreven. Het verhaal begint rustig, en de spanning wordt langzaam maar zeker steeds meer opgebouwd. Tot een climax volgt.

Mijn mening over het boek:
Casa Familia heeft weer alle ingrediënten, voor veel uurtjes leesplezier. Het is het vervolg op “Paradijsvogels”, maar is ook prima los te lezen. Door de heldere en duidelijke uitleg is het, zoals eerder gezegd, prima te volgen. Voor de Pagie-fans, die ook het 1e deel hebben gelezen, is dit het langverwachte vervolg. Er wordt even teruggeblikt en af en toe komt er iets uit deel 1 voorbij. En dat is superleuk.

{ “Dat soort dingen ontdek je blijkbaar als je niet meedoet met het programma. Als je buiten de lijntjes kleurt en je afzondert van alles en iedereen.”}

Het magisch duo Tara en Diego komen weer in situaties terecht, die beter geheim kunnen blijven. Hoe een soort survival-uitje kan uit monden in een soort ontdekkings-uitje, dat gebeurt natuurlijk alleen Tara en Diego. Ze zijn een beetje Yin en Yang. Ze kunnen niet met, maar ook niet echt zonder elkaar. En dat is mooi bedacht.

In dit 2e deel komt Tara “de stoere” ook tot een besef, dat alleen zijn eigenlijk toch niet alles is. En daarmee maakt ze een ontwikkeling door. Ook karakter Diego "de getrouwde vrije vogel" beseft zich dingen, die de lezer zal verbazen (of niet). Hoe dan ook, het blijft een gouden-koppel en een topper van een boek.

Casa Familia is een prachtig boek, een heerlijke vlotte thriller met suspense, een lach en een traan en een steengoed duo..dat Tara en Diego heet.

Mijn waardering:

Dit boek krijgt 5 sterren. Ik heb erg genoten ..en wacht met smart..
op het 3e deel.