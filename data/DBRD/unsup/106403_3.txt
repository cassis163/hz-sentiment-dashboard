Luisterboek en ebook geschreven en gelezen door Inge Ipenburg speciaal voor Storytel, bestaande uit 6 afleveringen van een ruim een uur.

Francien, de hoofdpersoon, wandelt graag als iedereen slaapt en gaat aan het begin van het boek op bezoek bij haar favoriete zwerver 'Jozef'. Dit is midden in de nacht en er blijken meer mensen op pad met iets minder goede bedoelingen als Francien. Wat volgt is een opeenvolging van een heleboel, soms gewelddadige en bizarre gebeurtenissen.Haast te bizar zo alles bij elkaar, maar als je dit even naast je neerlegt bij het luisteren, dan pakt het verhaal je, pakt Francien je.

Inge Ipenburg weet het verhaal goed en spannend voor te lezen. De dialogen staan voorop in het boek speciaal als luisterboek geschreven. Dit heeft toch echt een streepje voor op 'gewone boeken' die worden voorgelezen. En ja, het blijft toch echt of je naar Martine Hafkamp aan het luisteren bent... maar dat moet je even vergeten. Ze heeft met Als anderen slapen een boeiend luisterboek geschreven en gelezen waarin weinig te gek is en ze je weet te raken met het verhaal van Francien.