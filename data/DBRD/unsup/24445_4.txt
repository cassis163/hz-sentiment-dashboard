Ik heb al eerder een recensie over dit boek neergepend maar ik wil hier nog aan toevoegen dat ik Julie De Bruyne uit het vorige commentaar volmondig bijtreed. Het is echt jammer dat mensen zich zodanig aan hun verwachtingen vastklampen dat als een boek niet in hun plaatje past ze het naar de prullenbak verwijzen. Dit merkte ik ook op bij de recensies van het boek Tokio van Mo Hayder. Nu goed, als er op de kaft het label "literaire thriller" te lezen staat verwacht je natuurlijk het één en het ander, en die verwachting wordt op dit vlak inderdaad niet ingelost. Maar daarom is het boek niet slecht. Je zou misschien aangenaam verrast kunnen zijn dat je eens iets anders leest dan wat je had verwacht. Nu goed, de discussies zullen wel niet luwen en er zullen altijd wel voor- en tegenstanders zijn van Spaey, maar ik vind niet dat je Spaey een gebrek aan talent kan vewijten.