Paddy Buckley werkt al heel lang voor Gallaghers een Uitvaartbedrijf. Hij voelt zich daar helemaal op zijn gemak en zijn werk is zijn leven. Maar dat verandert op het moment dat hij s’nachts naar huis gaat om te slapen. Hij let niet goed op de weg en raakt iemand die de straat oversteekt.
Als hij uitstapt en gaat kijken, blijkt het Donal Cullen te zijn. En hij is dood!
Een van de grootste onderwereldfiguren die Dublin ooit gehad heeft. Hij denkt dat niemand hem heeft gezien en gaat er vandoor. Maar hij knijpt hem flink!
Paddy is een aparte man, maar de laatste vier dagen worden steeds gekker. Net als hij denkt dat het niet gekker kan gebeurt het. Er gebeuren zeer vreemde dingen in zijn leven. Hij weet hi zeker dat hij niet lang meer zal leven als Vincent Cullen erachter komt dat hij Donal (zijn broer) heeft doodgereden. Paddy wordt nerveus,maar krijgt op zijn werk zoveel voor zijn kiezen, dat hij het ook even kan vergeten. Hij moet ook de uitvaart van Donal regelen.
De Cullens gaan over lijken en Paddy werkt met lijken.

In dit boek zit echt goede humor, met een zwart (rouw)randje. De tranen liepen af en toe over mijn wangen. Aan de andere kant is het soms ook verdrietig, je wordt heen en weer geslingerd.

De schrijfstijl is echt goed, leest gewoon zo snel en er zit veel vaart in.

Ook de informatie die je krijgt over het uitvaartbedrijfsleven zijn heel interessant. Je leert ook nog dingen bij. De schrijver heeft zelf in de branche gewerkt en dat is te merken. Er zijn dingen die je als buitenstaander niet weet. Zoals hoe het nu echt zit met de as, van een overleden persoon en de crematie. Ik wist dat soort dingen allemaal niet. En er kan van alles fout gaan in deze branche. Laten we hopen dat het niet in het echt gebeurt. Maar ik ben bang van wel. Dit zet je aan het denken! En dat terwijl je hier eigenlijk helemaal niet over na wilt denken…

De cover is gewoon enorm mooi. Past goed bij het verhaal en de titel ook.

Er staat op het boek een roman. Maar ik vind het van alles wat. Het is een kruising tussen The Sopranos en Six Feeth under (de tv – series). Dit boek krijg van mij dan ook 5 dik verdiende sterren. Vond het echt verademend goed! *****