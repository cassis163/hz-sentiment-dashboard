Dit boekje is een titel uit de Splinter reeks. Een reeks van verhalen in boekvorm.

En met deze Splinter heeft de uitgeverij zich op glad ijs begeven. Deze Splinter bevat geen 1 verhaal, maar meerdere verhalen die je mogelijk Magisch realistisch mag noemen, maar die niet in een hokje thuis horen. Deze verhalen zijn van een heel andere toon en stijl dan de andere Splinters en zeker niet aan iedereen besteed. En dit vind ik juist het mooie hiervan. De uitgeverij steekt hier duidelijk zijn nek uit om mensen met andere genres binnen de Fantastiek kennis te laten maken. Je uit je comfort zone te halen en je te laten verkennen in gebieden die je niet snel zal betreden.

En bij mij is het gelukt. Ik vond deze verhalen interessant en intrigerend om te lezen. Vooral de verhalen Het licht en Het oranjegevoel trokken mij aan. Deze splinter is een aanrader voor iedereen die een uitstapje wil maken naar fascinerende, maar bevreemdende verhalen.