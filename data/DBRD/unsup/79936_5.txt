Kids of Appetite is echt een aanrader. In het boek is er veel afwisseling tussen het verleden en het heden. Gelukkig is het niet verwarrend, maar is het duidelijk in welke tijd ze steeds zitten. Het boek blijft spannend tot het einde en ik vond het zeker niet voorspelbaar. Ook wisselen verschillende emoties elkaar af, zowel humor, verdriet en geluk zijn terug te vinden in het verhaal. Dit is het eerste boek van David Arnold dat ik gelezen heb en ik ben zeer te spreken over zijn schrijfstijl, het is gedetailleerd maar komt ook erg natuurlijk over. Ik ben heel enthousiast over Kids of Appetite en ik zou het zeker een aanrader noemen!