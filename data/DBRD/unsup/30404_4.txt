Dit boek gaat over de invloed van licht op ons leven. Jacob Liberman, zelf van huis uit oogarts, onderzoekt het verband tussen licht, gezichtsvermogen en bewustzijn en de uitwerking daarvan op aanwezigheid. Licht is eigenlijk zo vanzelfsprekend, we denken er niet of nauwelijks over na. Uit dit werk blijkt dat de intelligentie van het leven gecodeerd is in licht. Licht en leven zijn verschillende toestanden van dezelfde energie. Licht bestaat niet zonder bewustzijn en bewustzijn niet zonder licht. Het mooie van dit boek is dat het de holistische visie laat zien: alles is met alles verbonden. Het maakt de non-duale zienswijze inzichtelijk. Het grote voordeel is dat het nergens zweverig is. Een zeer goed leesbaar boek voor iedereen die verder wil kijken dan het mechanisme van het fysieke oog. Inclusief een paar oefeningen voor een beter gezichtsvermogen.