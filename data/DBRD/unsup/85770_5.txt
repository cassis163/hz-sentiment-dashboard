De kinderen in mijn kleutergroep genieten elke dag van het voorlezen. Ze beleven de gekste, vrolijkste en fantastische avonturen en spelen het verhaal na.
Lila is een slimme muis. Ze woont in een boekenkast waar ze elke dag een nieuw verhaaltje verslindt. Op een dag komt ze erachter dat ze de kleine lettertjes niet meer goed kan zien en komt ze op een idee. In het huis woont namelijk ook Anatole, een luie kat, die erg van slapen houdt. Hij draagt een brilletje omdat zijn ogen niet goed werken. Lila sluipt op haar tenen naar de kat en pakt heel voorzichtig de bril van zijn neus. Dit gaat enkele dagen goed, maar op een ochtend ziet hij Lia trippelen. Anatole gaat haar achterna en krijgt Lila te pakken. Anatole wil haar opeten maar Lila bedenkt ietsâ€¦
Lees in Lila, het voorleesmuisje hoe Lila er voor zorgt dat Anatole haar niet opeet.
In Lila, het voorleesmuisje zien we dat Anatole geniet van de verhalen die Lila hem voorleest. Ze zorgt ervoor dat hij nieuwsgierig blijft naar haar verhalen, door op tijd te stoppen om de volgende dag verder te lezen. Er ontstaat een warme vriendschap tussen een muis en een kat.
Het verhaal is vlot en past in de belevingswereld van jonge kinderen. Wanneer Anatole met Lila praat staat de tekst vet gedrukt. Tijdens het voorlezen kun je hier op inspelen door een ander stemmetje te gebruiken.
De illustraties zijn prachtig. Ze zijn lekker groot en kleurrijk. Lila, Anatole of een boek worden soms extra groot weergegeven om de nadruk hierop te leggen.
Mijn kleuters hebben genoten van dit prentenboek.
Mag Lila het voorleesmuisje nu bij jou dit boek komen voorlezen?