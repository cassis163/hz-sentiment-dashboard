Eerste leven was één van de boeken die ik heel graag wilde lezen en waar ik een beetje spijt van heb. Het begon allemaal met één video van Epic Reads , de video maakte zoveel indruk op mij, Video First Life. Ik wilde dit boek zo graag lezen! En toen kwam ik er ook nog achter dat de schrijfster Gena Showalter is, de schrijfster van de Alice in Zombieland boeken die ik nog graag wil lezen.

Maar mijn verwachtingen waren veel te hoog. Uiteindelijk ben ik trots dat ik dit boek heb kunnen uitlezen, want ik kwam er zo niet in. Desondanks zie ik wel positieve punten in het boek. Maar het was zo'n tegenvaller.

In het begin ging het al helemaal mis, de e-mail berichten tussen de MA en TA naar hun thuis front. Eerlijk gezegd vind ik dit niet echt een soepel begin. Ik snapte ook echt niks van het begin. Naar mijn mening is het begin erg verwarrend, je moet echt de juiste achtergrond informatie hebben om het goed te kunnen snappen.
Aan de ene kant vind ik de e-mails best wel tof, maar ik vind het alleen niet echt super handig voor het begin van het boek. Ik ben iemand die liever aan het begin van een boek een soort van kleine samenvatting krijg over de situatie en het doen en laten van het hoofdpersonage.

Gelukkig begon toen hoofdstuk 1. Waar we meteen iets te weten krijgen over Tenley . Maar ik was al redelijk geïrriteerd door die e-mails. Maar hoofdstuk 1 was wel redelijk te doen. Maar hoe verder ik kwam hoe geïrriteerder ik werd. Ik had namelijk niet verwacht dat grotendeels van het boek zich afspeelt in haar gekkenhuis. Natuurlijk wist ik dat ze daar zat, maar ik vond die hele periode in het gekkenhuis echt helemaal niks.

En dan hebben we het nog niet gehad over Archer en Killian. Ik moet eerlijk zeggen dat het niet per se een liefdestriangle is. Want het is echt al beslist wie het wordt. Het is echt te overduidelijk. Maar het was leuk geprobeerd. Maybe next time. Ik had trouwens verwacht dat er uiteindelijk nog iemand zou komen, maar helaas. Of dat James terug zou komen, maar wat is hij toch een zak. Mijn voorkeur gaat overigens uit naar Archer, want hij klinkt echt als een schatje.

Kiezen tussen 2 koninkrijken, daar gaat het hele boek over. Myraid of Troika? Mijn keuze is Troika en ik denk dat ik zeker die hard fan van ze ben. Maar Tenley kan echt geen mening vormen. Het irriteert mij een beetje. Ze blijft maar twijfelen, terwijl het overduidelijk is dat één van de koninkrijken haar wil vermoorden. Echt girl choose something! Haar eeuwige dilemma, waar iedereen uiteindelijk last van krijgt. Best wel triest, want Tenley is blijkbaar het middelpunt van het eerste leven. Met haar speciale gave, die ik niet helemaal snap.

Ik moet ook toegeven dat ik op de een of andere manier dit boek wel heb kunnen uitlezen. Er zijn wel positieve punten voor dit boek. Alleen het zijn er niet al te veel. Ik vond bijvoorbeeld de e-mails wel echt super leuk om te lezen, maar niet aan het begin van het boek. Gelukkig komen er later ook nog e-mails. En ik was best verrast door de onthulling over James. Ik had echt een ander verhaallijn verwacht, maar helaas. En dan nog het 'derde koninkrijk'. Ik vond het bijzonder hoe Gena dit er toch goed in heeft kunnen stoppen. Maar ik vond vooral dit boek vrij origineel in vergelijking met ander YA boeken.

Nu is de vraag ga ik boek twee lezen? Ja dat ga ik zeker doen. Ik ben zeer benieuwd of de rest van de serie beter gaat worden. En natuurlijk ben ik benieuwd hoe Ten gaat leven met de keuze die ze heeft gemaakt! Ik geef Eerste leven toch maar 2,5 sterren afgerond naar 3 sterren. Ik had het anders verwacht, maar het was wel oké. Ga ik dit boek nog een keer lezen? Misschien met de hoop dat het beter is.