Hoewel het toch nog een flinke pil is, zie ik dit soort werk als een tussendoortje. Je kunt niet altijd 'verantwoord literair' werk voor je neus hebben ... ook op leesgebied is het een keer tijd voor ontspanning. En dan ben je bij John Grisham aan het goeie adres. Wat ik deze keer miste is de onverwachte wendingen in een rechtzaak. Dat vond ik altijd zo mooi in zijn boeken en die wendingen zitten hier niet in. We zien wat dat betreft nauwelijks een rechtzaal van binnen. Het open einde van dit boek veronderstelt een vervolg en ongetwijfeld kunnen we daarin de grote rechtzaak tegen de kolenindustrie tegemoet zien. Ben benieuwd!