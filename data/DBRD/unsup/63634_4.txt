Gezonde recepten vragen vaak een langere bereidingstijd en heel wat voorbereiding en planning. In dit boek probeert Ella snelle en makkelijke recepten aan te bieden die desondanks lekker smaken én gezond zijn. Op die manier wil ze het haar lezers makkelijker maken om af en toe een traditionele maaltijd te vervangen door een gezond alternatief of indien ze dit willen – helemaal over te stappen op de glutenvrije, suikervrije veggie-levenstijl die eigen is aan Deliciously Ella.

deliciouslyellaelkedag1Persoonlijk apprecieer ik het echter enorm dat Ella meerdere keren benadrukt dat je je heus niet schuldig moet voelen wanneer je deze recepten combineert met je favoriete ‘minder gezonde’ maaltijden en snacks. Ze moedigt je eerder aan om op zoek te gaan naar de balans die bij jou past zonder met een belerend vingertje te zwaaien. Of het nu om één à twee gezondere maaltijden per week gaat of een volledige omschakeling. Elke kleine aanpassing is al positief voor je lichaam en schuldgevoelens zijn dat niet. De filosofie van Deliciously Ella heeft een positieve instelling als basis waarbij genieten van eten zonder schuldgevoelens een must is en laat dat nu net iets zijn waar ik ontzettend van hou.

...