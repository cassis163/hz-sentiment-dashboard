Een ex-geheim agent, de beste in zijn soort, krijgt de opdracht het land (de VS) te redden van een terroristische aanslag. Onder de schuilnaam Pelgrim krijgt hij de haast onmogelijke opdracht dit te verijdelen.
Dit boek laat je nog eens stilstaan bij het reÃ«le gevaar van terroristische aanslagen sinds de vernietiging van de Twin Towers.
Het verhaal zelf wordt verteld vanuit twee perspectieven, die van het ik-personage, Scott Murdoch, alias Pelgrim en de terrorist, genaamd de Saraceen.
Niettegenstaande sommige gebeurtenissen wat ongeloofwaardig lijken en het boek een hele turf om lezen is, is dit boek een echte aanrader. Het verhaal op zich is heel spannend en de korte hoofdstukken zorgen er tevens voor dat het boek gemakkelijk wegleest.