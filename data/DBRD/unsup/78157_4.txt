Caesarion, een zware titel voor een boek dat dat absoluut niet is. Caesarion is de koosnaam die Ludwig Unger, het belangrijkste karakter in het boek, van zijn moeder heeft gekregen. Het verhaal gaat vooral over de band die Ludwig met zijn moeder heeft.

Hij is, na het plotselinge vertrek van zijn vader, door haar opgevoed. En heeft daardoor veel met haar meegemaakt. Aanvankelijk is deze band goed. Het heeft er zelfs alle schijn van dat Ludwig aan een Oedipuscomplex lijdt. Daar komt verandering in als hij dingen over zijn moeder ontdekt die bij hem niet bekend waren. Hij gaat zich steeds meer tegen haar afzetten, maar in feite kan hij ook niet zonder haar.

Er ontstaat min of meer een haat-liefdeverhouding. En beiden gaan steeds meer hun eigen gang. Desondanks kunnen ze op een of andere manier niet zonder elkaar. Dit alles wordt op een luchtige en prettig leesbare manier verteld.

Vanaf het moment dat bekend wordt dat zijn moeder ernstig ziek is en je weet dat ze niet meer lang te leven heeft, blijft het boek bijzonder goed leesbaar. Soms ontroerend, maar soms ook weer heel gewoon. Caesarion is mij in ieder geval prima bevallen.