Tijdens het lezen van The Selection, The Elite en The One heb ik altijd een beetje een haat-liefde verhouding gehad met America. Hoewel ik sommige keuzes van haar begrijp, vind ik haar getwijfel ontzettend irritant. Bovendien heb ik me altijd afgevraagd wat die mannen nou precies in haar zien.. Hoog tijd om daar achter te komen in The Prince & The Guard!


The Prince is geschreven uit het perspectief van Maxon. Ik vind het erg tof om te lezen hoe hij zich voorbereid op de selectie en ook de relatie met zijn vader wordt goed in de verf gezet. Het moment dat hij en America elkaar voor het eerst ontmoeten is zo mogelijk nog grappiger vanuit het perspectief van Maxon, dan vanuit het perspectief van America. Toch begrijp ik nog steeds niet helemaal waarom hij vanaf dag 1 smoorverliefd is op deze dame - ik heb iets meer toelichting gekregen, maar ik vind alsnog dat de verliefdheid wel heel snel begint..


In The Guard lezen we vervolgens vanuit het perspectief van Aspen, die op het kasteel er alles aan doet om 'zijn meisje' te beschermen. Helaas moet hij gedurende dit verhaal de waarheid onder ogen komen, America is niet langer verliefd op hem..

Eigenlijk lezen we in The Prince & The Guard niets wat we nog niets wisten, maar toch zijn deze nieuwe perspectieven verfrissend en grappig. Het zijn twee korte verhalen waardoor je Maxon en Aspen net iets beter leert kennen; en ook de extra bonus content is zeer tof. Zeker een leuke toevoeging voor fans van The Selection!