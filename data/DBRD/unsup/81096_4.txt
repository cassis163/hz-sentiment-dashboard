Ithana heeft stiekem het kamp Sondar waarin ze leeft verlaten om een kijkje te nemen hoe het er aan de andere kant aan toe gaat. Ze ontmoet daar Skay. Als Ithana terug is in haar normale leefomgeving wordt ze bij haar meester Farzu geroepen. Als straf omdat ze het kamp verlaten heeft wordt ze op missie gestuurd samen met Skay die haar leider wordt. Omdat ze vermoed dat Skay haar verraden heeft neemt ze een stugge houding aan naar Skay.
Ithana weet niet veel van haar verleden. Ze wordt achterna gezeten door de groene god maar ze heeft geen idee waarom. Samen met Skay beleeft Ithana avonturen om haar missie te volbrengen.

In dit boek gebeurd heel veel. Het is een erg gedetailleerd verhaal dus het is wel noodzakelijk om je aandacht erbij te houden.
Het verhaal lees soepel weg. Door de gedetailleerdheid van de personages en de omgeving waarin het verhaal zich afspeeld kun je je een prima voorstelling maken van het avontuur van Ithana. De personages zijn uitgebreid uitgewerkt. Zowel het uiterlijk als het karakter van de personages worden mooi weergegeven. Een mooi avontuur waar je heerlijk in op gaat.