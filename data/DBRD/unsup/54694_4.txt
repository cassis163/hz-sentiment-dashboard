Ik wil met je mee! gaat over Mimi die op bezoek gaat bij haar vader en zijn partner op het Engelse platteland. Als stadsmeisje is ze niet bepaald gewend hoe het er op het platteland aan toe gaat en dat zorgt voor bijzondere situaties. Al snel komt ze de eerste dorpsbewoners tegen en ontstaan er hechte vriendschappen, vooral de vriendschap tussen Mimi en Cal is bijzonder. De bewoners sluiten haar en haar vader en diens partner in hun hart en dit is het begin van een mooi verhaal. Door een ongeluk verandert er echter het een en ander.

Laat ik ermee beginnen dat de cover er heerlijk zomers uitziet en past volledig bij het luchtige verhaal. De titel kan ik echter niet duiden. Ik vind het niet bij het verhaal passen. De oorspronkelijk titel: Maybe this time vind ik echt veel beter passen en dekt de lading van het boek wel.

De personages zijn ontzettend leuk en herkenbaar. Gewone mensen zoals jij en ik. De meeste van hen hebben elk hun eigen verhaal. Het zijn er wel wat veel, waardoor je lang niet iedereen leert kennen, en ook de personen met een belangrijke rol in het boek blijven soms te vlak. De hoofdpersonen maken daarentegen alles goed. Hoofdpersoon Mimi is echt een allemansvriend. Ze maakt met iedereen makkelijk contact en is echt veel te lief en denkt weinig aan zichzelf. Ook Cal is een ontzettende schat met het hart op de juiste plek. Het leukste vind ik Cora, zoâ€™n ongeremd kind wat er van alles uitflapt.

Het is schattig, aandoenlijk en met vlagen grappig. Echt een boek met een fijne luchtige schrijfstijl om heerlijk in het zonnetje te lezen met je gedachten op nul.

Het plot is natuurlijk weinig verrassend en zie je op voorhand aankomen, maar dat wist ik eigenlijk van tevoren al en is bij dit soort boeken ook niet erg.