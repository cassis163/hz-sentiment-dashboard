Mijn recensie voor het boek Mischling van Affinity Konar!
#mischling #leesclubidbk @awbruna In de Boekenkast

Mischling is een boek dat speelt tijdens de tweede wereld oorlog. Een thema en periode die mij in boeken blijft trekken. Op de havo was mijn thema bij nederlands, kinderen in de tweede wereld oorlog en sindsdien blijf ik boeken over dit thema lezen. Het is geen romantisch, leuk thema en meestal zwaar, maar het laat je ook beseffen hoe goed we het nu hebben.

Mischling beschrijft het leven van de tweeling Stacha en Perle in Auschwitz, waar ze onder behandeling komen van nazidokter Mengele. Wat er op hen afkomt is onbeschrijfelijk. Ik heb het boek niet in 1 keer uitgelezen, maar het telkens weer weggelegd. Het is een zwaar thema, maar erg goed beschreven, je wilt toch weten hoe het af gaat lopen en of de twee meiden de oorlog overleven. Mochten ze overleven wil je weten of ze dat beide doen en of ze elkaar weer ontmoeten.

Een aanrader voor iedereen die dit thema intereseert en een net iets ander verhaal wil lezen dan de al bekende boeken over de oorlog. Voor mij in ieder geval de eerste die de experimenten met kinderen beschreef. Verschrikkelijk als je denkt hoeveel kinderen iets dergelijks hebben meegemaakt.