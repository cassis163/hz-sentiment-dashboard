Wow, dit is echt de beste Kepler tot nog toe! De eerste delen van de serie konden me niet bepaald bekoren en daarna ging het op en af. Als het schrijversduo de kwaliteit van Lazarus kan aanhouden, dan ben ik fan voor het leven. Het boek is verschrikkelijk spannend en dendert aan een rotvaart verder, je hebt nauwelijks een moment om op adem te komen. In een van de hoofdrollen Joona Linna zoals we hem kennen, met al zijn eigenaardigheden en bijzondere talenten. Saga Bauer is ook weer van de partij, we komen in dit boek meer te weten over haar familie. De andere personages zijn ontzettend goed neergezet, dat maak je niet zo heel vaak mee. Het verhaal zit ontzettend goed in elkaar, overgangen zijn logisch en stoppen met lezen is nauwelijks een optie. Hoe eindigt deze zevende Kepler? Juist, met een cliffhanger van jewelste!