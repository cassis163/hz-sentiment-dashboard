De natuur heeft besloten dat er alleen nog maar jongetjes geboren worden.
Waarom weet niemand, maar de mensheid vreest voor uitsterven.
Dan gebeurt het onverwachte: er wordt op natuurlijke wijze een meisje geboren, Eve.

Zij wordt gezien als DE redder van de mensheid en voor haar veiligheid wordt ze opgesloten in een toren, totdat ze er klaar voor is het menselijk ras voort te zetten.
Eve vind dit prima en gaat mee in alles, tot dat ze voor het eerst van haar leven een jongen ontmoet...

Het idee sprak me ontzettend aan.
Hoe ver mag je gaan om het voortbestaan van de mensheid te garanderen? Hoeveel van Eve haar vrijheid (en van de rest van de mensen) mag je afnemen voor je beslist: nu is het genoeg?

Helaas kwam dit zeer interessante thema alleen zijdelings aan bod en was dit meer een romance met een klein sfi-fi tintje.
Gecombineerd met de (voor mij) te simpele schrijfstijl, maakt dat dit boek meer naar middle grade neigt dan YA.
Ik denk dat hij zeer geschikt is voor de jonge, beginnende lezer.

Toen ik eenmaal omgeschakeld was van verwachting naar realiteit, heb ik toch van het verhaal genoten. Vooral het feit dat Eve nooit als "jonkvrouw in nood" behandeld werd, maar haar eigen beslissingen mocht nemen, vond ik erg goed gedaan.

Ik heb nog een tikje hoop dat het tweede deel wat meer de diepte in gaat en het politieke aspect meer uitdiept, maar om daar achter te komen moet ik nog even geduld hebben :)