Carloz Ruiz Zafón is in Nederland beroemd geworden door zijn boeken De schaduw van de wind en Het spel van de engel. Voordat hij deze dikke bestsellers schreef publiceerde hij in Spanje al vier spannende en mysterieuze jeugdboeken. Helaas mochten deze boeken lange tijd niet worden vertaald, maar sinds vorig jaar hebben De Nevelprins en Het Middernachtspaleis een plekje veroverd in de young adult kasten van de boekwinkels. De schrijver hoopt dat zowel young als adult van zijn boeken genieten. Mijn dochter en ik hebben dit, met Septemberlichten, in ieder geval gedaan!
Vlak voordat de tweede wereld oorlog uitbreekt sterf te man van Simone. Simone en haar kinderen Irene en Dorian blijven achter met een grote schuld. Gelukkig vind Simone snel een baan in een rustig dorpje aan de Normandische kust. Ze gaat werken als hoofd van de huishouding bij speelgoedfabrikant Lazarus Jann. Het gezin voelt zich snel thuis in hun nieuwe omgeving. Zowel Simone als Dorian kunnen het goed vinden met Lazarus. Irene sluit vriendschap met Hannah en wordt verliefd op Hannahs neef, Ismaël. Wanneer Hannah op een dag dood wordt aangetroffen besluiten Irene en Ismaël op onderzoek uit te gaan. Ze ontdekken dat al die mooie robots, engelen, vogels en ander speelgoed waar het huis van Lazarus mee vol staat niet zo onschuldig blijken te zijn. En de vriendelijke speelgoedfabrikant zelf draagt een duistere geschiedenis met zich mee die het hele gezin in groot gevaar brengt.
Septemberlichten boeide mij van de eerste tot laatste bladzijde. Het verhaal was zowel griezelig als romantisch tegelijk. Het ene moment zwijmelde ik weg bij de verliefde Irene en Ismaël terwijl het volgende moment mijn haren weer omhoog gingen staan van de spanning. De schrijver heeft dit alles prachtig verweven met elkaar. Het is een boek die je niet makkelijk weg kunt leggen. Ik wilde perse weten hoe het afliep en het verbaasde mij keer op keer weer welke kant het verhaal op ging. Wat ik jammer vind is dat de schrijver zo af en toe een wat zwaar taalgebruik heeft. Na het lezen van een aantal Zafóns begin ik er nu een beetje aan te wennen. Achterin het boek zit een fragment uit het vierde YA boek van Zafón, Marina. Helaas moeten wij hier nog een paar maanden op wachten. Ik maak alvast een plekje vrij in mijn boekenkast!
http://www.youtube.com/watch?v=1Pff0UTWwKU