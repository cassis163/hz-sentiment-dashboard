** spoiler alert ** Oef, spannend boek zeg. Het verhaal pakte me vanaf het begin, gelijk al bij het eerste hoofdstuk. Gerritsen heeft heel mooi de verhaallijnen van Julia en Lorenzo uiteengezet en samen doen komen aan het einde. En dat alles verbonden door een muziekstuk!

Wel vond ik het plot soms wat van de hak op de tak gaan, met de abrupte toevoeging van de man die haar in ItaliÃ« probeert te vermoorden. Dat deel vond ik iets minder goed uitgewerkt, zelfs wat afgeraffeld om het verhaal maar tot een einde te brengen.

Toch was het een waar plezier om dit boek te lezen. Het had alle elementen voor een thriller naar mijn hart: historische elementen en goed opgebouwde spanning.