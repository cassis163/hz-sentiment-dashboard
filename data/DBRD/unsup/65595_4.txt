De schrijver, Bernard Minier, werkte als douanebeambte, maar wilde graag schrijver worden. Met zijn debuut ‘Een kille rilling’ brak hij meteen door en dit boek werd door Netflix verfilmd. Dit is het vijfde boek uit de serie over Martin Servaz, een Franse politiecommandant. Ook als op zichzelf staand verhaal te lezen.
Op de voorkant van het boek staat een intrigrerende close-up van een dierenoog op de voorkant. Alle boeken uit deze serie hebben een vergelijkbare voorkant. Rustige (zwart-wit) en toch opvallende kleurstelling. Met in grote rode letters de naam van de schrijver en in het zwart de titel en een review-zinnetje. De tekst op de achterkant van het boek maakt nieuwsgierig. Er staat korte en bondige info over de schrijver.
In het eerste deel van het boek (1993) wordt een moord gepleegd op 2 jonge zusjes. In een duistere en geheimzinnnige setting worden de lijken gevonden en de jonge Servaz die net in dienst is zit in het onderzoeksteam. De schrijver Erik Lang is hoofdverdachte, maar wordt niet veroordeeld.
In het tweede deel van het boek (2018) wordt de vrouw van Erik Lang vermoord gevonden. Deze moord heeft ook in bijzondere omstandigheden plaatsgevonden. Servaz is nu de leider van het onderzoeksteam en komt weer met Erik in aanraking. Regelmatig wordt er dan teruggeblikt naar de zaak van 1988, maar ook in het nu gebeuren er nog steeds spannende en bizarre dingen…
Af en toe wordt er wat verteld over de privéomstandigheden van Servaz, wat waarschijnlijk in eerdere boeken omschreven was. Het is echter goed te volgen, ook als je die niet gelezen hebt.
In het laatste deel van het boek wordt je als lezer flink aan het puzzelen gezet en de uiteindelijke ontknoping is verrassend!
Dit boek leest lekker weg. Het verhaal is goed te volgen en door de uitgebreide omschrijvingen van karakters, maar ook gebeurtenissen en omgevingen is het alsof je erbij bent. In bijvoorbeeld Ciao Sicilia van Marielle Boersma wordt op dezelfde omschrijvende manier geschreven, waardoor je makkelijk ‘in het boek duikt’. Ook leef je zo met de personen in het boek mee. Zeker Servaz leer je steeds beter kennen. Een sympathieke politieman, waar je als lezer graag meer over wilt lezen!