Kyra en John baten een horecazaak uit. Als een dief er met hun dagopbrengsten vandoor wil gaan dan slaan de stoppen bij John door. Hij valt de dief fysiek aan en dient zich te verantwoorden voor de rechtbank. De rechter legt hem de maximum taakstraf op. Hij dient 6 weken te werken in een verzorgingshuis. Daar leert hij Ageeth, de directrice, kennen...

Zielsverwanten leest vlot door de aangename schrijfstijl en korte hoofdstukken. Het verhaal vertelt de belevenissen van John en Ageeth afgewisseld met brieven aan Ageeth van een bewonderaar. Deze zijn erotisch getint, maar hebben soms ook een dreigende ondertoon.

In het verzorghuis sterven kort achter elkaar en onverwacht een aantal bewoners. Is Mevr Van Lieshout echt in slaap gevallen met haar brandende sigaret? Pleegde mevr. De Groot effectief zelfmoord? Daarnaast verdwijnt de gouden briefopener van Ageeth haar bureau.

Zit Judith, haar secretaresse, hier voor iets tussen? Is het Guus, die aast op haar positie als directeur? Ondertussen groeit de speciale band tussen Ageeth en John, maar hun posities zijn heel ongelijk. Als John dan ook nog ontdekt dat zijn vrouw een relatie heeft met zijn zakenpartner dan zit hij helemaal in zak en as.

Een leuk boek dat vlot leest en de spanning erin houdt tot het einde.