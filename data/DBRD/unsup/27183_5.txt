Recensie: ‘Uitgebroed’ van Pat Craenbroek
Literaire thriller uitgegeven in 2018 bij Paris Books
ISBN 978-94-92883-23-0
‘Uitgebroed’ is een erg indrukwekkende debuutroman van Pat Craenbroek.
Als lezer wordt je vanaf het eerste moment in het boek ingezogen. Het boek past doorheen de verschillende hoofdstukken en de personen die geïntroduceerd worden ineen als een geweldige puzzel in verschillende lagen en verschillende tijden. Nogal wat flashbacks, geven oorspronkelijk de indruk dat het hier allemaal over losse verhalen gaat. Toch is het uiteindelijk een groot aaneenhangend verhaal. Dat blijkt al lezend doorheen het boek. Het is allemaal goed doordacht.
Verrassingen, plotwendingen, inzichten, spanning, en de manier hoe de personages getekend worden en ieder zijn eigen geschiedenis meeneemt in hoe het verhaal zich in een bepaalde richting afwikkelt, maken van deze thriller een boek van een opmerkelijke kwaliteit. Je kan je als lezer niet veroorloven om het boek enkele dagen te laten liggen en er reeds gelezen zaken uit te vergeten. Elke hint die erin voor komt heb je nodig om op het einde helemaal mee te zijn in het plot. Het blijft spannend tot en met de laatste bladzijde.
Voor mij moet dit boek echt niet onderdoen voor thrillers van veel bekendere Amerikaanse thrillerschrijvers. ‘Uitgebroed’ lijkt me dan bij uitstek een boek wat het internationaal moet kunnen maken.
Het was een zeer prettige en verrassende kennismaking met het gedachtengoed van Pat Craenbroek.
Voor mij krijgt dit boek vijf sterren omwille van de uitzonderlijke kwaliteit.
Heel graag wacht ik op een tweede boek van haar hand.
Viviane Gerits