Het boek begint met een voorwoord dat alleen voor kinderen is. Met daarin de 3 zinnen geciteerd: Wat anderen ook zeggen: trek je er niets van aan. Jij en alleen jij bepaalt wat je wilt en of je het uiteindelijk ook gaat doen. Jij en niemand anders.
Niet lang nadat Justin samen met zijn vader verhuisd is van de stad naar een bijzonder huis aan de rand van het bos vindt hij op zolder een boekenkast vol met boeken die achtergelaten zijn door de vorige bewoners. Als Justin een boek eruit pakt, ziet hij dat het heel oud lijkt en door de titel denkt hij dat het boek misschien van een goochelaar geweest is. Dan doet hij iets wat verschrikkelijke gevolgen heeft en waardoor hij zich moet verantwoorden voor zijn daden aan de reuzenkabouters. Hierna beleeft hij in een wervelwind allerlei avonturen, waarbij hij vreemde wezens ontmoet samen met zijn pas verworven vriendin Marinda, het pratende konijn Archibald en de reuzenkabouter Vilinius.
Voor de rest is het verhaal te leuk om uit de doeken te doen, dus begin er aan te lezen/voor te lezen.