Het bevalt me zeer om deze boeken van sue Grafton op volgorde te lezen. Ze grijpt niet veel terug naar vorige delen, maar er zijn toch diverse verwijzingen naar eerdere zaken die Kinsey oploste. Ook ontwikkelt de figuur Kinsey zich gaandeweg: je leert haar al lezende steeds beter kennen.
Hier duikt bijvoorbeeld ex-echtgenoot nummer twee op, een man, die zijdelings werd genoemd in vorige delen, maar nu speelt hij daadwerkelijk een rol in het verhaal.
Kinsey moet nu voor zichzelf werken: ze wordt verdacht betrokken te zijn bij een omkoopschandaal. Er is een pand verbrand, een claim bij de verzekering neergelegd, maar het lijkt geen eerlijke zaak te zijn. Kinsey wordt er duidelijk ingeluisd en uiteraard bevalt dat haar niet. Het verhaal speelt zich af rond de jaarwisseling, het favoriete restaurant is dicht en de favoriete buurman afwezig. Kinsey voelt zich eenzaam en nu ook bedreigd.
Opnieuw fijn leesbaar spannend boek.