Om de een of andere reden had ik voor dit boek nog nooit een boek uit de Myron Bolitar serie van Harlan Coben gelezen, ook al is dit ondertussen deel 11 in de serie. Wel heb ik de stand alone "de Verbeelding" gelezen, en dat was voor mij de reden om dit serieverhaal op te pakken.

10 jaar geleden werden de 6 jarige vriendjes Patrick en Rhys ontvoerd, één maal wordt er bij hun vermogende ouders losgeld geëist, dit wordt bij de overhandiging echter niet afgehaald en daarna wordt het stil. Na 10 jaar ontvangt de oom van één van de jongens, Windsor "Win" Horne Lockwood III een anonieme mail dat de jongens gezien zouden zijn in Londen. Win reist onmiddellijk af naar Londen, vind één van de jongens maar het lukt hem niet om hem aan te spreken. Win roept de hulp in van voormalig zakenpartner en vriend Myron Bolitar.

Gedurende het verhaal worden er regelmatig zinspelingen en passages opgenomen die verwijzen naar eerdere avonturen van Myron en zijn omgeving, echter het niet gelezen hebben van deze eerdere verhalen doet niets af aan het leesplezier van dit boek.
Het boek kenmerkt zich door redelijke spanning, (droge) humor en de nodige vaart. Het plot is gedegen opgebouwd al is het soms wat ongeloofwaardig. Aan alles merk je dat Coben een geroutineerde en vele malen gedecoreerde auteur is. het is gedegen vakwerk goed voor een aantal uren leesplezier. Hoewel een prima boek doen de op de kaft gedrukte aanbeveling van de Huffington post en de bijgeplakte aanbeveling van de telegraaf het verhaal geen recht en indien je dit aanneemt wordt je op het verkeerde been gezet

Eindoordeel 3,5 ster

Spanning 4****
Plot 4****
Leesplezier 4****
Schrijfstijl 4****
Originaliteit 3***
Psychologie 3***