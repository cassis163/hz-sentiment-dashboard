Over het boek
Onderzoeksjournalist Ziva Berkowitz krijgt een tip over een grootschalige fraude in een middelgrote Nederlandse gemeente. Ze besluit er wat dieper in te duiken en achterhaalt geheimen die ze beter niet had kunnen ontdekken. Iets wat klein leek blijkt van een gigantische omvang. Corruptie, witwaspraktijken, mishandelingen en liquidaties zijn aan de orde van de dag in de wereld die ze steeds verder weet bloot te leggen.
Buiten haar diepgravende onderzoek om raakt Ziva ook betrokken bij een duistere familiekwestie, waarbij haar vermogende broer Yakov wordt afgeperst.
Als op een dag haar tipgever onder verdachte omstandigheden om het leven komt, raakt de zaak in een stroomversnelling.
Een afgrijselijke moord is aanleiding voor rechercheur Johan Verhulst om zich nadrukkelijk met de zaak te gaan bezighouden. Maar ook Leo klokman, producent van het televisieprogramma Crime Xplorer, stort zich op deze misdaad. Met zijn team neemt hij onverantwoorde risico’s die tot levensbedreigende gevolgen leiden.

De Cover
Op een witte achtergrond zie je een pen liggen waaruit in plaats van inkt, behoorlijk wat “bloed” lijkt te vloeien. De titel en de schrijver zijn eveneens in het rood afgedrukt. Het oogt rustig en maakt mij erg nieuwsgierig wat de betekenis van het “bloed” is. De achterkant van de cover is wat drukker. Daar staat een groot gebouw afgebeeld met een grote “M” erop. Doordat de tekst over de afbeelding loopt, vind ik sommige regels wat lastiger te lezen.

Verhaal/Mening

“Op het moment dat hij zijn aftandse mountainbike in de trein naar Rotterdam tilde, wist hij dat zijn daad het nieuws zou halen. Vervelend, maar onvermijdelijk. Naar buiten kijkend zag hij de tragische koppen in de media al voor zich”.

Vanaf de eerste zin van de proloog had het verhaal mij in zijn greep. Het begint meteen heftig
Ziva Berkowitz is onderzoeksjournalist en wordt getipt door Evert over een grootschalige bouwfraude ergens in een Nederlandse gemeente. Ze besluit om zich te verdiepen in deze zaak. Al snel belandt Ziva in de wereld van witwaspraktijken, corruptie, liquidaties, wrede mishandelingen. Alsof dit nog niet genoeg is raakt ze ook nog betrokken bij de afpersing van haar broer Yakov. Wanneer op een dag haar tipgever onder zeer dubieuze omstandigheden komt te overlijden, komt hier rechercheur Johan Verhulst in beeld. Deze zaak laat Leo klokman, van het televisieprograma Crime Xplorerer, niet ongemoeid. Dit is het punt waar de personages moeten vrezen voor hun leven. Gaat het ze lukken om deze grootschalige bouwfraude te achterhalen of niet?

Het boek is verdeeld in 4 delen. In elk deel komen de verschillende personages aan bod en worden deze goed neergezet. Wel had de relatie tussen Ziva en de vader van haar kind meer uitgewerkt mogen worden. Was voor mijn gevoel nogal oppervlakkig.
In het begin is het even goed je aandacht erbij houden. Gaandeweg het boek worden de relaties tot de personages duidelijker en komt alles goed samen op het einde. Doordat de hoofdstukken kort zijn en John alles beeldend weet te omschrijven, leest het boek snel en vlot. De spanning weet John er goed in te houden, waardoor ik het boek moeilijk weg kon leggen. Ik wilde weten hoe en wat. Er komt zelfs wat romantiek voorbij in dit verhaal. Echter had ik snel in de gaten wie er achter dit alles zat. Vond ik toch een beetje teleurstellend.
Wat dat betreft vind ik de cover zeer goed passen bij het verhaal; “corruptie”,
De bouwfraude, de liquidaties, witwaspraktijken is goed gezocht. Het onderwerp wordt nu eens van een hele andere kant belicht, wat in het dagelijks leven zeker zal spelen.
Al met al vond ik dit een prachtig debuut en zie ik zeker de nodige ingrediënten voor een vervolg op Ziva.

Auteur:
John Winkel (1950) is jarenlang uitgever geweest van onder meer kinderboeken, vakinformatie en publiekstijdschriften. Aansluitend was hij werkzaam als zelfstandig management consultant, trainer en coach