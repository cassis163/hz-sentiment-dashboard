Kleine hellen gaat over Vera en Max. Ze hebben een nogal turbulente jeugd gehad, maar wel een goede band ontwikkelt. Vera heeft niet lang meer te leven en samen met Max komen oude herinneringen terug naar boven, verweven met het heden. Kleine hellen is geschreven onder pseudoniem, Anne Moon Disko is beeldend kunstenaar en schrijver van korte verhalen. Kleine hellen is het debuut. Dit boek is een literaire novelle.
Op een fragmentarische manier komen herinneringen van Vera en Max naar boven en ontdek je meer over hun jeugd en hun toekomst. Hierdoor komt het boek raadselachtig en mysterieus over maar hoe verder je leest hoe meer de stukjes in elkaar passen. Niet alles wordt gezegd, toch kan je een groot deel van het verhaal afleiden uit wat niet werd geschreven. Je kruipt bijna in de huid van Vera en Max, ze zijn misschien niet compleet uitgediept maar toch voelen ze echt aan als lezer. Het verhaal heeft een verdrietige ondertoon en toch. Ik heb ook kunnen lachen tijdens het lezen. Bepaalde sc√®nes maken het zware thema lichter waardoor het boek vlot wegleest.
Daarnaast is de schrijfstijl zeker scherp en uniek waardoor je in het verhaal gezogen wordt. Wat dan weer minder was aan het boek is de niet-chronologische volgorde en de wisseling in standpunten die niet altijd duidelijk was. Hierdoor moest je er toch bij blijven tijdens het lezen of je mist een groot deel van het verhaal.