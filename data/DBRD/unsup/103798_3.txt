Titel: Ten westen van de vrijheid
Auteur: Thomas Engström
Uitgeverij: Ambo/Anthos
248 pagina's

Thomas Engström (1975) is schrijver en journalist op het gebied van internationale politiek en veiligheidsbeleid. Hij studeerde rechten en specialiseerde zich in internationaal recht en mensenrechten. Ten westen van de vrijheid van Thomas Engström is het eerste boek in het Ludwig Licht-kwartet: de nieuwe spionage-thrillersensatie uit Zweden, waarin de lezer kennismaakt met ex-CIA-agent Ludwig Licht.

Marrakech, juli 2011. In een kapperszaak worden drie Amerikaanse burgers bruut geëxecuteerd. Een week later belt een Amerikaanse vrouw de ambassade in Berlijn met meer informatie. De CIA-top in Berlijn vangt het bericht op en vermoedt een groot complot. Oud-agent en -spion Ludwig Licht wordt ingeschakeld om de vrouw op te sporen, en daarmee begint de jacht op Amerika’s gezworen vijanden. Marrakech, Berlijn en Amerika: plaatsen waar de oude wereld in botsing komt met de moderne. Wie zijn vijanden, wie zijn bondgenoten en wie beschermt onze vrijheid?

Het was voor mij in het begin van het boek allemaal wat rommelig. Ik kon me moeilijk in de personages verplaatsen en wist ook niet echt waar het nu allemaal om draaide. Niet dat de schrijfstijl zo lastig is, maar meer omdat ik niet zo een geschiedenisvolger ben.
Oké de val van de Berlijnse muur is me dan niet ontgaan, maar het specifieke verhaal omtrent de partijen die daarbij geheerst hebben zijn niet tot mijn hersenen gereikt. Dit verhaal speelt zich ten tijde na de val af maar blikt toch nog wel op sommige momenten terug.

Zijn gezicht klaarde op en hij keek weer naar Gell. ‘Je staat aan de verkeerde kant van de geschiedenis.’

Ludwig krijgt als taak samen met een team vanuit de Amerikaanse ambassade in Berlijn een moord op te lossen. Naarmate hij dieper en dieper in de zaak belandt blijkt dat niet de moord het hoofddoel is, maar een groot web waarin mensen elkaar verlinken. Wie is het grootste lek binnen die organisatie? en weten andere er mee weg te komen door met de vijand samen te gaan werken? Slaagt Ludwig erin om het netwerk op te rollen? Of wordt uiteindelijk toch alles weer in de doofpot gestopt?
Thomas Engström heeft met Ludwig Licht een personage neergezet die je menig spionage verhaal kan laten uitvoeren. Dus zijn vervolgboeken zullen, net zoals Ten westen van de vrijheid, genoeg liefhebbers tegenkomen.

Ludwig stond op. ‘De Muur is niet gevallen.’ Hij sprong de helikopter uit, liep weg. Over zijn schouder riep hij: ‘We hebben hem afgebroken!'

Plot: 3
Schrijfstijl: 3
Originaliteit: 3
Psychologie: 2,5
Leesplezier: 3,5
Spanning: 3,5

Ik geef Ten Westen van de vrijheid 3 sterren.