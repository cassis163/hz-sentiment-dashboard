De PG is het boek waarmee Jef Geeraerts na enkele jaren stilte terugkeerde aan het thrillerfront. Het is meteen een van 's mans beste boeken ooit.

Hoofdfiguur Albert Savelkoul is een schurk van het zuiverste water, zijn met huichelarij behangen milieu wordt op buitengewoon indringende wijze neergezet en de plot is ingewikkeld, maar sterk. Jef Geeraerts bewijst met De PG nog altijd de beste thrillerschrijver van het Nederlands taalgebied te zijn.