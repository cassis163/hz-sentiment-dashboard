‘Houd er elke ochtend rekening mee dat u misschien de avond niet haalt, en houd er elke avond rekening mee dat u misschien de ochtend niet haalt

Opschrift uit de Catacomben van Parijs'

Gaelle, haar man Bernd en hun 7-jarige zoon Lukas zijn voor een weekendje erop uit getrokken, om de relatie tussen beide ouders weer een beetje positieve energie te geven. De energie die mede opgeslurpt wordt door Lukas die regelmatig astmatische aanvallen heeft en veel medische zorg nodig heeft.
Wat ze niet weten is dat ze tegelijkertijd in de gaten gehouden worden door een man genaamd Michael. Hij is als huurmoordenaar in dienst bij de organisatie “Scorpio”. De eigenaresse Dolores zorgt voor de opdrachten, waarbij ze niemand ontziet, wie tegen haar regels ingaat tekent zijn eigen doodvonnis.

Dan ontwaakt Gaelle opeens in een psychiatrisch ziekenhuis. Waarom ligt ze vastgebonden? Waar is haar man? En wat is er met haar zoon Lukas gebeurt? Al snel komt Gaelle er achter dat ze terecht is gekomen in een nachtmerrie. Ze moet weg, ontsnappen uit deze ellende van onwaarheden. Opzoek naar de waarheid raakt ze steeds dieper verwikkeld in het web van de organisatie. En wordt ze nog steeds op de voet gevolgd door Michael. Is hij de man die haar kan helpen of wordt het uiteindelijk het noodlot dat toeslaat?


Na de nominatie van de gouden strop met haar boek “Stille Grond” stond Hilde Vandermeeren opeens volledig in de spotlights. De verwachtingen van haar opvolger “Scorpio” waren dan ook hooggespannen. Zou ze het niveau net zo hoog opgevoerd krijgen. en weet ze de lezer vanaf het begin weer helemaal in te pakken, waardoor je het boek niet weglegt voordat de laatste pagina is omgeslagen. Het antwoord hierop is volmondig JA.

Je voelt de spanning al vanaf het begin, als eerste de relatie tussen Gaelle en Bernd, die niet helemaal vlotjes verloopt.
Vervolgens slaat het verhaal om en ligt alle focus op de gebeurtenissen die Gaelle zich nog maar amper kan herinneren. Alle onbeantwoorde vragen, waar ze zelf naar opzoek moet gaan, om de waarheid boven water te krijgen.

'Rood, wit, groen, bruin, geel.
De deur naar de vrijheid stond op een kier.'

Gelijktijdig loopt het verhaal van Michael, de huurmoordenaar, die door zijn verleden geworden is zoals hij nu is. Zijn verhaal wordt met flashbacks intrigerend weergegeven, waardoor je sympathie krijgt voor een man die als moordenaar door het leven gaat.

'Janek had op hem gerekend. En hij had het niet gehaald.'

De vlotte schrijfstijl maakt het, dat het verhaal, in een sneltreinvaart de ene gebeurtenissen na de andere opvolgt. In elk hoofdstuk staat er weer iets nieuws te gebeuren, wordt je weer op een ander spoor gegooid, en dendert de spanning weer door je lichaam. Het plot wordt tot in de puntjes uitgewerkt. Waarbij geen één vraag onbeantwoord blijft.
Dit boek verdient dan ook de volle 5* als top thriller.

Plot. : 4,5
Schrijfstijl. : 5
Originaliteit : 4
Psychologie : 5
Leesplezier : 5
Spanning. : 4,5