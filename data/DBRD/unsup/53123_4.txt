Wat een moeilijke man, die Ebeneezer Scrooge. Stiekem wel grappig eigenlijk.

Maar goed, het eerste dat mij opviel aan het boek was hoe het geschreven is. Ik heb de originele versie gelezen en het Engels is zeg maar.. best wel lastig soms. Ik heb letterlijk sommige pagina's nog een keer moeten lezen om te begrijpen wat er nu precies stond. Er zaten lange omschrijvingen in die ik door die vreemde woorden soms gewoon niet begreep. Maar ja, dat krijg je met oude Engelse klassiekers.

De schrijfstijl zorgde er ook voor dat ik soms geen idee had over wie ze het nou hadden, of waar Scrooge en een van de geesten nou eigenlijk naar keken. Het was allemaal wat verwarrend. Gelukkig was de hele opzet van het verhaal wel duidelijk genoeg en wist ik wel precies met welke geest Scrooge was en wat hij hem wilde leren / laten zien. De grote lijn is dus absoluut niet moeilijk te volgen.

Wel vond ik het mooi om te zien hoe je Scrooge steeds meer zag ontdooien naarmate hij meer te zien kreeg, al vind ik zijn uiteindelijke verandering wel iets te overdreven. Van een chagrijnige oude man naar een veel te vrolijke oude man, die ineens iedereen lief heeft en ineens alles leuk vind, is zelfs als je vier geesten op bezoek hebt gehad wel een hele grote ommezwaai.

Verder wil ik kwijt dat de meeste personages in het boek wel erg goed neergezet waren. Zelfs de geesten hadden allemaal echt hun eigen karakter. Dat vond ik wel mooi om te lezen. Echte stereotypes zaten er niet in en dat kan ik wel waarderen.

Al met al vind ik het een mooi verhaal en vind ik het stiekem toch wat lastig om hier een review over te schrijven. Voornamelijk omdat het Engels er toch wel voor zorgde dat sommige stukken tekst voor mij echt onduidelijk waren waardoor je ook geen goede review kan schrijven. Toch krijgt het boek een waardering van 3 op 5.

Waardering: 3/5
- Lastige Engelse schrijfstijl
- Soms wat onduidelijk
- Interessante personages
- Mooi verhaal

Het is gewoon een must-read, voornamelijk tijdens de kerstperiode. Dus als je voor december 2015 nog een boek zoekt: Waag je eens aan A Christmas Carol, ;).

Deze recensie is ook te vinden op: Pure Wordsmithery, onderdeel van een creatief bureau met een liefde voor boeken: Creatief Brein.