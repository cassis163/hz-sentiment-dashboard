Kelsey Summers maakt een rondreis door Europa en ontmoet dan de mysterieuze Jackson Hunt. Ze valt als een blok voor hem maar hij blijft afstandelijk terwijl hij haar niet uit het oog verliest. Wat wil hij toch van haar? Kelsey probeert tijdens deze reis haar verleden achter zich te laten en daarbij blijkt Jackson Hunt een grote steun te zijn.

Dit boek is het 3e boek in deze serie. Zelf had ik de andere twee boeken nog niet gelezen voordat ik aan dit boek begon maar dat is helemaal geen probleem. Dit verhaal staat op zichzelf en is afzonderlijk van de andere twee delen dus heel goed te lezen.

Het verhaal wordt verteld vanuit de ik-persoon Kelsey Summer die door deze reis te maken vlucht voor haar verleden, maar tijdens deze reis leert te accepteren. En daarbij leert dan thuis een plek is waar je jezelf veilig en geborgen voelt met de mensen van wie je houdt en dat hoeft niet perse familie te zijn.

Het boek bevat af en toe prachtige, poÃ«tische zinnen in de teksten. Het boek leest makkelijk en de verhaallijn is eenvoudig. In het begin ontdekte ik de verborgen humor van de auteur in dit boek maar later in het verhaal miste ik deze. De beschrijving van de Europese reis is heel mooi. Ik waande mezelf op deze mooie plekken. De hoofdpersonen zijn geloofwaardig. Vooral Jackson Hunt. Niet de perfecte man maar een man met zijn eigen problemen en beperkingen. De zinderende hunkering van Kelsey en Hunt maakt het tot een echte feelgood roman.