Er zitten groene fragmenten in dit boek, waarin je de gedachten leest van iemand die getuige was van alle gebeurtenissen. De dader? Er staan tussendoor steeds nieuwsberichten over de verdwijning van de tieners en over het noodweer in Zuid-Spanje, wat het extra aangrijpend maakt. Er staan fragmenten in uit de vlog van Britt én je leest hoofdstukken vanuit de perspectieven van alle zes de tieners, waardoor de onderlinge verhoudingen én spanningen langzaam duidelijk worden. Zo krijg je een heel compleet, boeiend en beangstigend beeld van alle gebeurtenissen. En toch weet Mel Wallis de Vries me dan weer enorm te verrassen met een twist die ik niet zag aankomen! Geweldig!

Wat een superthriller weer! Een geweldig sfeertje, beangstigend en beklemmend, een gave twist en de vraag die bij je opkomt: hoe ver ga je? Eenmaal begonnen met lezen, wil je niet meer stoppen…
Mel heeft het weer geflikt!