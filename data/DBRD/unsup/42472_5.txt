Mooi verhaal, spannend ook. Levendig geschreven, ik waande me gemakkelijk in de Duitse dorpen!
Een oude man wordt dood aangetroffen, vermoord naar het blijkt. Het is het begin van het aantreffen van meerdere lijken en deze kunnen ook weer gekoppeld worden aan andere moorden.
Een seriemoordenaar... En hij heeft het al jaren gemunt op vrouwen die, volgens hem hun kind zomaar afstaan om zelf een beter leven te kunnen leiden.
De gedode man heeft jaren samen met zijn zeer onsympathieke vrouw pleegkinderen opgevangen. Deze kinderen, allemaal achtergelaten door hun moeder die liever een leven zonder kind had, werden mishandeld en liefdeloos grootgebracht door het echtpaar.
Aan Pia en haar collega's de taak om uit te zoeken wat er is gebeurd bij het pleeggezin en wie de seriemoordenaar is. Deze zoeken ze onder de pleegkinderen.
Tot ver in het verhaal blijft het spannend wie de moordenaar zou kunnen zijn.
Het eindeloze herhalen van het daderprofiel van een ingeschakelde profiler had wat mij betreft niet gehoeven, maar ach..
5 sterren!!