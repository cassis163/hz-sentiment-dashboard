Als Matt, de vriend van Tender, onverwachts overleden is, naast haar in bed, weet Tender niet hoe ze zonder hem verder moet. Ze hoort over een manier van dromen waardoor je levensecht bij je overleden geliefde kunt zijn. Tender gaat dit uitproberen, maar merkt dat dit niet heel gemakkelijk gaat ...
Oversteken is een geweldig goed verhaal! Je kunt niet te veel over het boek vertellen omdat je niets weg wilt geven. Dit boek moet je lezen en zelf ervaren. Als je denkt dat het een bepaalde kant opgaat, verrast de schrijfster je enorm, wat het verhaal heel bijzonder maakt en je alleen nog maar sneller en geboeider door wilt lezen.
Ik heb enorm van het boek genoten! De schrijfstijl van Judith Visser leest heel lekker weg, met vaart, de spanning wordt flink opgevoerd naarmate het verhaal verder gaat. Als echte Elvisfan verwerkt Judith in al haar boeken kleine linkjes naar het leven van Elvis, wat voor de Elvisfans, zoals ik, erg leuk is om te ontdekken. Het verhaal zit zo goed in elkaar geschreven, hoe krijgt Judith dit weer verzonnen, geweldig!
Ik zeg lezen dit boek, een enorme aanrader. Ik geef Oversteken dan ook 5 dikke sterren!