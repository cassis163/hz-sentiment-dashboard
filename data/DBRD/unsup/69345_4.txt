Voor mij is dit het eerste boek wat ik van Iris Johansen lees en dat zal zeker niet het laatste zijn. Van dit boek druipt vanaf de eerste pagina de spanning af. En dat houdt ze tot de laatste pagina, schijnbaar zonder enige moeite vol.

Spanning die voort komt uit doodsbedreiging die zo waarheidsgetrouw is neergezet dat je eigenlijk al halverwege het boek wilt dat de zaak maar snel wordt opgelost zodat iedereen rustig kan verder leven. Maar niets is minder waar, Iris Johansen vraagt het onmogelijke van haar lezers en dat is in dit geval, gewoon doorlezen en mee sidderen, huiveren en lijden.
Ik ga van deze dame zeker nog meer boeken zoeken, in één woord: GEWELDIG!

Strak geschreven met de meest onverwachte wendingen en gebeurtenissen die op momenten komen als je er even niet op zit te wachten omdat je net bent (of nog zit te) bekomen van de vorige streek. Ook de speciale gave om dingen die zijn gebeurd, in je geest te zien, soms zelfs in details, geeft het verhaal een extra dimensie. En ook al is het fictie, de schrijfster weet het spannend te brengen zonder de geloofwaardigheid aan te tasten. Ik weet natuurlijk niet of al haar boeken van deze kwaliteit zijn maar daar ga ik zeker achter komen en als dat zo blijkt te zijn, dan krijgt Iris Johansen van mij een mooi plaatsje op mijn favorietenlijstje.