Het was geen verschrikkelijk slecht boek! Dat zeker niet.. Alleen lag het onderwerp mij toch niet zo. Ik had denk ik een andere opzet verwacht. Een andere schrijfstijl ook misschien? Van de flaptekst kreeg ik een beetje een humoristische vibe en dit viel in mijn ogen een beetje tegen.

De karakters zijn best interessant. In het begin krijg je wel veel karakters in één keer tegelijk maar dit went gelukkig snel. Hoewel ik me niet goed kon inleven in de personages, vond ik het allemaal redelijk mooi uitgewerkt. Hier en daar had ik misschien nog iets meer achtergrond informatie willen hebben van sommige personages.