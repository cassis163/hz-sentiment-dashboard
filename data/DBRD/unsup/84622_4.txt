Wederom in een avond door een boek heen gegaan. Hij moest eenmaal uit he? In deze jeugdroman volgen we de weg van Caspar, een vondeling, en Rotterdam tijdens wel heel roerige tijden voor dit opkomend havenstadje.
Het speelt zo rond 1480 en Maria van Bourgondië (landvoogdes) is van haar paard gevallen en aan de gevolgen overleden. Maximiliaan van Oostenrijk wordt voogd voor hun 4 jarige zoon Filips. Tja en dan beginnen de roerige tijden. Lodewijk XI, koning van Frankrijk, zag zijn kans schoon en lijfde Maria's stamland Bourgondië in.
Dat vormt het startschot van de opleving van de strijd tussen de Hoekse en Kabeljauwse twisten. Kaspar ontmoet meester Melchior, de stads chirurgijn, die met zijn leerling Balthasar geheimzinnige dingen doet in de kelder van het huis van meester Melchior. Caspar is pleegkind van de Kuiper, (tonnen maker), en komt dus in een totaal vreemde wereld binnen. En dan is er nog Grietje de dochter van Meester Melchior, zij roept gevoelens op die ook zijn zusje Sara doet........ Caspar komt midden in alle verwikkelingen terecht, Welke kant gaat hij kiezen, waarin gaat hij wel en niet mee? Kan hij zijn pleeggezin beschermen en helpen of moet hij volledig gaan voor meester Melchior en wat hij van hem vraagt?