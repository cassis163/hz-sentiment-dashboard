In Leah on the Offbeat volgen we hoofdpersoon Leah en haar vriendengroep. Ze zitten in hun eindexamenjaar en moeten belangrijke keuzes maken; welke studie ga ik doen, waar ga ik studeren? Laat ik mijn beslissing beïnvloeden door waar mijn vrienden heengaan? Is een lange afstandsrelatie haalbaar? Leah worstelt zelf met andere dingen, ze is biseksueel maar heeft het, behalve aan haar moeder, nog niemand verteld. Ze wil het wel vertellen, alleen het juiste moment heeft zich nog niet voorgedaan en het wordt steeds een groter obstakel.

Leah on the Offbeat is het tweede deel in de Creekwood-serie geschreven door Becky Albertalli. Eerder lazen we over Leah als een van de beste vriendinnen Simon Spier, de hoofdpersoon van Simon VS. the Homo Sapiens Agenda. De vrienden uit het eerste deel komen allemaal weer terug dus het is aan te raden om eerst het eerste boek te lezen. De gebeurtenissen in Leah on the Offbeat spelen zich een jaar later af en het is zo leuk om te lezen hoe het nu met Simon, Nick, Bram, Abby en natuurlijk Leah gaat.

‘I swear, people can’t wrap their minds around the concept of a fat girl who doesn’t diet. Is it that hard to believe I might actually like my body?’

Leah is geen standaard YA hoofdpersoon. Ze heeft een beetje overgewicht (maar heeft daar verder geen problemen mee) en ze kan nogal onbeschoft zijn. Ze is behoorlijk onzeker en heeft last van stemmingswisselingen. Leah kan heel perfectionistisch zijn en als iets niet precies lukt zoals ze het voor ogen heeft, geeft ze het maar helemaal op en doet ze alsof het plan vanaf het begin heel stom was.

Al een poos weet Leah dat ze biseksueel is maar ze durft het naast haar moeder, niemand te vertellen. Ook niet aan Simon, die al een poos geleden uit de kast is gekomen en waarvan ze weet dat hij haar volledig zal accepteren.

‘I feel weird about that sometimes – the fact that Simon’s out to me, but I’m not out to him. It’s like when Leia says “I love you”, and Han Solo says “I know”. Like everything’s slightly off-balance. […] I should have told him a year ago. I don’t think it would have been a big deal then, but now it feels insurmountable. It’s like I missed a beat somewhere, and now the whole song’s off tempo.’

Het is heerlijk om de vriendengroep weer te volgen. Ze zijn zo sympathiek en grappig. Albertalli stopt het boek weer vol leuke nerdy verwijzingen naar tv-series & boeken. Qua verhaallijn of spanningsboog stelt het boek niet heel veel voor. Er is niet veel plot te bekennen en het draait vooral om het leven van de tieners met als eindpunt het eindejaarsbal. Maar toch blijft het boek heel leuk en blijf je met plezier doorlezen.

Leah on the Offbeat is een luchtige en humoristische YA-roman over een imperfecte maar sympathieke hoofdpersoon. Hopelijk schrijft Becky Albertalli snel een vervolg zodat we de vriendengroep kunnen blijven volgen en zal het derde deel weer geschreven vanuit een ander personage uit de groep. Mijn hoop: Bram, Garrett of Nora. Maar oké, eigenlijk ga ik het sowieso lezen want ik ben een grote Albertalli-fan!