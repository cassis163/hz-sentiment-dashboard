Een thriller gebaseerd op een waargebeurd verhaal is geen vraag meer omtrent de "whodunit" maar intrigeert mij als lezer met de vraag "hoe kan het zo ver komen?" .
Beklemmend en intrigerend laat Corine Hartman mij naast de harde feiten en gruwelijkheden ook de belevingswereld van doodgewone mensen voelen die tot zeer ongewone daden komen. Als het hen gebeurd, als er met regelmaat nieuwsmeldingen zijn van vergelijkbare moorden, waarom dan niet dicht bij mijn eigen huis en haard? Wat maakt mijzelf anders? Onder de huid van de figuranten kon ik de spanning en uitzichtloosheid voelen, en mijzelf nog veel meer vragen stellen.
Met de herkenbare schrijfstijl van Corine Hartman die ik ervaar als vloeiend en heerlijk leesbaar heeft ze met dit boek een andere insteek van de Thriller gekozen, en of je het nu als Literaire, Psychologisch of Wat-dan-ook Thriller wil benoemen...... ik kan alleen maar zeggen dat het me greep en na aan een stuk doorlezen me achterliet met een bbrrrrrr-gevoel en plenty vragen over "wat als....en hoe kan.....?" Misschien een dichter-bij-mijn-bed-realiteit dan ik ooit over heb na willen denken........