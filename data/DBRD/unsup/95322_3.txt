Een boek wat lekker weg leest. Er staat literaire thriller op de voorkant van het boek. Maar laat het woord thriller maar weg want dat is het echt niet. Het is wel een goed verhaal met af en toe wel onsmakelijke dingen die gebeuren.
De bijna vijftigjarige jurist Dink Storp is niet echt gelukkig met zijn leven. Zijn baan begint hem steeds meer tegen te staan, en zijn baas maakt hem het leven zuur. Ook zijn lichaam laat hem in de steek want hij heeft vreselijk veel last van obstipatie. Als blijkt dat Dink niet meer te genezen is, besluit hij nog een keer iets te doen wat de moeite waard is. Hij heeft bedacht dat hij zijn gehate baas wil vermoorden. Maar hoe gaat hij dit doen en lukt het hem? Want een moord voorbereiden en uitvoeren is nog niet zo makkelijk.