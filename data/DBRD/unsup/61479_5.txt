Boek 3 van de trilogie…….
Malencia Vale is een student, ze heeft het grootste vakkenpakket gekregen. Ze weet dat er mensen zijn die hopen dat ze gaat falen. Toch krijgt ze hulp van haar begeleider Ian.
Cia komt er op de universiteit achter dat er rebellen zijn. Ze zijn tegen de Test en Tegen Dr Barnes.
Ze weet alleen nog niet welke rebel er aan welke kant staat.
Ze gaat stage lopen bij de president. En de president vraagt haar wel iets heel ergs te doen. Het druist in tegen alles waarin Cia gelooft. Maar ze besluit het toch te gaan doen. Als de Test ooit gestopt kan worden, moet ze het proberen. Maar het is een opgave waar ze niet alleen in kan slagen.
Ze gaat proberen de mensen die zij het meest vertrouwd een Test te laten ondergaan. Als ze slagen neemt ze, ze in vertrouwen. Er is veel spanning en wrijving. Het kan in een burgeroorlog uit gaan lopen. Kan zij het tij keren? Kan zij de leiding nemen?
Ondertussen tikt de tijd weg…TikTAKtikTAKTIKtak…..je hoort de klok bijna tikken.
Ze heeft echt maar zo weinig tijd. Kan ze de toekomstige Testkandidaten redden, door de Test voor eens en voor altijd te stoppen? En wie kan ze vertrouwen? Het is een superspannend verhaal van het begin tot het einde. Een zeer verrassend plot. Ik heb het niet zien aankomen!
Een zeer prachtig einde van deze trilogie. Ik hoop dat hier ook films van gaan komen. Ik wil dit echt wel tot leven zien komen. Vooral hoe de wereld eruit ziet na al die verwoestende oorlogen. Ook leef je enorm mee met de hoofdpersonages. Dat je gestraft kunt worden omdat je niet volgens de verwachtingen studeert is echt een naar idee. En zeker de manier hoe. Herplaatsing. Dat woord blijft je nog wel een tijdje bij. Cia komt er nu echt achter wat met mensen gebeurt die zakken voor een Test of een examen. Ik ben blij dat onze scholen niet zo werken. Je haalt zo niet het beste in studenten naar boven. Al geloven ze dat bij de Test wel. 5 sterren*****