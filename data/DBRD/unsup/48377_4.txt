Een cupido-thriller vol spanning. Elk leven herbergt zijn eigen geheim en tegen alle verwachtingen in slaat ook de liefde toe. Een verrassend en origineel verhaal waarin de personages goed worden neergezet. Zodanig dat ik zelf als lezer soms ook ge√Ørriteerd raakte maar het soms ook zo beeldend voor me zag dat ik het bijna lachwekkend vond. De gebeurtenissen en perspectieven wisselen zich snel af. Daarmee is het boek goed leesbaar, maar soms wat oppervlakkig. Leuk om te lezen!

Acht ogenschijnlijk willekeurige personen worden uitgekozen. Ze krijgen de brief dat ze gratis een week in een nieuw hotel hebben gewonnen en dat 1 van hen de hoofdprijs kan winnen. Een veelbelovende reclame-stunt. Alle acht hebben ze een reden om tijdelijk uit hun dagelijkse leven te stappen en om te hopen op het geld.

Als de acht individuen na een lange autorit door de Zweedse bossen in het mooi opgeknapte hotel aankomen, begroet hen een levendige setting met figuren achter de ramen die genieten van het hotel, het eten en de muziek. Pas als ze wakker worden blijkt dat er een spel met hen wordt gespeeld. Bij alle acht wordt gedurende hun verblijf hun leven en tragiek duidelijk. De verschillen en irritaties nemen toe en sommigen blijken elkaar van eerder te herkennen. Het verval wordt bij sommigen snel zichtbaar en het spel zet alle verhoudingen op scherp.

Met dank aan de schrijfster #Sandra Berg en #Uitgeverij Cupido voor dit recensie-exemplaar!