Recensie April 2015


Het boek Koninklijk Complot wilde ik graag lezen want een vriendin wees me op het boek en zij zei “dit is echt iets voor jou”, laat ik het nu net winnen.
Een prachtige Koninklijke kleur blauw met een schaduw van Lady Di erop siert de cover van het boek. Ik heb nooit gedacht aan een complot, maar na dit boek heb ik mijn twijfels. Wil je gewoon blijven geloven dat het een ongeluk was dan raad ik je aan dit boek niet te lezen.
Het boek beschrijft de verdwijning van prinses Diana. Een plan verzonnen door prins Charles en zijn vader prins Philip en uitgewerkt door Dodi Fayed.
Prinses Diana is getrouwd met prins Charles en dit was een huwelijk dat moest plaats vinden omdat er troonopvolgers moeten komen. Diana was een zeer goede partij blond, blauwe ogen en nog maagd en nog koninklijker dan de koninklijke familie zelf. Nadat de prinses twee troon opvolgers heeft gebaard is zij eigenlijk overbodig. Prins Charles heeft maar 1 grote liefde en dat is Camilla. Hij kan niet met deze vrouw verder omdat Diana er nog is. Diana is de prinses van het volk, maar is zelf niet blij met alle media aandacht. Ze kan geen stap meer doen zonder de paparazzi. Wanneer haar het plan wordt voorgelegd om te verdwijnen moet ze hier over nadenken maar komt tot de conclusie dat dit waarschijnlijk haar enige kans is op een normaal leven ook voor haar kinderen.
De premier van groot Brittannië, op dat moment John Major, krijgt de opdracht het koninklijk complot in werking te zetten. Hij moet contact zoeken met Dodi Fayed die daar de geschikte persoon voor is.
Dodi heeft al eens een film geregisseerd waar iemand verdween, maar nu moet hij dus in het echt de prinses van Wales laten verdwijnen. Hij moet de hele wereld om de tuin lijden. Hij gaat opzoek naar de meest betrouwbare mannen die hem hiermee kunnen helpen. Het plan wordt in een aantal jaren uitgewerkt en pas wanneer de prinses er zelf klaar voor is kan de grote verdwijn truc plaats vinden.


In dit boek wordt het leven van de prinses beschreven, zij gebruikt anti-depresiva en soms snijd ze in zich zelf. Ze is ziekelijk mager en erg ongelukkig. Alleen haar kinderen houden haar op de been. Wanneer ze in het openbaar verschijnt speelt ze toneel. Ze hunkert naar liefde en heeft verschillende romances. Wanneer ze verliefd wordt op de arts Hasnat Kahn en hem het complot voorlegt eindigt de relatie, want Hasnat wil zijn leven hiervoor niet opgeven. Diana had het volste vertrouwen in Hasnat, dat de liefde zo sterk was dat hij voor Diana zou kiezen. Wanneer Hasnat van het toneel verdwijnt is Dodi er om Diana op te vangen en de gevoelens van Dodi voor Diana, die er na de eerste ontmoeting met haar al waren, bloeien nog verder op. Ook Diana, die steeds meer voor Dodi gaat voelen komt tot de conclusie dat ze met deze man oud wil worden. Eindelijk is de tijd daar dat Diana klaar is voor de grote verdwijn truc samen met Dodi.

Dit perfect uitgevoerde verhaal kun je niet verzinnen, de details die zijn beschreven, de brieven die je terug kunt lezen. Linda heeft 17 jaar onderzoek gedaan naar de verdwijning van Diana en komt tot schokkende ontdekkingen. Diana heeft moeten verdwijnen om het Koningshuis niet voor de voeten te lopen.
Ik ben na het lezen met nog meer vragen blijven zitten. Ik denk zeker dat het kan wat hier beschreven staat, maar
• zijn er geen vragen gesteld over het mobieltje van Dodi, dat hij vergeten is achter te laten
• hoe is het afgelopen met Trevor, die zich afvroeg of de goede kant van zijn gezicht wel was verminkt
• zoveel mensen die ervan af wisten, heeft iedereen zijn mond kunnen houden
• heeft Linda echt contact met lady Di gehad of is dit dan echt een verzinsel
• de fouten met de bloedmonsters, wel toevallig dat er tijdens dit onderzoek zoveel mis ging
• vraagt niemand zich af waarom die ambulance zolang over de rit van die paar km deed

ook al heb ik veel vragen, waarschijnlijk is dat ook de bedoeling, heb ik genoten van dit boek. Ik ben heel benieuwd naar de verdere onthullingen want Linda is nog niet klaar met haar onderzoek. Maar Linda weet je zeker dat je verder wilt snuffelen, Diana is niet voor niets voor de paparazzi verdwenen.
Een dikke 4 sterren geef ik dit pracht boek.