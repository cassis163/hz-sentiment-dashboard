Misschien Ooit

Ben je op zoek naar een boek dat je meesleept? Je laat lachen en laat huilen? Dat origineel is, maar wel herkenbaar? Stop dan nu met zoeken en koop Misschien Ooit.
Mensen… wat een boek.
Soms weet je van te voren al dat een boek goed moet zijn – ik bedoel, hállo het is wel van Colleen Hoover – maar wanneer dat boek je dan zo enorm weet te verrassen, dat is puur genieten.
Waarom Misschien Ooit mij dan zo wist te verrassen? Ik zal het proberen uit te leggen.
Allereerst heb je Ridge. Hij is één van de hoofdpersonages en je kunt je hem, dankzij Hoovers beschrijvingen, perfect voor de geest halen. Ridge is op verschillende manieren heel bijzonder, iets waar ik eigenlijk niet teveel over wil verklappen, omdat die kenmerken van hem een ontzettend interessante draai aan het verhaal hebben gegeven.
Daarnaast het je Sydney, het andere hoofd personage. Ze is net bedrogen door haar vriendje en heeft hem begrijpelijke wijs dan ook gedumpt. Omdat ze toch ergens moet wonen trekt ze bij Ridge in.
En vanaf dat moment wordt het echt genieten. Ze werken samen om muziek te schrijven, de manier waarop is gewoon heerlijk om te lezen, maar Hoover heeft ook voor een extraatje gezorgd. Alle muziek die in het boek wordt geschreven, kun je ook daadwerkelijk beluisteren. En dat is gewoon wauw… echt wauw.
De songteksten in het verhaal vond ik soms net iets te lang om gewoon zo te lezen. Toch zette ik dan steeds het nummer via mijn mobiel of laptop aan en negen van de tien keer bezorgde het me vervolgens kippenvel.
Het verhaal zelf is wat mij betreft ook precies goed opgebouwd. Hoover bouwt de verschillende soorten spanning rustig op, laat je af en toe naar adem happen, in de lach schieten of stiekem een traantje weg pinken en zorgt er op die manier voor dat je het boek nauwelijks meer weg kunt leggen.

Al een poosje was Sterrenhemel van Colleen Hoover mijn grote favoriet in het genre, maar ze heeft gedaan wat ik al tijden onmogelijk dacht. Ze heeft me een nieuwe favoriet bezorgt.
Nogmaals mensen, zoek niet langer verder en lees dit boek.
Van mij krijgt het de volle 5 sterren – en als het kon zou ik er meer geven.