Het ultieme boek voor boekenliefhebbers die zichzelf willen uitdagen is The Reading Challenge. Een boek wat je niet leest maar wat je opdrachten geeft om te lezen of na te denken over boeken.

De eerste opdracht staat voorop het boek. Ik moet mijn naam op het boek schrijven........ Dit vind ik een lastige opdracht maar ik doe het toch. Aangezien ik in dit boek meer moet schrijven kan ik maar beter bij de voorkant beginnen.

The Reading Challenge is geschreven door Mila Levchenko. Haar inspiratie om dit boek te maken waren alle verschillende challenges die er zijn. Challenges die ze niet bij elkaar had en de losse briefjes van elke challenges raakte ze elke keer kwijt. Door mee te doen aan challenges ging ze meer lezen. In de trein en thuis was het leuker om een boek te pakken dan naar haar telefoon of de tv te staren.

Het boek bestaat uit 91 opdrachten. 91 opdrachten die uit één of meer onderdelen bestaat. Van het bouwen van een kerstboom van boeken tot het delen van een passage uit een boek dat je nu leest. Van Lees tijdens een volle maan een boek met een maan op de cover tot lees voor elke letter van het alfabet een boek, dat begint met die letter.

Sommige challenges worden nog aardig uitdagend. Gelukkig staat bij bovenstaande challenge stad en niet dorp maar dan nog moet ik een boek vinden wat zich afspeelt in Rotterdam. Zat boeken zijn er wel denk ik maar het moet wel iets zijn dat ik wil lezen.

Naast leeschallenges zijn er ook dingen om te doen. Een deurhanger maken, een selfie met het boek dat je nu leest, stickers van boeken afhalen in inplakken maar ook twee boeken die zich overlappen zoeken. Kijk hoe bovenstaande boeken perfect in elkaar passen. Hieronder ook een leuke want Donder en Mevrouw Mieps zijn gek op boeken of wordt het toch Binkey die het liefst in de boekenkast zit.

The reading challenge vind ik enorm leuk voor mezelf maar zou ik zeker ook cadeau doen.