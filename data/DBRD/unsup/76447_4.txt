Titel: Rozenlaan 10
Schrijfster: Angelique van Dongen
Uitgever: Ellessy
Verschijningsdatum: Oktober 2017
Blz.: 254

Over de schrijfster:
Angelique van Dongen, geboren 1970 en woonachtig in Oosterhout (NB) is
werkzaam als verpleegkundige in ambulant werk.
In 2015 met 'Geraakt' genomineerd voor de Valentijnprijs, de prijs voor het beste romantische boek .

Achterflap:
Annemarie is de eigenaresse van de prachtige villa aan de Rozenlaan nummer 10.
Nadat zij weduwe werd heeft ze de villa laten verbouwen en er appartementen van laten maken. Die verhuurt zij aan Roza, verloskundige van beroep en aan Abby, eigenaar van een boekenwinkel en aan Berdine. Zij gaat de villa echter verlaten omdat ze gaat trouwen met Johan.
Annemarie gaat de verdieping die Berdine verlaat, verhuren aan Klaas. Een rustige man, die vaak thuis werkt voor zijn baan in de ICT. Althans dat is wat hij iedereen verteld.
De relatie die Annemarie sinds een tijdje heeft met Ron, brengt regelmatig ergernis met zich mee. Haar zoon Robin is het niet eens met de relatie die zijn moeder heeft met Ron. Hij vindt hem een oplichter en een profiteur. Hij probeert zijn moeder te overtuigen dat ze hun relatie moet beÃ«indigen voor het te laat is, maar de liefde en aandacht die Annemarie krijgt van hem, maakt haar blind.
Ook Roza en Abby hebben zo hun vraagtekens bij Ron door dingen die ze opmerken. Maar ook naar hen wil Annemarie niet luisteren.
Tot op een dag Roza geconfronteerd wordt met wie Ron werkelijk is en wat hij doet. Is het te laat Annemarie te redden?

Mijn mening:
Rozenlaan 10 valt onder de categorie: Heerlijke feelgood met een spannend tintje.
Annemarie heeft na het overlijden van haar man een prima oplossing gevonden om toch in haar grote villa te kunnen blijven wonen. Ze verbouwt haar huis zodat ze beschikt over drie prachtige appartementen. De huurders, Abby, Roza en Berdine bouwen samen met Annemarie een duurzame vriendschap op.
Wanneer Annemarie helemaal hotel de botel raakt van Ron komt zowel de relatie met haar zoon Robin als de vriendschap met Abby, Roza en Berdine onder zware druk te staan. De verliefdheid is een fijn gevoel maar zorgt ook voor oogkleppen, ondanks waarschuwingen van buitenaf is Annemarie vast van plan haar relatie met Ron voort te zetten.
Rozenlaan 10 is een herkenbaar realistisch verhaal wat iedereen zou kunnen overkomen.
Liefde maakt blind en niemand is in staat om altijd direct het slechte in een mens te zien.
De schrijfstijl van Angelique van Dongen is fijn om te lezen, je hebt als lezer het gevoel dat je het verhaal van dichtbij meemaakt en de hoofdpersonen bij wijze van spreken je eigen buren zijn. Mijn nieuwsgierigheid was van het begin tot het eind gewekt en vooral de ontknoping was zeer realistisch.
Het is een verhaal met een boodschap. Vertrouwen, vriendschap en liefde zijn de drie termen die er voor zorgen dat je als lezer geniet van een paar heerlijke leesuurtjes.

Rozenlaan 10 krijgt van mij 4 sterren.
Bianca