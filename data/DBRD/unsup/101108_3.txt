Wanneer je een Kellerman-fan bent kun je dit boek blindelings kopen. De vertrouwde hoofdpersonen spelen weer mee, maar het boek is ook uitstekend zelfstandig te lezen.

Handicap snijdt gevoelige maatschappelijke themas aan die de schrijver uitstekend weet te verwoorden zonder ook maar ergens over een grens te gaan. De spanning en vaart zit er vanaf het begin goed in en naarmate het verhaal vordert worden er steeds meer personages opgevoerd.

Dit is tegelijkertijd ook het enig minpuntje wat mij betreft. Ook al zijn ze nodig om het verhaal te vertellen en het puzzelelement te behouden, soms zou je bijna wensen dat er een lijstje in het boek zit waarin kort wordt beschreven wie wie ook al weer is. Je moet je hoofd er wat dat betreft echt goed bijhouden.

Een prima boek dat nergens boven het genre uitsteekt maar ook zeker niet onder doet voor de voorgangers van deze reeks.