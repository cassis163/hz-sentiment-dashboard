In vreemde handen van Corine Hartman ademt een broeierige, spannende sfeer uit.
Het echtpaar Diana en Robbert vertrekt met hun dochter Lieke naar Toscane (Italië). Ze hebben grootse plannen met hun aangekochte hotel. Eenmaal in Toscane blijkt het verleden van Diana te zijn meegereisd, hoe had ze ook kunnen denken de tijd die voorbij is achter zich te laten...
Als het vredige Toscane wordt opgeschrikt door gruwelijke moorden die doen denken aan "Het monster van Florence" slaat bij Diana de onrust volledig toe. Het zijn niet langer haar eigen demonen die haar wakker houden, ze is ervan overtuigd dat iemand haar uit Italië wil doen verdwijnen. Een voorval tijdens een gezamenlijk feest met de plaatselijke bevolking zet haar op scherp.
In cursief gedrukte teksten wordt de geschiedenis van Diana duidelijk. De onthullingen zijn knap verweven in de intrige rondom de moordenaar die langzaam het leven van Diana en haar gezin dreigt te verwoesten.
Corine Hartman geeft In vreemde handen extra cachet door haar beschrijving van het Toscaanse landschap en de vele gewoontes van haar bewoners. Ze heeft het vermogen om de omgeving onderdeel te laten maken van deze uiterst zinderde thriller.
Het boek In vreemde handen laat een krachtig litteken achter waarmee Corine Hartman haar signatuur afgeeft naar de top van Nederlandse auteurs. Complimenti!