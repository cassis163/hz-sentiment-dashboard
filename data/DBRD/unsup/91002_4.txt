Spanning, Sensatie en freaky Science, Strijder heeft het allemaal. Ik vind de Talon Saga met elk boek beter worden. Er komt meer verdieping in de wereld en de personages hebben ook een grote ontwikkeling doorgaan.

Strijder begint waar Jager ons heeft achtergelaten. DOODongelukkig en vol onbeantwoorde vragen. Wat gaat er gebeuren met Garret en hoe zit het nu met Talon en St. Joris? Gelukkig krijg je in Strijder antwoord op al deze vragen en nog meer informatie waar je eigenlijk niet om vroeg.

Dit boek onderscheidt zich van de andere boeken in de serie door Ember. Ember is opgegroeid en ziet in dat de situatie echt serieus is, dus gedraagt zich hier ook naar. Ook kiest ze eindelijk (!) voor haar hart. Zeg maar gedag tegen de liefdesdriehoek. In de vorige delen kon ik Ember vaak niet uitstaan, maar in Stijder heeft zij mijn respect gekregen.

Strijder is een vlot boek voor iedereen die houdt van spanning, draken, mooie kaften en graag nog een jaar wil wachten op het vervolg.