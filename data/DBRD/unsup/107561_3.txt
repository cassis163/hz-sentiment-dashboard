Vilhelm Thygesen vindt in zijn tuin het diepgevroren lijk van een jonge vrouw. Inspecteur Stribolt en zijn collega Vanja Vaage weten er zich geen raad mee. Wie is die vrouw? Een drugskoerier? Het enige aanknooppunt is Thygesen zelf, die 25 jaar geleden al eens veroordeeld werd voor de moord op een neo-nazi. Een link moet er wel zijn wanneer er ook een en ander voorvalt binnen motorclub Seven Samoerais. Diezelfde club werd jaren geleden tijdens een rechtszaak vertegenwoordigd door, jawel, Vilhelm Thygesen. Maar staat die Thygesen nu in het middelpunt van de gebeurtenissen of is hij eerder een toevallige passant?

Hoewel De diepgevroren vrouw bij momenten een rommelige indruk maakt, vallen alle stukjes uiteindelijk wel op hun plaats. Het speudersduo Stribolt Â– Vaage kan gaandeweg op sympathie beginnen te rekenen. Het enige wat soms stoort is dat dit boek geschreven is voor het Noorse publiek. Dat kan je Michelet moeilijk kwalijk nemen, maar aan sommige passages had ik echt geen boodschap. Verder is dit boek een beetje een grijze muis: degelijk, maar niet om er een gat bij in de lucht te springen.