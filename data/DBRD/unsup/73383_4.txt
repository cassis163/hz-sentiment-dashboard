Alya is een 14 jarig islamitisch meisje die samen met haar vader, raadsheer van de Emir, in een land woont waar diverse religies naast elkaar in vrede wonen. Alya heeft een bijzondere gave, ze kent veel talen en kan nieuwe talen bijzonder makkelijk en snel verstaan en zich eigen maken.
Als de Emir hoort van dit bijzondere talent besluit hij Alya mee te sturen op een reis naar Navarra, het land waar haar slavin Oncha vandaan komt. Alya zal daar haar talent in kunnen zetten om te kunnen verstaan wat er gezegd (mogelijk zond dat men weet dat zij hen verstaan kan) en evt. om als tolk ingezet te worden. Thuis probeert Alya haar relatie met Oncha te verbeteren, vooral als ze Oncha mee mag nemen op deze reis om niet als enige vrouw mee te reizen met het gezelschap.
Eenmaal op reis gaat leert ze de medereizigers wat beter kennen, en wordt Oncha steeds meer een vriendin en gelijke. Als ze merkt dat haar vriendin niet de hele weg met haar mee zal reizen tot in haar geboorteland maar terug zal moeten met een wrede man voor wie Oncha erg bang is bedenkt Alya een list.
Al snel veranderd de reis drastisch door een overval en valt Alya diverse keren in verkeerde handen.
Gelukkig weet ze haar talent goed in te zetten, maakt ze snel nieuwe vrienden en is ze niet snel bang te krijgen. Ze komt in een klooster, ontmoet opnieuw een slavin die haar vriendin wordt en weet zich steeds opnieuw door haar inzicht en met behulp van haar talenkennis uit situaties te bevrijden.

Alya maakt door het boek heen diverse ontwikkelingen door. Ze is een slim meisje die van haar vader veel heeft meegekregen maar ontwikkeld zich door het verhaal heen steeds meer. Zo weigert ze slaven als mindere te zien, weet ze mensen goed in te schatten en wordt ze steeds wijzer.

Ik vind het boek erg geschikt voor tieners. Het wordt neergezet als historisch roman maar door Alya's leeftijd en de manier van schrijven lijkt het vooral een boek voor 12 tot 15 jarigen.
Het boek is geschreven als door Alya verteld, in een schrijfstijl die prettig en vlot leest.
Nergens heb ik het boek weggelegd omdat het saai werd. Hooguit vond ik alles wat Alya overkomt soms wat veel bv als ze kort na de eerste overval weer moet vluchten maar het verhaal houd zeker je aandacht vast.
Gelukkig komt er een tweede deel want er zijn best wat losse eindjes maar dat is uiteraard de bedoeling! Het maakt me erg benieuwd naar het volgende deel en naar wie er dan uit deel één weer te voorschijn komen!