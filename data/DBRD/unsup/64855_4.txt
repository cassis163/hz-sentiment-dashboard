Na een vervelende scheiding waarin Elizabeth Gilbert alles kwijt lijkt te raken en in een nieuwe relatie waarin ze zichzelf dreigt kwijt te raken, komt Liz erachter dat het zo niet langer kan. Liz Gilbert is een baan als journalist/schrijfster. Ze neemt een drastisch besluit en gaat een jaar lang in haar eentje rond de wereld reizen. Ze begint vier maanden in Italië waar ze alleen maar wilt eten, dan vier maanden naar India om te mediteren en in Indonesie ontdekt deze de balans tussen ernst en lichtvoetigheid.......en ze ontmoet een man. Is dit dan de liefde van haar leven?

Citaat Eten, bidden, beminnen: blz 27:
Toen hoorde ik een stem. Maak je alsjeblieft geen zorgen - het was geen Charlton-Heston-in-het-oude-testament-volgens- Hollywoodstem, en ook geen stem zoals ik hem nog nooit eerder had gehoord. Het was mijn stem, maar dan uiterst wijs, kalm en meelevend. Mijn stem zoals ik zou klinken als ik mijn hele elven niets dan liefde en zekerheid had gekend.
Hoe kan ik de warme affectie in de stem beschrijven toen hij me antwoord gaf dat mijn geloof in het goddelijke voor altijd zou bezegelen?
De stem zei: Ga terug naar bed Liz.
Ik ademde uit.
Het was onmiddellijk duidelijk dat dit het enige was wat erop zat. Een ander antwoord zou ik niet geaccepteerd hebben. Ik zou geen vertrouwen hebben gehad in een formidabele bulderende stem die ofwel JE MOET VAN JE MAN SCHEIDEN! had gezegd, ofwel JE MOET NIET VAN JE MAN SCHEIDEN! Dat is namelijk geen ware wijsheid. Ware wijsheid verschaft het enig mogelijke antwoord op een bepaald moment, en die nacht was terug naar bed gaan het enige mogelijke antwoord. Ga terug naar bed, zei die alwetende innerlijke stem, want het definitieve antwoord hoef je nu niet meteen te weten, om drie uur 's nachts op een donderdag in november. Ga terug naar bed, want ik hou van je. Ga terug naar bed, want het enige wat je op dit moment moet doen is slapen en goed voor jezelf zorgen, totdat je het antwoord wel weet.
Ga terug naar bed, zodat wanneer de storm straks losbarst, je sterk genoeg bent om hem aan te kunnen. Want reken maar dat er een storm aan zit te komen, lieve kind. En snel ook. Maar vannacht nog niet. En dus: Ga terug naar bed, Liz.

Toen ik de film had gezien, moest en zou ik ook het boek lezen. Ik weet het verkeerde volgorde, maar dat is in dit geval niet eens erg. Het boek is goed. Het is makkelijk te lezen doordat het boek in drie stukken is verdeeld. Eén van de stukken gaat over haar tijd in Italië, één van de stukken gaat over haar tijd in India en het laatste deel gaat over haar tijd in Indonesië. Dit maakt het makkelijk te volgen. Voor mij was de draad van het verhaal goed op te pakken en zodra je in het verhaal zit en echt met Liz begint mee te leven, groei je ook met haar mee. Dat is heel mooi om mee te maken.
In het laatste deel hoopte ik dan ook dat ze het geluk zou vinden wat ze verdiend.