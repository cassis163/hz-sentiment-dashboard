Ik vind het echt een boek om mee naar bed te gaan. Urbans beschrijvingen van Praag en van de karakters zijn lang maar niet langdradig. Het is als het ware een steeds verder uitgerekt voorspel dat je steeds sterker doen hunkeren naar de ontknoping. Hij speelt een spelletje met de lezer en tijdens zijn vele uitwijdingen die afleiden van de plot krijg je vreemde, ontroerende of afschrikwekkende dingen te lezen waaraan ik nog lang nadat ik het boek uit had bleef terugdenken. Ik vond het voedingrijk en spannend leesvoer, bestemd voor de thrillerliefhebber die een aangeklede thriller kan waarderen!