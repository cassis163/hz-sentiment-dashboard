In het tweede deel in de 'Women's Murder Club' is Lindsey Boxer inmiddels hoofdinspecteur geworden en staat zij voor de taak de moord op een zwart meisje op te lossen. Dit is het begin van meerdere moorden. En hoewel iedereen denkt aan racistische motieven, weet Lindsey een ander verband te ontdekken. Samen met haar vriendinnen ontrafelt ze dit mysterie steeds meer.
Leuk en spannend om te lezen, maar niet heel bijzonder. Wat dat betreft was het eerste deel spannender. Misschien omdat het concept verfrissend was. De stijl van Patterson spreekt me wel aan. Korte hoofdstukken, spanning en onverwachte wendingen zorgen ervoor dat je wel wil weten hoe dit afloopt. Het einde is dan toch wel weer een verrassende twist.