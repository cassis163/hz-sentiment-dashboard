Een heerlijke roman met innemende personages en geweldige beschrijvingen van landschap en natuur.

Wat is het toch met die Amerikaanse klassiekers? De stapel net verschenen & nog te lezen groeit maar aan en ik grijp heel regelmatig naar een "oud" boek. Zo zwerf ik met tussenpozen al maanden over de prairie met de cowboys van The Border Trilogy. Is het nostalgie naar een eenvoudiger tijd, waarin de wereld nog klein en overzichtelijk was? Zonder social media, email en stress?
Nu eens geen loners op een paard in de prairie, maar een gewoon gezin in het Midwesten van Amerika. Matthew en Callie Soames wonen in de eerste helft van de vorige eeuw met hun vier dochters in een gehucht op het platteland. Het verhaal wordt in zes hoofdstukken verteld door elk lid van het gezin. Geen grote drama's, maar de gebruikelijke menselijke beslommeringen: vreugde, verdriet, trouw, ontrouw en verkeerde keuzes, verteld in een heldere, nuchtere stij