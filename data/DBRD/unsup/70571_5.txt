Wat ben ik dikwijls op het verkeerde been gezet in dit boek. Al tijdens het lezen wist ik dat dit 5 sterrren waard ging zijn.
Er worden enkele politie-agenten vermoord, in de val gelokt op oude plaatsen delict van moordzaken die niet opgelost zijn geraakt. Daarnaast is er een heel enge verkrachter uit de gevangenis ontsnapt en is er ook nog iets met de commisaris en zijn 'schaduw' die geschorst is vanwege corruptie. Dat alles komt uiteindelijk bij elkaar.
Het is lang wachten op Harry Hole, maar eens hij zijn intrede doet is hij op zijn best. Harry geeft les aan de politie-academie en heeft er op zijn zachts gezegd, last van een jonge vrouw die hem wil verleiden. Maar Harry heeft het goed met zijn vriendin, hij vraagt haar zelfs ten huwelijk. En dan komt de zaak ertussen. Ook al had hij beloofd dat hij dat werk niet meer zou doen wegens de te zware belasting op zijn relatie.
Heerlijk spannend boek en het is nog niet gedaan, er is al een aanzet voor een vervolg.