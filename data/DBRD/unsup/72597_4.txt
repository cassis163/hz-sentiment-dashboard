Wel lekker om eens een boek te lezen uit de tijd vlak voor WOI. Hooggeplaatste adel in het Verenigd Koninkrijk en de relatie tussen de Britse koning en de Russische tsaar, neven die zo op elkaar leken als ware het een eenei√Øge tweeling. De hoofdpersonen hebben een stukje historie in het tsaristische Rusland, maar hun leven en dat van hun dochter speelt zich af in het Engeland rond de eeuwwisseling (1900), waar diplomatie hoogtij viert, en de ontwikkelingen in Sarajewo met zorg bekeken worden. Een aanslag op een hooggeplaatste lord tijdens een bal in het Koninklijk paleis wordt aanvankelijk gezien als een willekeurig gebeuren, maar langzamerhand wordt duidelijk dat de neef van her ladyship die een vertrouwenspositie heeft bij Tsaar Nicolaas II en die logeert op het buiten van de familie doelwit is van een moordaanslag. Churchill (ook toen al in de regering) wil een overeenkomst met de tsaar om te voorkomen dat Rusland aan de zijde van Oostenrijk-Hongarije en Duitsland gaat staan en alles wordt op alles gezet om via de neef een overeenkomst met Rusland te krijgen. Maar zal de terrorist (anarchist) slagen in zijn opzet? En wat is zijn relatie tot her ladyship? Kennen ze elkaar soms?? De afloop is treurig maar verrassend, Ken Follett waardig!