Recensie ‘Viproom’ van Jens Lapidus

Oorspronkelijke titel: VIP-rummet
ISBN: 9789400505162
Uitgeverij: A.W. Bruna Uitgevers
Pagina’s: 448

Goed met een ‘kleine’ g

De Stockholm-trilogie bracht Jens Lapidus internationale bekendheid. Als een van de inmiddels vele Scandinavische auteurs heeft hij toch ook wel een reputatie op te houden. Hem lukt dat ogenschijnlijk eenvoudig en goed, voor vele anderen is het meer meeliften op de roem van hun collega’s.
Inmiddels heeft Lapidus weer een nieuwe serie opgezet waarvan het eerste deel in 2014 is verschenen onder de titel ‘Viproom’. Tijdens een gezellige Meet & Greet bij A.W. Bruna Uitgevers met de toenmalige leesclub die dezelfde naam droeg als de boektitel, hebben de aanwezige mannelijke lezers duidelijk kunnen aanschouwen waarom Jens Lapidus zoveel vrouwelijke fans heeft…

Emelie Jansson heeft het als juridisch assistente bij advocatenkantoor Leijon, niet heel gemakkelijk. Ze moet zich door haar werk profileren om voor het benijdenswaardige hoge salaris in aanmerking te komen maar vennoot Magnus Hassel vindt dat het nog niet zover is. Hij had wel een opdracht voor haar waarbij ze haar capaciteiten volledig kan gebruiken en Magnus Hassel daarmee zou kunnen overtuigen.
Philip Schale is spoorloos verdwenen en Hassel wil niet dat er politie bij wordt gehaald. Daarvoor in de plaats heeft hij de ex-gedetineerde Najdan “Teddy” Maksumic die Emelie zal ondersteunen en het team compleet zal maken.
Enigszins verbaasd over deze keuze, maakt Evelien kennis met Teddy maar van direct probleemloos samenwerken is in eerste instantie niet direct iets zichtbaar.
Haar ambitie zal voor Emilie een sterke basis moeten leggen voor een goed verloop van dit project.

Normaal probeert een auteur met een eerste deel van een serie direct een statement te maken. Lapidus lijkt met ‘Viproom’ van deze regel af te moeten wijken. Zijn schrijftalent is geen punt van discussie, dat is genoegzaam bewezen door zijn eerdere werk maar ‘Viproom’ zet nog niet de stempel die zo nodig is voor een gegarandeerd groot succes. Het verhaal is soms ingewikkeld en vertelt veel over de tegenwoordige tijd en maar grijpt ook vaak terug in het verleden van sommige personages. Nodig om lezers de aanleiding van een aantal zaken te laten begrijpen maar niet bevorderlijk voor snelheid en spanning. Wellicht heeft Lapidus voor deze serie een andere tactiek bedacht en bewandelt hij de weg der geleidelijkheid. Laten we daar maar op hopen en snel aan het vervolg ‘Stockholm delete’ beginnen.

Eindoordeel: 3 sterren

Spanning: 2 sterren
Plot: 3 sterren
Leesplezier: 3 sterren
Schrijfstijl: 4 sterren
Originaliteit: 3 sterren
Psychologie: 2 sterren