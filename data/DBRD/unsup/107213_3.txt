maar zeker geen uitblinker. ,Na hun succesvolle debuut Stille getuigen komt het schrijversduo Baden en Kenny met een nieuwe thriller. Ook in Bloedproef zijn de hoofdrollen weggelegd voor Jake Rosen, patholoog-anatoom, en advocate Manny Manfreda. De verwachtingen zijn hoog, maar kunnen Baden en Kenny die waarmaken?
In de woonplaats van Jake en Manny, New York, vindt een aantal brute overvallen plaats. In eerste instantie lijkt het niets bijzonders, totdat bij de slachtoffers een naaldenprik in de arm wordt ontdekt. Het lijkt erop dat iemand de New Yorkers bang wil maken door bloed af te nemen en ze te mishandelen. Als opnieuw een lijk met dezelfde kenmerken wordt aangetroffen, wordt Jake Rosen bij de zaak betrokken. Het blijft niet bij Ã©Ã©n lijk en de dader van deze reeks mishandelingen en moorden krijgt al snel de bijnaam Vampier. De politie en Jake Rosen tasten in het duister over de echte identiteit en het motief van de dader. Manny besteedt al haar tijd aan een jonge jongen die van terrorisme verdacht wordt. Ze probeert haar cliÃ«nt op een goede manier bij te staan, maar dat lijkt niet al te makkelijk. Onverwachts raakt ze betrokken bij de Vampierzaak. Jake en Manny zetten alles op alles om de moordenaar te vinden en om de van terrorisme verdachte jongen te helpen. Ze stuiten op gruwelijke verhalen uit een ander land die grote invloed lijken te hebben op de zaak in New York.
Jake en Manny zijn bijzondere hoofdpersonen met een buitengewone chemie. Hun personages worden goed neergezet. Ze zijn vol humor en kennis en hun interactie is uitermate goed neergezet. De lezer krijgt sympathie voor beide hoofdrolspelers en blijft hen daardoor geboeid volgen.
Taalkundig gezien is Bloedproef geen hoogstandje. Er is door de enorme vaart in het verhaal weinig ruimte voor details en uitgebreide beschrijvingen. Vaak is dat een gemis voor de intensiteit van het verhaal, maar er blijft op die manier wel veel ruimte over voor de fantasie van de lezer. De vaart in het boek is zodanig dat de lezer toch wel blijft lezen.
Deze thriller heeft een diepere achtergrond dan in eerste instantie lijkt. Uiteindelijk worden gruwelijke gebeurtenissen uit het verleden aan de kaak gesteld. Wellicht proberen de schrijvers aandacht te vragen voor dit stukje geschiedenis en er zo ervoor te zorgen dat mensen niet vergeten hoe wreed de wereld soms kan zijn. Het thema ligt er overigens niet dik boven op. Er is niet al te veel uitleg. Pas later wordt duidelijk hoe ernstig de situatie was en wat voor een impact deze heeft gehad op sommige groepen in de samenleving.
Het boek is goed opgebouwd. Jake en Manny lijken steeds onzekerder te worden naarmate ze meer informatie krijgen. Het bewijs stapelt zich op, maar ze zien door de bomen het bos niet meer en raken in het web van de daders verstrikt. Bij tijd en wijle is het verhaal spannend, maar zeker niet bloedstollend. Wordt dit goed gemaakt door een spetterend einde? Nee. De ontknoping gaat heel snel en lijkt daardoor ongeloofwaardig en te toevallig. Jammer.
De schrijfstijl van Baden en Kenny is erg prettig en zorgt voor snelheid in het verhaal. Toch zijn de summiere uitleg van het achterliggende thema halverwege het boek, de af en toe wat ontbrekende spanning en de bijna afgeraffelde finale belangrijke minpunten. Bloedproef is een vermakelijk boek om te lezen, maar zeker geen uitblinker.