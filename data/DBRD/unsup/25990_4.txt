Een heerlijk griezelboek voor jong en oud!

Vanaf bladzijde een is het interessant. Je maakt als lezer kennis met een aantal uiteenlopende personages, die levendig en geloofwaardig worden neergezet. Er zijn geen ellenlange beschrijvingen die het verhaal vertragen. Ieder personage wordt op een andere manier in de zombie nachtmerrie gegooid. Het verhaal leest heerlijk vlot en het kost totaal geen moeite om je in te leven of alles wat er gebeurt voor je te zien.
Er is zelfs plaats voor wat liefde.

Wie houdt van zombies, bloed en gruwelijkheden zit dus helemaal goed met dit boek!