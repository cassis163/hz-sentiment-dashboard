De belofte beschrijft het verhaal van een man die kampt met het verliezen van zijn vrouw aan dementie. Tevens beschrijft het boek het verhaal, hetzij in mindere mate, van de achteruitgang van de vrouw.

Edwin heeft zijn vrouw Ria beloofd haar nooit te verlaten. Maar wat als Ria lijdt aan dementie en steeds verder achteruit gaat? Wat als zij zichzelf niet meer is? Wat als zij Edwin niet meer als Edwin ziet, maar hem aanziet voor iemand anders? Wat als zij hem gaat beschuldigen van dingen die hij niet gedaan heeft?

De ongelooflijk moeilijke strijd van Edwin is in dit boek prachtig beschreven. Tevens de belevenis van Nadine die haar opa en oma bijstaat. De gebeurtenissen geven haar moeilijke momenten in het leven. Laat haar nadenken over het leven en over haar eigen handelen. Wat is goed? Wanneer denk je aan een ander en wanneer aan jezelf? Hoe kun je er voor iemand zijn in de situatie zoals die is bij Edwin en Ria?

Een schitterend boek. Een boek die iedereen zal raken die iemand kent of heeft gekend met dementie. Maar ook een boek die iemand kan raken die hier niet direct mee te maken heeft gehad nog. Een boek wat inzicht geeft in het verhaal achter dementie. Die verder gaat dan de feitelijkheden. Die de strijd weergeeft van zowel de dementerende als de mensen om die persoon heen.