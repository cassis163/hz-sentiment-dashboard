De cover van dit boek is intrigerend vind ik. Waar dienen al die draadjes voor? Uiteindelijk na het lezen van dit boek denk ik dat de draadjes staan voor de vele wending- draadjes in het verhaal. En geen losse eindjes! Dit is het tweede boek wat ik lees van Fitzek, bij de eerste werd ik al gegrepen door zijn schrijfstijl, die is alleen maar beter geworden vind ik. Het verhaal gaat over Max, hij krijgt een telefoontje van iemand die op sterven ligt, deze fluistert hem vlak voor hij sterft in dat Joshua hem heeft uitgezocht... dat is het begin van vele bizarre gebeurtenissen. Fitzek zet je regelmatig op het verkeerde been, dat is zijn kracht, niets is wat het lijkt, telkens weet hij je te verrassen. De humor is ook aanwezig gelukkig! De personages gingen voor me leven en er zijn er niet te veel. Door het hele boek heen is de spanning aanwezig en er is nergens een saai moment. Het is een actuele thriller, het Internet speelt een grote rol, het zet me aan het denken, wat gebeurt er als er echt een programma bestaat die alle internet verkeer bestudeert en daarop anticipeert? Zowel ten goede als ten kwade? Een enge gedachte.
Op een gegeven moment dacht ik het hele verhaal wel zo'n beetje te kennen, maar Fitzek zal Fitzek niet zijn om nog even iets heftigs te laten gebeuren aan het eind. Ik heb enorm genoten van dit boek, ik houd van gruwelijke thrillers! Dat is dit zeker! Het is een pageturner welke je pas loslaat als je hem helemaal uit hebt.