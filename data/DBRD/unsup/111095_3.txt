3,5/5 sterren

Van Dutch Venture Publishing kreeg ik Verliefd en Verloren toegestuurd als recensie-exemplaar. Als eerste bedank ik DVP dat ik dit boek mocht lezen en recenseren. En dan nu, als tweede, de recensie.

Verliefd en Verloren is origineel uitgegeven als drie e-books (De Zomer dat Ik Je Vond, De Winter dat Ik Je Zag, De Lente dat Ik Je Won) en nu voor het eerst als paperback verkrijgbaar met alle drie de e-books in één. In het boek zitten geen delen, dus als ik geen informatie over dit boek had opgezocht zou ik niet hebben geweten dat het drie delen waren.

Normaal gesproken heb ik een ontzettende hekel aan romantische relaties tussen een docent en een leerling. Boeken waarin dat voorkomt vermijd is het liefst. En toch... die hekel had ik niet toen ik dit boek las. Misschien omdat het een keer om een vrouwelijke docent ging en dat de docent zelf de hoofdpersoon was. Misschien...

Lizzie van den Ham heeft een fijne schrijfstijl waar ik doorheen vloog. Binnen no time had ik dit boek uit. Ondanks dat er in Verliefd en Verloren niet veel gebeurd kon ik dit boek niet wegleggen en móést ik doorlezen.

Het enige wat ik niet echt realistisch aan dit boek vond was dat er onwijs veel mensen waren die Gemma in vertrouwen kon nemen en mee kon praten over haar situatie. En op die manier kwam alles weer goed. Bah. Ik heb liever spanning. Om deze reden lees ik ook liever fantasy dan chicklits.

Mijn andere minpunt is dat er niet zo veel gebeurd in dit boek. Dit waren de redenen waarom ik dit boek maar een 6,5 heb gegeven. Als een romantisch boek gebeurt er wel voldoende, maar omdat ik gewend ben dat er meer dan iets romantisch gebeurd is Verliefd en Verloren toch net niet iets voor mij. Niet dat het slecht is, maar ik zou zeggen: ben je een fanatiek fantast-lezer? Verwacht dan niet te veel van dit boek.

Verliefd en Verloren is een aanrader voor de romanticus. Want ja, alles is aanwezig. Let er wel op dat dit een New Adult-boek is en geen Young Adult, dus er zullen wat meer dingen 'gebeuren'.

(Eerder verschenen op debookgeek.blogspot.nl)