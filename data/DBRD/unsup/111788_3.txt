Heftig wat Rêve, de ik-persoon in het boek, meemaakt. Haar broertje is niet zo populair als zij en haar ouders vinden het lief van haar dat hij een avondje met haar mee op stap mag. Maar onder invloed van drugs en alcohol gaat het gigantisch mis, hij overlijdt en Rêve voelt zich schuldig en kan er niet met haar ouders over praten. Haar ouders proberen door te gaan met hun leven, maar Rêve kan dat niet. Van de ene op de andere dag stopt ze met haar opleiding en gaat het leger in. In de regelmaat en structuur vind ze haar rust. Rêve wil de strijd die haar broer wilde beginnen in Syrie voor hem afmaken. Langzaam en onafwendbaar voltrekt zich daarna het noodlot.
Indringend verhaal over gevolgen van drugs en alcohol en oorlogstrauma. Heftig, maar mooi beschreven door Roanne van Voorst, waardoor het verhaal heel diep binnen komt!