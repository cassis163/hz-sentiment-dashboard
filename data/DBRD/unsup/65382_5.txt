gedeeltelijke beschrijving van het verhaal (overgenomen van achterzijde boek):
Op een zondagmorgen valt een jonge vrouw, Letitia, met de hele (stenen) zijmuur van een overigens geheel met glazen wanden toegeruste flat naar beneden. En wel van de 11e verdieping. Zij is dan ook dood. Een korte woede-uitbarsting van haar man, David, is het begin van dit drama. De ruzie ontstond doordat de man met zijn volle gewicht in een punaise trapte die Letitia -die tekent en aquarellen maakt- achteloos op de vloer had laten liggen.

mijn mening:
In één adem uitgelezen. Schitterend hoe Koolhaas de lezer mee kan nemen in een verhaal wat bol staat van fantasie en associaties. Je wordt meegevoerd in het verdriet, machteloosheid, verwarring en verbazing van de achtergebleven David als zijn leven een onverwachte wending neemt en een eerder gewenste fantasie om onzichtbaar te worden, werkelijkheid wordt.