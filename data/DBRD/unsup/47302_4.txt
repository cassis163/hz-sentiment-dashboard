“Er zullen meer slachtoffers vallen, onderbreekt Lot hem weer. Als we niet snel genoeg zijn. Misschien zijn er al meer slachtoffers”

“In het bos hoort niemand je schreeuwen” deze tekst prijkt op de cover van het debuut van Jobien Berkouwer. De omslag heeft iets eenzaams, het meisje in het zwart staat eenzaam en verloren in een mistig bos. Het maakt me nieuwsgierig en het de uitstraling raakt me dit boek zou ik in de winkel zeker op pakken om even de achterflap te lezen.
Een debuut van een schrijfster welke in real live Profiler is. Ohh, daar alleen al om wil ik het boek lezen. Het intrigeert me en maakt me nieuwsgierig of ze de details van haar werk in het verhaal mee neemt. Juist die extra details maken voor mij een boek af, ik houd er van.
Wanneer je Zomermeisjes begint moet je even zoeken waar, wanneer en wie er allemaal mee spelen, het is even wennen maar dit duurt niet lang, want wanneer het boek je in zijn macht heeft laat het je niet meer los. De spanning en de gehoopte details zijn duidelijk en vooraanstaand aanwezig, het is echt heerlijk leesvoer.
De krachtige Lot heeft het zwaar te verduren binnen de mannencultuur in het Twentse korps, Jobien heeft dit goed beschreven en je voelt haar onmacht, haar wil om gezien te worden en de kracht die ze toont om haar plek te veroveren. Het irriteert me zelfs dat ze Lotje wordt genoemd. De andere karakters maken het plaatje compleet, collega Jaap, Teamleider Leo, en lieve huisbaas Hieke, geven het verhaal diepgang en iets extra`s. De knusse kneuterige sfeer in het Twentse land is ook goed omschreven door Jobien, al lezende waande ik me op de boerderij en zwerf ik mee door het bos.
Het verhaal wordt beschreven vanuit twee visies, het onderzoek, maar ook vanuit de dader zijn standpunt. Die spanning is lang tastbaar aanwezig, meerdere malen word je door Jobien op het verkeerde been gezet. Tot het einde aan toe was wegleggen bijna geen optie, het boek moet uit en je wilt de waarheid weten, door de fijne schrijfstijl leest het boek enorm vlot en prettig.
Wat dit boek het extra`s geeft is zijn de details van het werk van Lot als Profiler, dit maakt dat je als lezer meer en meer informatie krijgt en geeft het verhaal net dat beetje meer. Juist dit en het hoge psychologische gehalte maken Zomermeisjes uniek en zeker een Mustread. Dat Jobien Berkouwer zich met haar debuut gelijk op de kaart heeft gezet is dan ook zeker niet teveel gezegd. Wat een fijne schrijfstijl, veel spanning, details en heerlijke personages. Ik hoop dat ze met Lot van Dijk, Leo en Jaap verder gaat en wellicht meer seriemoordenaars in het Twentse land kan ontmaskeren.

“Dit is de plek waar zijn verhaal ligt, het verhaal van de dader”

• Plot 4***** Sterren
• Spanning 5***** Sterren
• Schrijfstijl 4 ***** Sterren
• Leesplezier 5***** Sterren
• Psychologie 5 ***** Sterren

4 ½ STER Voor zomermeisjes van Jobien Berkouwer