De twee hoofdpersonages zijn Lila (Lina/Raffaela) en Elena (Lenucia/Lenu). Het verhaal wordt verteld door Elena, en gaat voornamelijk over haar vriendschap met Lila doorheen de jaren, maar ook over de andere families in de wijk. Het is een interessant verhaal, je voelt hoe de hoofdpersonages langzaam samen opgroeien en een aantal levensbelangrijke gebeurtenissen meemaken. Hun extreme reacties en gevoelens zijn heel begrijpelijk, gezien de negatieve sfeer in de wijk. Ik begrijp dat Elena bewondering heeft voor Lila, dat ze het fijn vindt om die 'durver' te volgen en samen uitdagingen aan te gaan. Wat ik er minder goed aan vond: soms ingewikkeld omdat er zoveel personages in voorkomen, met heel gelijkende namen. De schrijfstijl vond ik niet zo aangenaam: te lange zinnen (soms 10 lijnen), bij momenten nogal theoretisch verwoord. Tenslotte is Lila ook heel gemeen en ego√Østisch. Zelfs tegen haar zogenaamde beste vriendin. Dat maakt het voor mij weer moeilijker om te snappen waarom Elena toch steeds naar de goedkeuring van Lila blijft hengelen.