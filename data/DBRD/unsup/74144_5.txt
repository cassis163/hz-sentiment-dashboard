Op de pittoreske basisschool Pirriwee Public eindigt het jaarlijkse ouderfeest in een chaos. Met gillende sirenes. Schreeuwende mensen. Een verbijsterde schooldirecteur. En een van de ouders: dood. Is er sprake van moord, een tragisch ongeluk of van een vreselijk ontspoorde ruzie? Wat de ouders van Pirriwee Public zullen leren is dat soms de kleinste leugens het aller gevaarlijkst zijn...

Een groep personages die je als lezer goed leert kennen.
Ze krijgen allemaal met elkaar te maken omdat hun kinderen op dezelfde school zitten. Aanvankelijk lijkt het een beetje op de luizenmoeder maar al vrij snel spelen er heel serieuze zaken. Vooral die ik niet aan zag komen. Ik heb het boek heel graag gelezen!