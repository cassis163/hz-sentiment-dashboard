Schaduwkinderen is het 1e deel van een trilogie en dat is nieuw voor Linda Jansma. Alle vorige boeken waren op zichzelfstaand. Na deze volgen er nog 2 en na het lezen van Schaduwkinderen kan ik niet wachten tot de volgende verschijnt!
De titel Schaduwkinderen is prachtig gekozen voor dit verhaal, waarin kinderen een niet zo heel grote rol, maar wel belangrijke rol spelen. Gaandeweg het verhaal ga je ook begrijpen waar de titel op slaat.
Ook het hoofdpersonage Jules is interessant, een officier van Justitie dat weer eens iets heel anders is dan het gewone politieduo wat in zoveel boeken te lezen is. Nu zie je pas wat voor werk zij doen.
Naast Jules is er ook nog Harry, haar ex, die zich in de nesten werkt en uiteindelijk terecht komt in de zaak waar Jules onderzoek naar doet. Heel knap gedaan hoe dat samenkomt! Maar ook andere personages in het verhaal zijn erg interessant en wil ik graag meer over lezen. Ik kijk dus uit naar deel 2. kom maar op!