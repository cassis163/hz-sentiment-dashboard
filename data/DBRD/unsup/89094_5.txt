Over het boek is zoveel te vertellen, maar niet alleen over het boek, maar ook over mijn contact met Getty Kaspers. Dat begon eigenlijk nadat zij met Teach In in 1975 het Songfestival had gewonnen en ik voor de ziekenomroep Radio Domino van het toenmalige Slotervaartziekenhuis in Amsterdam in contact kwam met haar. We hebben daar enkele uitzendingen over gemaakt en ze is regelmatig in onze studio in Amsterdam geweest. Ook nu is er nog steeds contact en ook bij de eerste melding dat er een boek aankwam heb ik Dave gebeld en gemaild omdat hij ook al de achterflap van zijn boek over Liesbeth List had voorgelezen voor onze rubriek Boekbespreking voor de luisteraars van de (digitale) Nationale Ziekenomroep op Dailychannel.fm. Het boek kwam begin april 2019 op de markt, meteen de uitgeverij gemaild en ook naar Dave om de achterflap in te lezen. Hij heeft dat gedaan na de boekpresentatie bij Boekhandel v/h van Gennep in Rotterdam. We zijn daar bij geweest en hebben kunnen luisteren naar de uitleg van de uitgever Tom Harmsen (uitgeverij Luitingh Sijthoff), Getty en Dave, maar ook van Dick Bakker. Over het boek kan ik alleen maar zeggen dat het 44 jaar geleden is dat Nederland het Songfestival won. Ieder jaar is er toch wel weer een spanning of het nu nog een keer zal gebeuren, maar tot op heden is het niets geworden. In het boek heeft Dave zijn geluidsopnames van ruim 100 uur kunnen uitwerken tot een mooi verhaal over het leven van Getty met ontroerende verhalen, geluk in Oostenrijk, Nederland en Portugal, verlies van dierbaren met fotoâ€™s van toen en nu. De titel van het boek is door Getty bedacht: Een Leven Lang geleden; een beetje de tekst uit het winnende liedje Ding-a-Dong op muziek van Dick Bakker en met de tekst van Will Luikinga en Eddy Ouwens: Is het lang geleden. Zeker is het lang geleden dat Nederland het Eurovisiesongfestival heeft gewonnen, maar het is wel een mooi boek geworden om te lezen over het wel en wee in het leven van Getty Kaspers. De hele boekpresentatie in Rotterdam is nog steeds te beluisteren op de eigen website van de Nationale Ziekenomroep op Dailychannel.fm en gemakkelijk te vinden op www.nationaleziekenomroep.com of via onze eigen fb pagina De Nationale Ziekenomroep.