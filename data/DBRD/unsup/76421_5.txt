In het dankwoord van Nappa verteld hij dat hij heeft moeten leuren bij uitgeverijen met dit manuscript. Niemand vond het goed genoeg. Hij wist niet of hij als schrijver wel het genre thriller kon maken...nou ik kan alleen maar zeggen dat is heel goed gelukt!

Het verhaal over de 11 jarige Annabel lee die in een bunker onder haar huis word opgesloten. Dit doet haar oom om haar te beschermen en ook de hond waar ze niet al te veel fan van is mag mee. Doe voor niemand open , ook niet voor mij zonder het wachtwoord.

En dan begint een super spannende zoektocht naar haar bevrijding.

Direct in het begin al is het spannend , een echte page turner waar je niet meer van los kan komen. De afwisseling tussen de verschillende personages vertellen het verhaal op een boeiende manier vanuit verschillende oogpunten. Er gebeurt genoeg en je verveelt je als lezer dan ook totaal niet. Keer op keer zit je op het puntje van je stoel omdat je perse wil weten hoe het afloopt.

Het is een tijd geleden dat ik zo'n goede thriller in handen heb gehad en hij krijgt van mij dan ook 5 sterren.