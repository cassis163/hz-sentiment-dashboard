Ik hou van het Kay Scarpetta personage. De boeken met haar zijn heerlijk spannend, soms wat luguber, maar toch heel realistisch beschreven. Modus operandi is het vijfde boek van Cornwell dat ik lees en het is altijd een prettig weerzien met het hoofdpersonage. In dit verhaal word je eerst op het verkeerde been gezet, waarna iets over de helft de uiteindelijke dader bekend wordt, maar op het einde volgt toch nog een spannende wending. Alleen de laatste bladzijden gaat het allemaal iets te snel, vandaar 4 sterren.