Mathe heeft haar hele leven al het gevoel anders te zijn dan anderen. Als kind maakt ze nauwelijks contact met andere kinderen en hoort stemmen in haar hoofd. Haar ouders merken wel dat Marthe anders is dan kinderen van haar leeftijd en zoeken hulp in het psychiatrische circuit. Tegen de hulpverleners zegt Marthe nauwlijks iets waardoor zij haar niet begrijpen en niet kunnen helpen. Marthe beseft al snel dat ze alleen staat in het leven. Ze merkt dat seks haar even verlost van haar problemen en gebruikt veel jongens om haar zo'n moment van verlossing te geven of bevredigd zichzelf om dat te bereiken.
Dan ontmoet ze Barend, een cellist in een orkest, en bij hem vindt ze rust. Ze trouwen en krijgen drie kinderen. Tijdens de zwangerschappen voelt Marthe zich verlost van alle problemen.
Na verloop van tijd valt zij echter terug in de toestand van depressies en paniekaanvallen. Hierdoor kan ze haar werk als vertaalster en het huishouden niet meer aan. Tegen de kinderen wordt ze overbeschermen en onredelijk.
Barend kan het allemaal niet meer aan en vlucht steeds meer het huis uit en krijgt interesse in een andere vrouw. In het belang van de kinderen gaat hij daar niet verder mee. Marthe heeft toch het gevoel dat zij hem aan het verliezen is. In een krampachtige poging alles weer goed te krijgen boekt zij een wintersportvakantie.
Tijdens die vakantie escaleert het. Barend vlucht met de kinderen en Marthe wordt opgenomen in een kliniek. Marthe ontsnapt uit de kliniek en gaat leven als zwerfster , op zoek naar haar verleden en zichzelf.
Kan Marthe haar dwanggedachten ooit beheersen en kan zij een normaal leven lijden?

Josha Zwaan beschrijft in zorgvuldig gekozen bewoordingen het leven van iemand met een angststoornis. Wat zo iemand voelt en hoe moeizaam de relatie met de buitenwereld kan zijn.

Ik vond het erg interessant om dit boek te lezen , omdat ik een vriendin en nichtje heb die last hebben van een dergelijke aandoening. Het boek heeft me wat meer inzicht gegeven in het denken van mensen met een psychische angststoornis.