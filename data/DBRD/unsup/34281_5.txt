Dit boek stond al tijden in m'n kast voor ik het oppakte afgelopen zomer. De flaptekst van het boek is namelijk niet echt veelzeggend, maar man wat een boek!

Niet alleen het verhaal zelf is betoverend, maar ook de schrijfstijl van Novik is bijna magisch. De manier waarop ze dingen omschrijft trekt je in het boek en laat je niet meer gaan. Ontworteld bestaat uit actie na actie en verveelt dus niet, er gebeurt veel maar het is niet overweldigend. Er is duidelijk goed nagedacht over het verhaal en wat is het heerlijk om een keer een standalone fantasy boek te lezen!

Verder wil ik even stilstaan bij de prachtige cover (waardoor ik stiekem in eerste instantie het boek oppakte en kocht). Een goed uitgewerkte kaft, vol details die terugkomen in het boek.

Al met al is Ontworteld een prachtig geschreven fantasy verhaal met veel gebeurtenissen die je in het boek zuigen en je niet meer laten gaan. Novik heeft met Ontworteld een plekje in mijn hart veroverd.