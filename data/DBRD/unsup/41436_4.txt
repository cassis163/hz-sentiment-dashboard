Het is dit jaar 500 jaar geleden dat Jheronimus Bosch stierf. Het hele jaar door zijn er allerlei evenementen om stil te staan bij het werk en leven van deze grote Middeleeuwse schilder.

Ter gelegenheid van Bosch500 maakte illustrator Thé Tjong-Khing het prentenboek Bosch. Het vreemde verhaal van Jeroen, zijn pet, zijn rugzak en de bal…, dat ik hier voor het gemak even afkort tot Bosch. Het boek bestaat alleen uit prenten en dat biedt veel ruimte om je fantasie de vrije loop te laten. Tijdens het spelen met zijn bal valt Jeroen van een duizelingwekkend hoge klif en komt terecht in een wereld vol vreemde wezens en enge monsters, die we natuurlijk kennen uit de werken van Bosch. Hij komt reusachtige padden, eenhoorns en insecten nog groter dan hemzelf tegen.

Bosch heeft dus geen tekst en die mis je ook niet, want er zit wel degelijk een verhaal in het boek. En eigenlijk veel meer dan één.

Lees verder op mijn site