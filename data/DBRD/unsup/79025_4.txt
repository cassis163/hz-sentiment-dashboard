Bij het zien van de cover, een aquarel van Marie-Caroline Foullon, verwacht je een heerlijke roman of de geschiedenis van een lieflijk uitziend plaatsje in Duitsland te lezen, maar lees je de titel, dan krijg je het gevoel dat het een verhaal is over iemand die iemand heeft verraden. Zowel de cover als de titel passen heel erg goed bij het verhaal.

Op een vlotte en levendige manier wordt een heftig verhaal van een persoon verteld die probeert op te komen voor waar hij in gelooft. Ondanks dat hij gezien wordt als een verrader blijft hij bij zijn standpunt en ziet hij juist de anderen als verraders.
Je leest wat het met mensen kan doen als mensen je uitsluiten, wat het met je gezin kan doen, waar mensen toe in staat zijn als ze het met iemand oneens zijn en er meer mensen achter ze staan, wat een paar mensen, en soms zelfs maar één iemand, teweeg kan brengen in een dorp voor de persoon die ze als een verrader zien.

Vanaf de eerste zin zit je in het verhaal en wil je weten hoe het verder gaat, hoe het gaat eindingen. Het is een verhaal met veel onverwachte wendingen, een verhaal dat deels op een waar verhaal is berust. Het verhaal is goed opgebouwd, via diverse momenten wordt je langzaam aan naar het verrassende plot geleid.

Een echte aanvulling zijn de historische achtergrond van het verhaal en een mini-biografie van de auteur achterin het boek. Dat maakt het boek compleet.

Minpuntje is dat de Franstalige zinnen niet met een verwijzing onderaan de bewuste pagina's naar het Nederlands is vertaald zodat, als je de Franse taal niet machtig bent, weet wat er geschreven is.
Nog een minpuntje is dat het fotogedeelte middenin een hoofdstuk is geplaatst in plaats van tussen twee hoofdstukken in waardoor je eerst het fotogedeelte moet doorbladeren om bij de rest van het hoofdstuk te komen.