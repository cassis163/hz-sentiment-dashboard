Kate Denby is een gescheiden moeder en haar zoontje Joshua is 9 jaar. Samen wonen ze in bij haar schoonmoeder Phyliss.

Kate werkt in het Genetech Laboratorium aan een biomedisch onderzoek. Opeens komt het leven van Kate op z'n kop te staan en wordt ze onderdruk gezet om onderzoek te doen naar RU2. Dit is een medicijn dat ziektes doet verdwijnen. Op een geheime locatie werkt Kate samen met Noah Smith om de ontwikkeling van RU2 af te ronden.

De geheimzinnige Seth Drakin is ingehuurd om Noah, Kate, Joshua en Phyliss te beschermen, want ze verkeren in groot gevaar. Een ingehuurde moordenaar is op zoek naar Kate en haar gezin, omdat RU een machtig en kostbaar middel is.

Het is een verrassend spannend boek waarbij het verhaal heel goed is opgebouwd. Je voelt je direct aangetrokken tot de personages. In het verhaal ontbreekt de romantiek niet en dat is een mooie combinatie met de spanning.

Het einde van het boek is niet bloedstollend spannend, maar het geeft wel een bevredigend gevoel.

De titel kan ik niet direct herkennen in het boek. De personages zijn weleens ’s nachts wakker maar of dit de link is naar de titel…