Dit boek is het derde in de serie rondom het A-team.

Wat hebben een ontploffing in een gevangenis, een caf√©ruzie en een drugsdeal met elkaar te maken? Genoeg, daar komen de leden van het A-team, voor de gelegenheid weer bij elkaar gebracht, al snel achter. Terwijl Paul, Kerstin en de anderen weer voorzichtig een band opbouwen en opnieuw leren samenwerken, vliegen de kogels in het rond. En dat niet alleen, uit alles blijkt dat de samenhang tussen de zaken samen leidt tot iets veel groters, dat gevolgen kan hebben voor de misdaad in heel Zweden.

Wat lopen we in Nederland toch fijn voor als je dat vergelijkt. Dit boek is al uit 2000 maar die arme mensen die alleen Engels lezen hebben toch 8 jaar langer moeten wachten op een vertaling.
Bij Arne Dahl moet je heel, heel goed opletten. Een voorwerp dat bijna in het begin in het boek voorkomt, blijkt een grote rol te spelen aan het einde. Ook alle herinneringen van de leden van het A-team aan eerdere zaken, hun gemoedstoestanden hun persoonlijke leven spelen een rol bij de manier waarop zij, door omstandigheden gedwongen, weer bij elkaar komen om deze zaak op te lossen. Arne Dahl heeft daarnaast een heel eigen taalgebruik, een manier om gedachten en acties naast/in/bij elkaar te schuiven en een grote fantasie en vaardigheid met de pen. Een boek voor de echte fijnproevers! (Door: Jannelies Smit)