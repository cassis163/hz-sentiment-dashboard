Engeland, 1959. Florence Green, een weduwe van vijftig jaar koopt ‘Old House’, een prachtig historisch pand in de hoofdstraat van Hardborough. Daarin wil ze een boekhandel starten.
Dat Florence een buitenbeentje is en dat ze geen makkelijke opgever is blijkt wel gedurende het verhaal. Hoe Florence zich verzet tegen ‘Jan en alleman’ lees jezelf het best in De boekhandel.

~~

Ik dacht vooraf dat De boekhandel een boek zou zijn over een geweldige, warme boekhandel zoals ik die graag bezoek. Dat was niet zo. De boekhandel is eerder het gevecht van een alleenstaande vrouw die zelf haar boontjes wil doppen maar ontzettend wordt tegengewerkt door iedereen om zich heen. Het decor is een boekhandel die gedreven wordt door een vrouw met passie voor het boekenvak maar die van bijvoorbeeld boekhouden geen kaas heeft gegeten.

Toch heeft Florence mijn hart gestolen. Ik ben namelijk dol op zelfstandige vrouwen die hun dromen naleven en niet alles voor lief nemen.


Mijn review verscheen als eerst en uitgebreider op mijn eigen boekenblog.