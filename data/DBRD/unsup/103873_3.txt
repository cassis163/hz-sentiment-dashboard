De man die zijn baas liet verdwijnen was een titel die mij nieuwsgierig maakte naar het hoe en waarom iemand zijn baas zou willen vermoorden. Ik verwachtte dan ook een boek waarbij je zou leren wat de reden zou zijn waarom de man zijn baas zou willen laten verdwijnen. Die verwachting kwam uit want je krijgt een kijkje in het hoofd van de hoofdpersoon Jack.

Jack is de hoofdpersoon in het boek en we krijgen inzicht in al zijn gedachten en gevoelens. Daarnaast volg je af en toe de gedachten en gevoelens van zijn baas Barend. Jack is vooral bezig met zijn wraakactie plannen op Barend. Dit wordt op een langzame manier gedaan. Hoe verder je in het boek komt hoe duidelijker wordt wat hem beweegt om wraak te gaan nemen.

Helaas is de schrijfstijl soms wat verwarrend daardoor was ik genoodzaakt een aantal keer terug te bladeren om te kijken wiens gedachten ik aan het lezen was. Dit maakte het voor mij lastig om mijn concentratie erbij te houden. Daarom geef ik dit boek 3 sterren.