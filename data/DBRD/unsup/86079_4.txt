Als de vier vriendinnen Joni, Deb, Eden en Trina op vakantie zijn komen ze er achter dat ze elkaar ontgroeid zijn omdat ze allemaal een druk eigen leven hebben. Drie van de vriendinnen hebben kinderen. Alleen Joni niet. Joni oppert het idee om allemaal een brief te schrijven met hun grootste geheim wat de vriendinnen nog niet weten. In het begin zijn ze nog een beetje huiverig maar dan doen ze toch allemaal mee. Als ze de brieven zijn geschreven gaan ze ze gedurende de vakantie voorlezen. Dit maakt veel bij de vriendinnen los. Ongeloof, ruzie maar ook begrip. Als Joni op een gegeven moment een vijfde brief vindt half verbrand in de open haard probeert ze te ontdekken van wie de brief is. Het is lastiger dan gedacht, want vertelt iedereen in haar brief welde waarheid. Het zijn vriendinnen die niet met maar ook niet zonder elkaar kunnen. Het boek is goed leesbaar en is lastig weg te leggen omdat het nieuwsgierig maakt wie welke brief heeft geschreven en vooral wie heeft de vijfde brief geschreven. Nicola Moriarty heeft een goede roman geschreven die veel herkenbare punten heeft in relaties, kinderen, jaloezie maar ook geluk. Ik vond het een erg leuk boek en ik ga zeker nog meer boeken lezen van Nicola Moriarty.