Jack Reacher moet op zoek naar iets dat honderd miljoen waard is. Het brengt hem naar Duitsland waar vooral veel nagedacht en gegokt moet worden om dat wat ze zoeken te vinden. Ook de bijhorende persoon opzoeken is meer een gok dan goed recherchewerk.
Ik was een beetje verrast dat Jack Reacher hier terug in het leger is, dus nog actief. Hij is nog geen rondtrekkende levensgenieter, is jonger en de tijdsetting is vlak voor de eeuwwisseling. Er zijn nog geen mobiele telefoons dus alles gaat wat trager. Er zijn al wel enkele computers, maar veel is gewoon handmatig aflopen van lijsten.
Dit was niet direct de beste Jack Reacher die ik gelezen heb. Veel langdradig gepalaver en weinig actie.
Eentje om eerder snel te vergeten.