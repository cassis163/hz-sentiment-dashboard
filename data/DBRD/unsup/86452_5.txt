Meedogenloos

Achterflap:
Nadat hun ouders zijn vermoord, slaan de zusjes Mandy en Lisa Peeters op de vlucht. Het belastende bewijsmateriaal dat ze bij zich dragen, maakt dat ook zij moeten vrezen voor hun leven.
Vier jaar eerder verdween de toen dertienjarige Californische India Johnston spoorloos. Ze duikt buiten het zicht van haar familie op in de gedwongen prostitutie in BelgiÃ«. Dan is er een klant die zich haar lot aantrekt.
Tim Bosman en Suzanne Meyer hebben elkaar na het verbreken van hun relatie al ruim zeven jaar niet meer gezien. Tim heeft in de journalistiek te maken met uiteenlopende zaken, waarbij hij niet altijd vrienden maakt. Als de omstandigheden Tim en Suzanne weer bij elkaar brengen, staat hun leven op het punt voorgoed te veranderen.
Op het eerste gezicht lijken dit drie op zichzelf staande gebeurtenissen. Schijn bedriegt ...

Cover:
Op de cover zie je een huis in een donker bos. Het komt onheilspellend over en je vraagt je af wat daar is gebeurt. Ik verwacht een hele spannende thriller.De namen van de auteurs Sharpe&Skaye zijn in het wit afgedrukt net als de titel Meedogenloos en de uitgever Letterrijn.
Na het lezen van het boek vind ik zowel de titel als de cover enorm goed gekozen.

Over de auteurs:
Melissa Skaye kende ik van het boek Verminkte toekomst wat ik ook geweldig vond. J. Sharpe is voor mij een onbekende. Erg leuk hoe ze samen dit boek tot stand hebben gebracht.


De schrijfstijl is pakkend en puur. De spanningsboog staat vanaf het begin op scherp. De proloog is meteen een knaller. Wat gaat er gebeuren? De hoofdstukken zijn van een goede lengte en door de spanning die constant aanwezig is leest het boek als een trein. Wegleggen is eigenlijk geen optie.

Mijn mening:
Wat een verhaal heeft dit duo neer gezet. Echt petje af en het heeft alle verwachtingen overtroffen.
Vanuit verschillende personages wordt je mee gezogen in het verhaal en het laat je niet meer los. Elk persoon heeft zijn of haar eigen verhaal maar toch worden hun levens met elkaar verbonden De personages en de omgeving zijn erg goed neergezet. Mijn emoties gingen met me aan de haal, van misselijkmakend tot enorme woede. Het werd zo beeldend omschreven dat het leek of ik er naar stond te kijken. Moord, verkrachting, prostitutie, journalistiek, alles komt in dit boek aanbod.
Over het eind kan ik niets vertellen zonder te veel te verklappen maar dit had ik niet verwacht. Dit moet echt even bezinken maar tjonge zeg. Wat een geweldig gruwelijk boek.
Ik heb genoten van elke bladzijde en ik hoop dat er snel een vervolg komt van dit duo.


Conclusie:
Schrijfstijl:5
Originaiteit:5
Leesplezier:5
Spannig:5
Psychologie:5
Plot:5

Geweldig en dik verdiend 5 sterren