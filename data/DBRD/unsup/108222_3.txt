23 apr 2011
Ik heb Duizend zusjes van lisa Shannon met gemengde gevoelens gelezen. Het duurt tenminste 60 bladzijdes voordat er een wezenlijke kern geraakt wordt in Duizend zusjes. Daarvoor is het voor mij niet helemaal duidelijk waardoor schrijfster Lisa Shannon nu werkelijk zozeer van onder de indruk is als het gaat over de situatie in het hedendaagse, door burgeroorlog hevig ontregelde, Congo. Het zijn beslist de vreselijke verhalen over de meisjes, kinderen, vrouwen in Congo. Hun verhalen werden wereldwijd bekend door een uitzending van Oprah Winfrey. Dat was nu de 'touch' die Lisa Shannon doet besluiten haar leven te veranderen en zich te richtten op het verzamelen van geld d.m.v. een sponsorloop voor haar zusjes in Congo.

Duizend zusjes is het verhaal over vrouwen in Congo in een bijna verloren continent.De afschuwelijke moordpartijen verteld door de Congolese vrouwen die het overleefde zijn te gruwelijk om te beschrijven of om te lezen. Ze getuigen van beestachtige en zeer wrede roofovervallen en moorden om geld, soms voedsel. Vrouwen, kinderen, mannen, baby’s er is totaal geen onderscheid. Het lijkt een rechteloze maatschappij waarbij de bevolking van Congo elkaar afslacht alsof het om dieren gaat.

Soms zie ik natuurfilms die gaan over de jacht van dieren. Dan zie ik hoe dieren elkaar, sluipend naderen,opjagen,verscheuren, openrijten en opschrokken. Zoiets aan beelden maar dan met mensen in Afrika roept Duizend zusjes bij mij op.

Behalve de bloeddorstige moorden zorgen vooral brute verkrachtingen voor trauma’s en ongewenste kinderen. De gevolgen voor de vrouwen zijn ernstig, ze kunnen worden verstoten, sterven aan hen verwondingen, worden verminkt en kunnen worden besmet met Aids. Het is heel erg dat verkrachtingen onderdeel kunnen zijn van een gedragscode, zoals bij de Mai Mai (militie bestaande uit regeringsgezinde). Hun gedragscode is gebaseerd op een oud geloof waarbij het plegen van verkrachtingen voordat men ten strijden trekt gezien wordt als een bron van kracht!Hoe erg kunnen gewoontes en gevolgen zijn.

Schrijfster Lisa Shannon hoopt met donaties haar 'zusjes' in Congo te ondersteunen. Als ze daadwerkelijk in Congo spreekt met de vrouwen blijkt hun belangrijkste motivatie geld te zijn.Dat is wat overal de onderliggende gedachte is achter Duizend Zusjes: Geld.Ik twijfel er ernstig over of het doneren van geld in dit land waar de bevolking zo arm is maar wat zo rijk is aan grondstoffen op lange termijn een oplossing kan bieden.

Met het schrijven van Duizend zusjes heeft Lisa Shannon de aandacht gevestigd op de enorme problemen in Congo. Zij is er in geslaagd om de schrijnende omstandigheden waarin vrouwen verkeren een stem te geve