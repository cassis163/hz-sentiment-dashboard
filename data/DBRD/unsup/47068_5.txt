De tijd die zat tussen Opstand en Samensmelting was natuurlijk veel te lang, met zo'n ongelofelijke cliffhanger is het wachten een hel. Van mijn engelse boekvriendjes/vriendinnetjes had ik al een paar reviews gelezen en helaas viel het boek ze erg tegen. Ik moet zeggen dat ik er in het begin een beetje moeite mee had om erdoorheen te komen maar dat veranderde snel toen de spanning kwam. Stukje bij beetje krijg je de waarheid over de dystopian wereld te weten. Het laatste boek van een serie ga ik meteen al emotioneel in maar nadat ik dit boek uit had was ik een absolute wreck. Ik heb een paar dagen nodig gehad om bij te komen en met een ander boek te beginnen. Ik snap waarom sommige mensen teleurgesteld zijn maar om die redenen vind ik dit boek juist fantastisch.