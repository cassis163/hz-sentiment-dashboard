Menthol is het bijzondere verhaal van Joseph Sylvester (alias Menthol), hij is geboren in Saint Lucia en gaat op reis. Onderweg maakt hij veel mee, van handel tot rassenscheiding. Hij verlaat Amerika en trekt Europa in. Daar ontmoet hij Roos Borchert, de dochter van de bakker die mannequin geworden is en zijn plannen veranderen. Zijn einddoel wordt nu Hengelo. Daar woont zijn geliefde Roosje Borchert en daar zal hij de rest van zijn leven blijven. Joseph is een marktkoopman in hart en nieren en weet overal een handel van te maken.
Tijdens de crisisjaren die volgen weten Menthol en Roosje zo het hoofd boven water te houden. Er zijn nog steeds mensen in Hengelo die vertellen over deze bijzondere man die met zijn tanden een kind op kon tillen. Een reclamestunt voor zijn tandpasta. Als hij vlak voor de tweede wereldoorlog begint beseft welk gevaar Roosje loopt omdat ze met een zwarte Britse staatsburger getrouwd is besluiten ze te gaan scheiden. Daarmee redt hij haar leven. Zelf komt hij wel in een kamp terecht maar gelukkig overleven de deze vreselijke tijd. De tijd na de oorlog is een tijd van opbouwen en voor Menthol een tijd om te zoeken naar een nieuwe bron van inkomsten. Samen met Roosje zet hij een nieuwe handel op en wordt hij weer succesvol.

Dit is het verhaal van een bijzondere plaatsgenoot waar de mensen nu nog steeds verhalen over kunnen vertellen. Menthol was opvallend, knap en had een donkere huidskleur. De eerste neger in Hengelo. Maar naast het mooie romantische verhaal over twee mensen die heel veel van elkaar houden en stormen doorstaan is dit boek een bron van informatie over de wereld en Hengelo aan het begin van de volgende eeuw. Er staan heel veel fotoâ€™s en krantenartikelen in die het verhaal nog beter in beeld brengen.
De geschiedenis wordt verkleind tot in de huiskamers van de mensen die de gebeurtenissen die we kennen uit de boeken van dichtbij meemaakten.
Het taalgebruik, de gewoontes van de mensen en het reilen en zeilen van enkele bekende families in Hengelo komen allemaal aan bod.
Frank Krake heeft er een mooi geheel van gemaakt waarin veel details naar voren komen zonder een saai boek met alleen maar feiten te schrijven.
Het enige wat ik miste was een plattegrond van de stad van die tijd, je leest bekende straatnamen en dan wil je dat even opzoeken. Gelukkig heb je daar nu andere middelen voor.
De handelsgeest van Menthol kan voor velen een inspiratie zijn, die man wist overal een feestje van te maken, hij maakte echt contact met de mensen om hem heen en zorgde ervoor dat ze hem accepteerden, niet door mee te doen met de rest van de menigte.
Menthol deed dat door juist op te vallen in zijn pak, met slobkousen, stok en hoed. Niet wegkruipen in een hoekje maar op een podium te gaan staan. En dat podium krijgt hij nu. In zijn eigen woonplaats.