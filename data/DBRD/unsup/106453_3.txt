Het meeste is over dit boek al wel gezegd. Ik heb dit boek als e-boek gelezen en het valt me op dat qua opmaak/vormgeving de e-boeken nog niet altijd kloppen. In dit boek zaten ook een aantal vreemde woordafbrekingen en een paar keer had ik het idee dat er een pagina-afbreking moest zijn terwijl die er niet was. Ondanks deze schoonheidsfoutjes was de e-versie goed te lezen.
Ook ik vond het wel een aardig debuut maar had hier en daar wel mijn bedenkingen. Zo vond ik de dialogen een hoog driestuiverromannetjes gehalte hebben. Het verhaal zat op zich wel aardig in elkaar maar het leek er op alsof ze niet kon kiezen waar ze zich op moest concentreren: de beslotenheid van een kleine gemeenschap, de relatie tussen Erica en Patrik en de problemen die de zus heeft of het who-dunnit verhaal. Erg spannend vond ik het niet omdat ik het meeste al van te voren aan zag komen.
Toch sprak het verhaal me wel aan en zal ik haar volgende boeken, vooral ook omdat ik las dat ze beter worden, wel gaan lezen.
Wat Scandinavische spannende boeken betreft staat de Milennium trilogie van Stieg Larsson voor mij momenteel op nummer 1 en de boeken van Henning Mankell op nummer 2.