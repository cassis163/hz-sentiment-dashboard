"Blaas-muziek-pop" werd me opgestuurd om te lezen om er een recensie over te schrijven. Een boek met bijna 500 bladzijden.
Een boek wat ik niet zou uitzoeken en waar ik mijn vraagtekens bij had. 
Maar vol goede moed begon ik eraan.
En wat schept mijn verbazing.....het boek is leuk, spannend, grappig, ontroerend en het belangrijkste is.....je wilt doorlezen.
Het verhaal speelt zich af in een klein afgelegen alpendorpje St. Peter am Anger en begint met het leven van Johannes en Elisabeth. Als Johannes het kleine dorpje gaat verlaten en na jaren terug keert als arts leert hij pas zijn dochter Ilse kennen.
Het verhaal gaat op een gegeven moment verder met het leven van zijn kleinzoon Johannes.
Het leven van de personages worden zo goed verteld dat je het gevoel krijgt midden in het verhaal te zitten.
Door wat deze mensen mee maken, hoe ze leven en waar ze zich druk om maken maakt het verhaal soms ontzettend grappig, maar ook doordat ze soms geen vat hebben op sommige situaties zitten er ook spannende momenten in het verhaal.
Het boek geeft veel afwisseling in het verhaal waardoor je steeds verder wilt met lezen.
Waarom het boek de titel "blaasmuziekpop" heeft, werd mij pas op het eind duidelijk.Een andere titel had ik misschien meer uitnodigend voor het boek gevonden, ook al klinkt deze titel wel vrolijk.
Het boek bestaat uit verschillende hoofdstukken en tussen ieder hoofdstuk staan 1 a 2 kantjes over de geschiedenis van Bergbarbaren.
Dit vond ik minder en niet interessant en heb ik grotendeels overgeslagen. Voor mij had dat geen meerwaarde om te lezen omdat ik verder wilde met het verhaal.
Ik kan mij voorstellen dat voor anderen dit wel interessant is.
Het boek eindigt met een contrast tussen de moderne wereld en het afgelegen wereldje in de bergen en de liefde van de geschiedschrijver voor zijn geboortedorp.
Ik twijfelde tussen 4 en 5 sterren waardering maar geef het 4 sterren omdat het boek en de titel niet zo uitnodigend oogt.
Het verhaal verdient wel 5 sterren.
Een flinke aanrader om dit boek te lezen en je te laten verrassen door het verhaal.