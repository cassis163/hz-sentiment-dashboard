Lina Bengtsdotter schreef met dit boek een goed debuut, veelbelovend voor wat er nog zal volgen.

Annabelle keert niet terug naar huis vanaf een feest in een leegstaand winkelpand wat ze stiekem, bezocht. Er worden vaak ruige feestjes met veel drank in het pand georganiseerd. Niemand lijkt te weten waar Annabelle is gebleven is ze weggelopen, ontvoerd of erger ......

Bij de vermissing van de zeventienjarige Annabelle Roos uit Gullsp책ng, wordt de hulp van de recherche uit Stockholm ingeroepen. Charlie en haar collega Anders worden op de zaak gezet.
Wat niemand dan nog weet is dat Charlie in Gullsp책ng is opgegroeid en geen gemakkelijke jeugd heeft gehad. Na bijna twintig jaar is ze voor het eerst weer in de omgeving waar ze opgroeide met haar moeder en wordt weer geconfronteerd met haar eigen verleden die niet rooskleurig was en ze het liefst achter zich had willen laten. Haar kennis van het dorp, de omgeving en de bewoners helpt hen bij het oplossen van de zaak en Charlie zal zelf ook een aantal onthutsende ontdekkingen doen over haar eigen verleden.

Het boek begint meteen met de bewuste nacht waarin Annabelle verdwijnt, een goede start waardoor je meteen de spanning voelt en je nieuwsgierigheid meteen is gewekt.
Het boek is geschreven in vrij korte hoofdstukken waarin je het onderzoek naar de vermissing van Annabelle door Charlie, haar collega Anders en de collega's in Gullsp책ng volgt. Dit wordt aangevuld met twee aparte hoofdstukken die afwisselend terugkomen. In "De bewuste dag" volgen we de belevenissen van Annabelle op de dag dat ze verdween. Het "Daar en toen" vertelt het verhaal van Rosa en Alice, twee meisjes die ogenschijnlijk niets met de verdwijning van Annabelle te maken hebben.
Deze aparte hoofdstukken volgen elkaar gaandeweg het boek steeds sneller op en komen aan het eind mooi bij elkaar waardoor alles op zijn plaats valt.
Het leest makkelijk en lekker vlot, zeker door de afwisseling tussen het heden en verleden. Het verhaal wordt zo op een mooie manier opgebouwd, tot het eind blijft het een verrassing wat er gebeurt is.

De personages zijn goed en uitgebreid omschreven.
Charlie, een intelligente vrouw met veel wisselende seksuele partners en een alcoholprobleem. Behalve de intelligentie, is dit een beschrijving van veel inwoners van Gullsp책ng, zowel volwassenen als jeugd.

Annabelle is een intelligent meisje, met een overbezorgde moeder waardoor ze juist tegendraads is, grenzen overschrijdt en in de problemen raakt.

Charlie's moeder leer je kennen door de korte terugblikken van Charlie naar de belevenissen in haar jeugd en de gesprekken die ze toen hadden.

Anders, collega van Charlie maar een absolute tegenpool.

Bij de titel, De vrouw die terug moest, denk je meteen aan de Millennium Trilogie van Stieg Larsson. De schrijfstijlen zijn echter niet met elkaar te vergelijken.
Charlie Lager heeft wel wat raakvlakken met Lisbeth Salander, beiden hebben een moeilijke jeugd gehad met nare gebeurtenissen. Charlie is echter veel socialer en ambitieus.