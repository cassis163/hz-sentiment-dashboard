Tessa Leoni leerden we kennen in het boek Korte metten en is nu diegene die het mysterie ontrafelt. Ook D.D. Warren duikt op, de rechercheur die in verschillende van Gardners vorige boeken de dienst uitmaakte.
Dit boek is minder speciaal en origineel dan de vorige boeken die ik las van Gardner. Psychologisch is het iets minder uitgewerkt, het is minder gelaagd en vrijblijvender. Je voelt ook al vroeg waar ongeveer de klepel hangt in het verhaal. De plot is eenvoudig en daardoor krijg je het gevoel dat er vaak dezelfde dingen terugkomen.
Maar niettemin is dit een boek dat méér dan goed is. Het leest heel erg vlot en is moeilijk opzij te leggen, het is soms zelfs super spannend. Het zijn interessante personages die de auteur opvoert en ze heeft een nieuwe geïntroduceert: Wyatt Foster, een brigardier die een zwak heeft voor timmeren.
Lisa Gardner heeft met Aangeraakt een heel erg spannend boek geschreven en blijft hiermee een top schrijfster.