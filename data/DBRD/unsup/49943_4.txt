Ik wist ongeveer wat ik van het boek grotesk moest verwachten doordat ik al verschillende recensies had gelezen. In veel van deze recensies staat dat Kirino schrijft over het negatieve van de Japanse maatschappij en dat ik dus geen vrolijk verhaal moest verwachten. En ook dat er weinig tot geen spanning in zat tegenover nachtploeg. Nu ik het boek uit heb, moet ik hen hierin gelijk geven. Hoewel het boek interessant blijft en je aanzet tot lezen.

Het boek gaat over Yuriko, een meisje dat te evenaren is in schoonheid met die van een godin. Ze wordt vermoord door één van haar klanten nadat ze op vroege leeftijd prostitué wordt. Het vertelt het verhaal van Kazue Sato die net als Yuriko in de prostitutie zit ondanks haar goed betaalde baan en ook aan haar einde komt door één van haar klanten. Het bespreekt het leven van Zhang, een Chinese man die voor een beter leven naar Japan gaat om daar te gaan werken. Maar die gearresteerd wordt voor het vermoorden van Yuriko en ook vermoedelijk Kazue. Het wordt verteld aan de hand van dagboeken van de voorheen genoemden personages die de zus van Yuriko, de verteller, in haar handen krijgt.

Het is een intrigerend verhaal dat hoewel er geen spanning in zit je aandacht er wel bij houdt. Door de ingewikkeldheid van de karakters van de personages en de verschillende verhalen blijft het interessant om verder te lezen en de waarheid langzaam te weten te komen. De complexiteit van de karakters zijn zeer mooi uitgeschreven en het verhaallijn op zichzelf is zeer goed. Het laat je afvragen of zoiets niet zou kunnen gebeuren in de werkelijkheid. Het laat de problemen zien waarmee een vrouw moet mee kunnen omgaan indien ze in een maatschappij leeft waar de mannen de meerdere zijn. Grotesk geeft de waarheid weer van landen, plaatsten die nog niet een moderne samenleving hebben en waar mannen boven de vrouwen staan.

Het is zeker een aanrader voor al die een psychologisch boek willen lezen, maar niet voor de mensen die een spannende thriller zoeken om in hun vrije tijd te lezen.