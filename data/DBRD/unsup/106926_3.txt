In het eerste deel van de gelijknamige boekenserie De Zeven Zussen volgen we het leven van Maia, de oudste zus die is geadopteerd. Wanneer Pa Salt overlijdt, wilt ze op zoek gaan naar haar afkomst en dat lijdt haar tot in Rio De Janeiro.

De Zeven Zussen is zo'n boek dat je vaak tegenkomt en dat je door de hype er rond wel moet gaan lezen. Het is dan ook een interessant verhaal waarin je de oudste zus Maia volgt op zoek naar haar roots. Toch vond ik dat het boek - met zijn 620 pagina's - nogal langdradig was, maar misschien had de schrijfster dit aantal pagina's wel nodig om het gehele verhaal te kunnen vertellen. Het is dan ook interessant hoe het verhaal terug naar het verleden gaat.

Toch heeft het boek mij niet helemaal overtuigd. Mogelijk omdat ik dit genre dan toch iets minder leuk vind dan andere genres of omdat ik niet echt fan ben van lange series. Ik zal het vervolg dan ook niet zo snel oppakken, geloof ik. Alhoewel ik w√©l benieuwd ben naar het zevende deel, aangezien er nooit een zevende zus gekomen is.