Emily Porter heeft een keuze gemaakt die haar leven compleet op zijn kop heeft gezet. Ze heeft haar geheugen laten oogsten. Na haar behandeling vindt ze steeds nieuwe stukjes van haar verleden. Waarom heeft ze het gedaan? Emily gaat op zoek naar antwoorden. Dat blijkt lastiger dan gedacht, als je niets meer herinnerd…

Bloedverwant heeft mij erg verrast. Ik houd erg van fantasy boeken en na het lezen van de preview op Hebban, was ik erg nieuwsgierig geworden naar het verloop van het verhaal. De achtergrond van het verhaal gaat over Elisabeth Báthory, een Hongaarse gravin die veel jonge vrouwen vermoordde. Dit maakte het verhaal origineel, vooral omdat Báthory echt bestaan heeft. Helaas leken een aantal passages veel op het boek Divergent en de serie True blood.

Dit neemt niet weg dat ik met veel plezier het boek las. Het was spannend, onverwacht en het heeft een mooi liefdesverhaal. Bovendien bevat het boek veel verrassingen, waardoor je als lezer ook niemand kan vertrouwen. Het einde kwam voor mij te snel. De schrijver had meer tijd moeten nemen om het verhaal af te maken. Het eindigt met een cliffhanger en het vervolg op Bloedverwant is al gepubliceerd in het Engels. Ik kan niet wachten om te lezen hoe het afloopt!