Jack McEvoy, beroemde journalist (we kennen hem nog uit The Poet) heeft net te horen gekregen dat hij zal worden ontslagen. De krant maakt steeds minder winst en dus moeten er mensen uit. Vooral oudere. Die dan vervangen worden door jonge, goedkope journalisten. Jack krijgt dus de vererende taak zijn opvolgster, Angela Cook, in te werken. Jack is echter niet van plan om zomaar onopgemerkt te vertrekken. Hij krijgt een telefoontje van de grootmoeder van een veroordeelde 16-jarige drugsdealer. Er is een lijk gevonden in de kofferbak van diens auto en hij heeft de moord bekend. De grootmoeder gelooft hem echter niet en Jack laat zich overhalen dieper in het verhaal te duiken. Dan ontdekt hij een moordenaar met de schuilnaam The Scarecrow, die zich toch wel op een heel onopvallende plaats ophoudt. Een plaats waar je zon man nooit zou zoeken.
Elk boek van Michael Connelly is het lezen waard, maar ik vond Ongrijpbaar toch wel een van de spannendste en de beste tot nu toe. Van de door junkies geteisterde achterbuurten tot de digitale snelweg met de modernste data-opslagfaciliteiten, Connelly neemt ons mee en laat ons niet meer los.
Jack bijt zich vast in de zaak, eerst alleen om niet onopvallend te vertrekken, later omdat hij merkt dat hij wellicht de enige is die de verbanden kan leggen die nodig zijn om een onschuldige jongen uit de gevangenis te halen en een reeks akelige moorden op te lossen.
Honderden paginas die de lezer bij zijn strot grijpen en meeslepen. Het is weer een prestatie!