Bij het zien van de schitterende cover van Wereldgeschiedenis van Nederland krijg je al een goed beeld van waar het boek over zal gaan. De titel klinkt werelds.
In de opening wordt vertelt waarom en hoe dit boek is geschreven en aan welk voorbeeld dit boek is ontleend en waarom. Het maakt je nieuwsgierig naar het boek.
Wereldgeschiedenis van Nederland is een heel erg interessant boek dat het verhaal vertelt van het allerprilste begin van Nederland tot en met het heden. Je komt er onder andere achter wie hier in den beginne leefden, waar de eerste Neanderthaler werd gevonden, waar de hoogste terp is en de orkaan op Sint Maarten. Je ziet het leven in Nederland, de politiek, het land zelf enzovoort in de loop der eeuwen veranderen, je krijgt er een heel erg goed beeld van, maar je moet het wel allemaal in het tijdsbeeld van dat moment bekijken. Je ontdekt dat, ondanks dat we in een klein kikkerlandje wonen, Nederland toch wel belangrijk is in en voor de wereld.
Het mooie is dat je op een gegeven moment in de jaren komt vanaf dat je geboren bent, dat je dingen herkent omdat je ervan hebt gehoord of omdat je er zelf misschien wel bij was.

Lees verder op https://surfingann.blogspot.com/2018/11/wereldgeschiedenis-van-nederland.html.