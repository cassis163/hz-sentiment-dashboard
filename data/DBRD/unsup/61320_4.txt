Fascinerend, vreemd, spannend... zomaar wat woorden die bij me opkwamen tijdens het lezen van Duma. Vroeger een grote King fan totdat zijn boeken naar mijn idee wat Ã¡l te fantastisch en vreemd werden; ik was ineens klaar met King. Een jaar of 10 later is Duma weer de eerste King die ik lees, en ik moet zeggen: King is back! Het was weer even wennen aan de schrijfstijl, maar na de eerste paar hoofdstukken zat ik er helemaal in en het boek hield me volledig in z'n greep. Het is een bijzonder origineel verhaal, beetje vreemd maar spannend! De betekenis van ware vriendschap en moed worden prachtig neergezet, het verleden kunstig verwoven met het heden. Een boek met een kop en een staart waartussen het langzaam duidelijk wordt wat er aan de hand is en waarom. King staat wat mij betreft weer helemaal op de kaart!