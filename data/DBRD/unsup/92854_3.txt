Detectives raken verzeild in Hollywoodspektakel. Zo kan je Dodenrit, de nieuwste PJ Tracy, best omschrijven. De speurders van dienst zijn de Monkeewrenchers (zie ook Engelenmoord en Levend aas) en de politiemannen Magozzi en Rolseth. Het spektakel krijg je als er een race tegen de klok begint om twee van de Monkeewrenchers te bevrijden Ã©n een groot onheil te voorkomen. Meer over dat onheil geef ik liever niet mee, dat zou het leesplezier maar bederven.

PJ Tracy is er opnieuw in geslaagd een goed verhaal te schrijven, met een bevredigende plot. De mix van detective en Hollywoodspektakel werkt wonderbaarlijk goed. Wel nog een minpuntje: als je de vorige boeken niet gelezen hebt, wordt het moeilijk de verschillende speurders uit elkaar te houden. Uitgebreide karaktertekening zit er in dit spektakel niet echt in.