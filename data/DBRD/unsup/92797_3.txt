Het verhaal speelt zich af in de 17e eeuw rondom Giethoorn waar de adellijke familie Sloet van het geslacht Renoy woont in het herenhuis De Daalhof. Vader Baldewijn en moeder Machteld en hun zonen Reynt en Arend. De jongens leren allebei de liefde ontdekken en de gevolgen daarvan zijn groot

Het boek heeft grote letters en is ingedeeld in paragrafen. Dat leest heel makkelijk en door deze indeling is ook heel duidelijk wie er aan het woord is. Het boek is goed te volgen en interessant. Ik vond het eerste deel van het verhaal het sterkst. De hoofdgebeurtenissen en het einde van het verhaal hadden wat mij betreft iets uitgebreider gemogen Doordat het verhaal zo gefragmenteerd is kun je dit verhaal niet echt vloeiend lezen zoals bij een ander verhaal maar is het meer een opsomming van gebeurtenissen. De titel is goed gekozen omdat meerdere personen in het verhaal ontworteld raken in hun leven en wat de gevolgen daarvan zijn.

De hoofdpersonen zijn geloofwaardig en zijn redelijk goed uitgewerkt maar dan wel op de manier dat we hen zien in fragmenten van hun leven. Je ziet niet echt dat ze een ontwikkeling doormaken of emotioneel groeien . Het zijn voornamelijk gegevens die verteld worden. Van de themaâ€™s die aan de orde komen vind ik die van homoseksualiteit heel geloofwaardig verteld maar bij het thema van ongewenste zwangerschap in die tijd (de 17e eeuw) heb ik toch mijn bedenkingen en vind ik dit thema niet bijzonder uitgewerkt. Dat had meer kunnen zijn.

Alles bij elkaar is het gewoon een leuk boek om te lezen en de moeite van het lezen waar. Maar verwacht geen verhaal dat een heel grote indruk op je zal maken of een verhaal waarin je volledig in mee gezogen wordt. Daarvoor is het gewoon niet sterk genoeg.