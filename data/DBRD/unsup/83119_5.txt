Bri is een meisje met maar 1 grote wens; rapper worden net als haar vader. Haar vader is echter een poos geleden vermoord door een bende. Er komen op dat moment ook weer herkenbare situaties en bendes naar voren die ook in het boek ‘the hate u give’ beschreven. Er wordt ook even herinnerd aan de rellen die toen in het eerste boek van Angie Thomas plaats vonden na de moord op een zwarte jongen door een agent.
Bri probeert in deze moeilijke tijd staande te blijven en haar eigen keuzes te maken. Daarin wordt ze heel erg beïnvloed door haar vrienden en een bekende rapper. Ze doet mee aan een battle en wint. Haar rap ‘niet te stoppen’ wordt overal gedraaid en gezongen maar dan merkt ze dat de mensen om haar heen haar teksten verkeerd begrijpen. Bri komt voor een groot dilemma te staan. Of meegaan met de flow en niets aantrekken van het feit dat mensen haar nu anders zien. Dat zal haar een contract geven en geld waarmee ze haar moeder kan helpen óf bij zichzelf blijven en dan andere nummers schrijven of stoppen met rappen en verder gaan met haar leven.
Deze strijd wordt in dit boek zo goed beschreven, waar dit meisje doorheen gaat is verschrikkelijk. Er wordt aan alle kanten aan haar getrokken en ze wil alleen maar het goede doen. Ook goed haar best doen op school want dat is haar ticket uit de armoede.
Haar moeder verliest haar baan in de kerk en Bri gaat twijfelen aan haar geloof, ze moeten naar de voedselbank. Heeft God dit zo gewild??
Haar tante aan wie ze zoveel steun heeft gehad toen het niet goed ging met haar moeder wordt gearresteerd en Bri is hevig teleurgesteld. Komt ze hier nog overheen?

Angie Thomas heeft weer een pakkende roman geschreven over het leven in het Amerika van nu. Dit zou zo in de krant kunnen staan morgen. Ze heeft zich goed verdiept in de wereld van deze mensen. Hun gebruiken, taal en cultuur komt mooi aan bod. De raps zijn vertaald door Akwasie en geven het boek een extra kippenvel- dimensie. Ik vind de schrijfstijl van Angie Thomas toegankelijk voor jong en oud en het boek leest heel prettig. Het verhaal wordt verteld zonder dat je verzandt in beschrijvingen van de ellende die de hoofdpersonen tegenkomen. Het is zoals het is en komt heel realistisch over, Een verplicht boek voor de middelbare school en hopelijk ooit een film. Dat zou mooi zijn.