Crumm….een hilarisch , beetje spannend, gek en kleurrijk boek met veel fantasie. Een boek wat gaat over vriendschap, monsters en feest. Cas wil graag een wild monsterfeest voor zijn verjaardag . Hij nodigt zijn vrienden uit en als er dan een uitnodiging overblijft geeft hij die aan de herfstwind mee, daardoor ontvangt monster Crumm de uitnodiging en wordt het een echt monsterfeest.

Er is niemand die beter kan fantaseren over spannende avonturen dan Cas. Maar eraan meedoen, dat is niets voor hem! Als hij voor zijn verjaardag een geweldig, wild monsterfeest verzint, vervelen de kinderen uit zijn klas zich dan ook suf. Dan gaat de bel van zijn voordeur….

Geweldig wat heb ik dit boek met veel plezier voorgelezen. Een super grappig verhaal waarbij je regelmatig in de lach schiet. Het stukje van de confettischeet vind ik geweldig, je moet er maar op komen. Het verhaal is vlot geschreven en absoluut niet saai. De illustraties zijn heel kleurrijk en gedetailleerd. Er is heel veel te bekijken en te ontdekken voor de kleuter. Elke keer zien ze weer wat anders. Het boek neemt ze mee in een fantasie wereld vol mogelijkheden en kleur. Het verhaal eindigt open, wie weet komt er nog een mooi vervolg.