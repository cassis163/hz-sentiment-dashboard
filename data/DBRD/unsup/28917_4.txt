Wat een prachtig boek heeft Jessica Ruston geschreven!
Het boek is geschreven in de Ik-vorm en wordt verteld door Klara Mortimer. Niet alle boeken in de IK-vorm lezen lekker weg, vind ik, maar met dit boek Heeft Jessica Ruston bewezen dat het wel kan. “Je loog tegen mij” komt wat langzaam op gang maar na één vierde deel van het boek wordt je het verhaal ingezogen en wil je weten hoe het zit.

Samenvatting:
Klara Mortimer moet als 6-jarig meisje haar moeder al missen. Ze groeit op met haar vader waar zij een sterke band mee heeft. Klara kent haar moeder alleen nog via de verhalen van haar vader. Ondertussen is Klara getrouwd met Mark en geeft zij les. Haar leven loopt op rolletjes. Hier komt verandering is als zij op een dag een sleutel bij de post ontvangt met een adres waar zij deze sleutel kan gebruiken. Op het briefje, die is bijgesloten, staat dat daar nog spullen van moeder te vinden zijn.
Klara besluit alleen op onderzoek uit te gaan. Ze verteld haar man, Mark, niks. Al snel komt Klara er achter dat haar moeder een moeilijke leven heeft gehad als fotomodel. Langzaam aan komt Klara achter steeds meer geheimen en verhalen, mede door het dagboek van haar moeder. Wie kan zij nu nog geloven? Haar moeder, die haar geheimen heeft gedeeld met haar dagboek, haar vader of de mensen die haar moeder heeft ontmoet als jong volwassenen? En wie heeft haar de gegevens toegestuurd en waarom?

Jessica heeft het verhaal zo goed uitgewerkt dat de lezer wil weten wat er nu daadwerkelijk is gebeurd met Klara haar moeder. Door fragmenten van het dagboek als basis te gebruiken maakt dat je bijna zelf in het verhaal een rol speelt. Het boek krijgt van mij ook een dikke 4 sterren.