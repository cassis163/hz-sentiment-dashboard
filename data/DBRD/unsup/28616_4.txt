Na Lichte Jaren is Aftellen het tweede deel van de Cazalet kronieken geschreven door Elizabeth Jane Howard.

Maakte je in het eerste deel vooral kennis met het wel en wee van de familie Cazalet in het vooroorlogse Londen en Sussex. In het tweede deel is de Tweede Wereldoorlog inmiddels uitgebroken en richt het verhaal zich meer op de kinderen Polly, Louise en Clary. In verschillende hoofdstukken beschrijft de schrijfster de twijfels , gedachten, verdriet en ambities van 3 tienermeiden die opgroeien in tijden van oorlog. Langzaam maar zeker zie je de oorlog hun leven binnen komen, bij de één wat meer dan de ander.

Hoewel het verhaal met name geconcentreerd is rondom Polly, Louise en Clary, komen de overige familie leden van de Cazalets ook aanbod. Dit doet Howard soms op een manier die lijkt op het uitzoemen in een film zodat je in vogelvlucht een overzicht krijgt over hoe het met de rest van de familie gaat. Om vervolgens ook weer in te zoemen op een volgende persoon of gebeurtenis. Dit houdt de vaart in het verhaal en zorgt er voor dat de spanning aanwezig blijft.
Zijdelings in het verhaal krijg je de grote gebeurtenissen van de oorlog mee, zonder dat dit de boventoon voert. Veel meer lees je hoe de oorlog geleidelijk maar wel duidelijk het dagelijkse leven gaat beïnvloeden.

Howard beheerst het om met mooie zinnen, gedetailleerde beschrijvingen en het slim wisselen van perspectief de lezer tot het einde toe te boeien.
Dat er soms iets insluipt wat net niet geheel geloofwaardig is , is haar vergeven en doet niets af aan het grotere geheel.
Dit tweede deel over de Cazalets doet verlangen naar meer.