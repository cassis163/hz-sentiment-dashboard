Undercover agent Tom Fox wordt tijdens zijn vakantie gebeld door zijn schoonvader. Hij moet naar Berlijn om het verzoek van de, van spionage verdachte, Sir Cecil om terug te keren naar Engeland, in te willigen. Met behulp van de KGB wordt Fox Oost-Berlijn binnen gesmokkeld. Maar na een van de eerste ontmoetingen tussen Sir Cecil en Fox, wordt Sir Cecil vermoord. Wanneer Fox van deze moord verdacht wordt, ziet hij geen andere optie dan zich in Oost-Berlijn te verschuilen. Als vervolgens het verhaal de ronde gaat dat Fox doodgeschoten is door de Russen wordt het bijna onmogelijk om terug te keren naar West-Berlijn en zijn gezin in Engeland. Wanneer Fox' zoon Charlie ontvoerd wordt van zijn internaat, wil hij niets liever dan terug keren. Heeft Fox genoeg aan zijn Russische contacten, om het leven van Charlie en zijn eigen leven te redden?
Auteur Jack Grimwood gooide het roer om, waar hij zijn carrière begon als schrijver van scifi en fantasy, maakte hij in 2016 zijn debuut op het gebied van espionage. Moskva (zijn eerste boek in dit genre) werd enthousiast ontvangen en stond op de Longlist fort the 2017 CWA Ian Fleming Steel Dagger voor beste thriller. Een Nederlandse vertaling verschijnt in november 2018.
“Moskva was one of the most impressive spy thrillers of 2016… Nightfall Berlin is even better. Grimwood’s portrayal of dark and frightening East Berlin is excellent and he is skilful at describing the politics of espionage.” (Times)
Met Nightfall Berlin verschijnt het tweede boek over agent Tom Fox. Na een eerste Koude Oorlog-avontuur in Rusland, mag hij deze contacten in gaan zetten tijdens een bezoek aan Berlijn. Het tweede deel - dat her en der een overlap bevat waar het gaat om de Russische personages in het verhaal - is op zo’n duidelijke manier geschreven dat het uitstekend los te lezen is.
Grimwood geeft zelf aan het belangrijk te vinden dat de feiten in zijn boeken kloppen. Voor het schrijven van Nightfall Berlin heeft hij dan ook veel tijd in Berlijn doorgebracht en ging hij het gesprek aan met oud-agenten. Het resultaat is een krachtig verhaal, waarbij Grimwood er in slaagt de stad daadwerkelijk tot leven te laten komen voor de lezer.
Het boek heeft een prettige schrijfstijl, waarbij de politieke kant duidelijk en praktisch beschreven is. Daardoor heeft het een sterke toevoegende waarde aan het verhaal. De sterke opbouw in het verhaal, waarin spannende gebeurtenissen zich in hoog tempo opvolgen, is een combinatie van Fox' ervaringen en zijn worstelingen uit het verleden en dat hij niet bij zijn gezin aanwezig kan zijn. Helemaal wanneer Charlie ontvoerd blijkt.
God help the world if that child of his was killed. Because what he kept in that locked room inside his head would break free. And who would cage it then? No one would, because if he couldn’t, nobody could.
Een krachtig verhaal dat je meevoert in een politieke wereld die bekend staat als corrupt en gevaarlijk. Het is prachtig hoe Grimwood er in slaagt je daarmee naar het puntje van je stoel te voeren en deelgenoot te maken van Fox, de agent en de familieman.