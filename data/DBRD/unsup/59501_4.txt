Als in de kerk de pastoor vermoord gevonden wordt, zoeken rechercheurs Suzanne Jacobs en Raoul De Vuyst samen met Wetsdokter Tom Beckx als eerste in zijn omgeving naar de dader. Dat de naam Pan in bloed geschreven is, maakt dat het geen gewone moord lijkt te zijn. Wraak? Maar waarvoor?
Als kort daarna een zwerver en schooldirecteur op dezelfde wijze vermoord worden aangetroffen, wordt al snel duidelijk dat het om een sadistische moordenaar gaat. Maar wat is het verband tussen de slachtoffers? Ze lijken niets met elkaar gemeen te hebben, behalve dat ze in elkaars omgeving wonen. Kennen ze elkaar toch of hebben ze een gemeenschappelijk verleden samen met de dader? En wie of wat is Pan?

De rechercheurs worden onder druk gezet om snel met een dader te komen, en gaan daarbij niet altijd even zorgvuldig te werk. Zeker Raoul, die praat voordat hij denkt en graag tegen schenen schopt. Dit geeft verwikkelingen die je als lezer op het verkeerde been zetten.
Zowel Suzanne als Tom hebben buiten hun werk weinig sociaal leven, vinden ze elkaar daarin? En waarom is dat eigenlijk zo?

Pan is het debuut van schrijversduo Ria Maes en Aron Wade, waarbij Ria degene is die schrijft en Aron ideeÃ«n aandraagt. Voor mij zijn ze erin geslaagd om een geloofwaardig en spannend verhaal tot de laatste bladzijde te schrijven. Dat zo goed in elkaar zit dat hij lastig is om een recensie te schrijven zonder te veel weg te geven.