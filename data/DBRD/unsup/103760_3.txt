Dossier K is het vervolg op De PG. Hier treden opnieuw Vincke en Verstuyt (onverwacht) aan, want eerder had Geeraerts al een punt gezet achter de reeks met dit duo in de hoofdrol.
Het is noodzakelijk eerst De PG te lezen, want er wordt vaak gerefereerd naar dit boek.
Opnieuw is de research meer dan behoorlijk. Vooral het reilen en zeilen van de Albanese maffia is interessant.
Toch heeft het boek een wrang bijsmaakje. Sommige passages komen letterlijk (!!!) uit De PG terug. Ook merkte ik een continuïteitsfoutje op. Er gaat een telefoon en één van de inspecteurs neemt op, zonder zijn collega deelgenoot te maken over de herkomst ervan, terwijl wat verder de collega -inspecteur duidelijk ingelicht blijkt over de beller. Zulke foutjes zouden toch niet mogen in een boek van Geeraerts.
We kunnen dus besluiten dat Dossier K goed is, maar zeker niet zo goed als we van Geeraerts mogen verwachten.

Ook lijkt het me dat Geeraerts wat op automatische piloot is gaan schrijven. Ook het boek Geld bevat wat meer foutjes en komt nooit echt van de grond. Hier opnieuw een verdorven hoofdpersoon (zoals in De Ambassadeur, De PG en nog andere boeken van Geeraerts), dus origineel kan je dit niet meer noemen. Het hoogtepunt van de "Vlaamse meester van de crime" lijkt voorbij. Maar we kunnen zeker niet klagen; Geeraerts liet een schat na aan prachtige boeken!