Eindelijk kunnen we in Nederland ook Een onbeminde vrouw van Nele Neuhaus lezen. Het boek welke zij in eigen beheer liet drukken en met behulp van het transportbedrijf van haar man bij de kopers bracht. Een onbeminde vrouw is deel 1 met hoofdinspecteur Oliver von Bodenstein en rechercheur Pia Kirchhoff in de hoofdrol. We kennen ze al veel langer uit de reeds uitgegeven volgende delen in de serie, maar nu kunnen we eindelijk lezen hoe hun kennismaking en eerste zaak samen in verlopen.

In Een onbeminde vrouw wordt het lichaam van hoofdofficier van justitie Hardenbach gevonden. Hij heeft zelfmoord gepleegd door middel van hagelschoten. Enkele uren later wordt er wederom een lichaanm gevonden, Het is Isabel Kerstner gevonden onderaan een uitkijktoren. Dit doet vermoeden dat zij zelfmoord heeft gepleegd door te springen. Isabel was een mooie vrouw getrouwd met de plaatselijke dierenarts Kerstner, maar zij wonen inmiddels niet meer bij elkaar.

Nele Neuhaus is in haar eerste thriller, Een onbeminde vrouw, dichtbij huis gebleven. Net als de reeds uitgegeven boeken, speelt het verhaal zich af in regio Frankfurt. Echter in Een onbeminde vrouw is ze nog een stapje meer op safe gegaan. Het grootse deel van het Een onbeminde vrouw speelt zich namelijk af op een manege, waar Isabel vaak te vinden was. Nele Neuhaus is zelf een paardenfan en heeft ook al enkele jeugdboeken met paarden in de hoofdrol op haar naam staan.

Dat de uitgeverij besloot om eerst Sneeuwwitje moet sterven uit te geven, is logisch. Je merkt duidelijk dat Nele Neuhaus is gegroeid in haar schrijfstijl. In Een onbeminde vrouw wordt er veel gepraat met verdachten en betrokkenen en duurt het langer tot het plot tot een ontknoping komt. In latere delen is Nele`s pen een stuk vlotter geworden en worden onnodige details en scenes weggelaten. Er wordt meer aan de interpretatie van de lezer overgelaten.

Dat Nele Neuhaus met Bodenstein en Kirchhoff een koppel met potentie in handen heeft, blijkt al in Een onbeminde vrouw. Het zijn twee interessante karakters, zoals later zal blijken. Net als in volgende boeken komen er veel karakters voor in het verhaal van Een onbeminde vrouw. Dit is echt een kenmerk van boeken van Nele Neuhaus en een deel van het uiteindelijk plot bevindt zich dan ook de relaties tussen deze karakters. In Een onbeminde vrouw is er al direct een verrassende wending in het plot, dus het is goed te begrijpen dat de uitgeverijen hierna voor haar in de rij stonden en het internationaal succes is.