We volgen Maddy Castle, een getrouwde vrouw met een tweeling die op het punt staat 10 jaar te worden. Op de dag van hun tiende verjaardag gaat de deurbel en samen met de tweeling loopt ze naar de voordeur om open te doen voor deze spontane bezoeker. Er staat een gewapende man in een leger-outfit en een bivakmuts op zijn hoofd en stelt Maddie de eis om te kiezen tussen haar twee kinderen...

Waar ik al redelijk vroeg in het boek de hints oppakte en eigenlijk zat te wachten tot de ontknoping zich bloot zou geven op de manier waarop ik in gedachten had voorspeld, bleek maar mooi dat ik het fout had. Het Dilemma laat wist na twist na twist tevoorschijn komen!

Het is moeilijk te geloven dat dit de debuutthriller van Samantha King is.De schrijfstijl is heel toegankelijk en leest vlot weg, terwijl er constant een spanningsfactor onder de oppervlakte loert. Het verhaal werkt goed in op je onderbuik en ondanks dat de alleen de POV van Maddie lezen, worden andere personages voldoende uitgediept om genoeg informatie te krijgen. Het boek speelt een spelletje met je en gaat gevoelige onderwerpen niet uit de weg.

Ik heb het boek in één avond uitgelezen, ik kon het werkelijk niet wegleggen. Ik heb echt van elke bladzijde genoten en ga zeker naar andere boeken van Samantha King uitkijken. 4 dikke sterren.