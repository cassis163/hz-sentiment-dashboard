Ik lees vrij veel thrillers en ken ook de Vlaamse scène vrij goed. Aspe zegt mij niets, Bavo Dhooge kan ik best appreciëren wegens lekker absurd, en ook Deflo en Mendes staan bij mij hoog aangeschreven. In dit rijtje past volgens mij ook van Laere, die nu al drie keer op rij een opmerkelijke thriller aflevert. In Koudvuur pakt hij het politiek milieu aan, en hij doet dat op een erg menselijke manier. Met andere woorden, geen ongeloofwaardige plots met veel bloederige toestanden, maar stug politiewerk waarbij hij veel aandacht besteedt aan zijn personages. George Bracke - maltliefhebber bij uitstek - zou ik zo bij mijn vriendenkring willen, en met zijn vrouw Annemie zou ik heel graag eens een tango dansen.... Wat die recensent van Crimezone gelezen heeft weet ik niet, maar blijkbaar was dat een ander boek... Koudvuur was voor mij zonder meer de bevestiging van een groot talent.
Ik gaf met enige aarzeling vier sterren, en wel omdat ik vind dat je aan boeken eigenlijk geen punten kan geven. Maar ja, blijkbaar doet Crimezone (overigens een zeer verdienstelijke site) graag mee aan de hype van lijstjes en kwoteringen... Eigenlijk is het altijd weer appelen met citroenen vergelijken!