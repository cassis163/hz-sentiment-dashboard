Kluun bracht dit boek alweer een aantal jaar geleden uit (2009). Een boek wat door vele mensen is gelezen en waar ook een speelfilm van is uitgebracht.
De 1e keer dat ik dit boek las (zal ook wel in 2009 geweest zijn) kan ik mij nog goed herinneren dat ik met tranen over mijn wangen in de trein zat. Tegenover mij zat een lieve oudere mevrouw die vroeg of het wel goed ging. Met mij ging het prima, maar het boek deed iets met mij.

Na deze eerste kennismaking heb ik het boek nog regelmatig overnieuw gelezen. Wanneer ik zin heb om ongegeneerd een potje te janken met een goed boek, dan is dit er 1 die ik regelmatig weer van de plank af haal.

Waarover gaat het boek?

Stijn en Carmen zijn gelukkig getrouwd. Samen hebben zij een dochter Luna. Op een dag krijgt Carmen te horen dat zij borstkanker heeft en begint het verhaal van de medische mallemolen met ziekenhuisbezoeken en leren leven met kanker. Niet enkel Carmen moet leren hiermee om te gaan, maar ook Stijn.

Het boek neemt je mee in de wereld van deze verschrikkelijke ziekte. Het is een eerlijk verhaal, wat niets weg laat. Zowel de bijwerkingen van de chemo, als de manier waarop de kanker je leven beïnvloed worden naar waarheid beschreven.
Helaas is kanker nog steeds een ziekte wat heel veel voorkomt in onze maatschappij. Het verhaal is niet alleen herkenbaar voor mensen die te maken hebben (gehad) met kanker, maar brengt ook inzichten met zich mee over de ziekte. Het doet je tevens beseffen dat je kwetsbaar bent en dat het ieder moment kan toeslaan, hoe gezond je ook lijkt.

Kluun baseerde zich bij het schrijven van dit verhaal op zijn eigen leven. In 2001 verloor hij zijn eerste vrouw Judith op 36-jarige leeftijd aan kanker. Hij was actief in de marketing, maar verkocht na haar dood zijn marketingbureau en vertrok met zijn 3-jarige dochter naar Australië om daar zijn ervaringen te verwerken in zijn debuutroman Komt een vrouw bij de dochter. Het boek kreeg aanvankelijk slechte recensies in Nederland, maar kende wel succes in het buitenland en is ondertussen al in meer dan 30 verschillende talen vertaald. In 2006 won Kluun de NS Publieksprijs met dit boek en op 26 november 2009 ging de verfilming van dit boek in première.