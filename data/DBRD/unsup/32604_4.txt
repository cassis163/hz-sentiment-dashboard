Gespleten begint heel kalmpjes wanneer Andrea en haar moeder Laura genieten van een lunch ter ere van haar 31e verjaardag. Andrea leunt nogal op haar moeder en leeft een wat doelloos bestaan. Echter dat deze dag zou eindigen in een bloedbad kon niemand vermoeden totdat een schutter het restaurant binnendringt en daar slachtoffers maakt. Tot ieders verbazing wordt deze echter door Laura op koelbloedige wijze uitgeschakeld. Wie is deze vrouw? vraagt Andrea zich verbijsterd af.
Al snel komt Andrea er achter dat haar moeder geheimen heeft die niet passen bij het beeld van een zachtaardige spraaktherapeute. Om achter de geheimen van Laura te komen moet Andrea haar eigen veilige leven vaarwel zeggen. Tijdens de zoektocht die zij maakt komt zij erachter dat haar moeder vijanden heeft en zij er in het verleden alles aan gedaan heeft om een veilig bestaan voor haar en Andrea op te bouwen.
Het boek is opgedeeld in verschillende delen, heden en verleden. Door de flashbacks wordt langzaam duidelijk hoe het verleden van Laura in elkaar steekt. De auteur heeft de personages goed uitgewerkt waarbij vooral Andrea een “groeispurt” meemaakt. Van 31 jarige moederskindje groeit zij uit tot een volwassen sterke vrouw.
Gespleten is wederom een boek vol spanning en drama, hiermee bereikt de auteur dat zij de aandacht van de lezer continu weet vast te houden. Zeer knap gedaan! Ik geeft het boek dan ook 4 sterren.