Emma Cline debuteert en wereldwijd wordt zij als de nieuwste revelatie binnen gehaald, met deze roman als wapenfeit.
Hoofdpersoon Evie blijkt een keurig, ietwat onzeker en stil meisje te zijn die in het CaliforniÃ« van de jaren zestig zich zeer aangetrokken voelt tot de veel lossere Suzanne. Al gauw raakt ze verzeild in de leefgemeenschap waarin Suzanne verkeerd, en ontmoet daarin Russell, de onbetwiste leider van de groep. De ontwikkelingen die volgen leidden naar een van de beroemdste moordzaken uit de geschiedenis.
De stijl en beschrijvingen van de schrijfster maken duidelijk dat zij een grote fascinatie heeft voor de werkelijke gebeurtenissen waarop dit boek is gebaseerd. Haar taal is rijk en gelardeerd met vele metaforen. 'Een aarzelende schuifelpas van een museumbezoeker' en 'hun levens waren al overbodig, als een cassettebandje waarop alleen ruis is opgenomen' laten blijken van een groot talent.
Ondanks het gruwelijke verhaal wordt het verhaal nergens smerig of staat het bol van de spanning. Al is er wat dat laatste betreft op het einde nog een aardig grapje ingebouwd.