Twee vriendinnen Julia en Vicky trekken door Italië en verdwijnen. Ouders en zus van Julia trachten met hulp van twee (betrouwbare?) onbekenden (journalist en privé-detective) de beide vrouwen op te sporen. Intussen wordt de zweetdoek van Veronica (een relikwie) gestolen en worden blonde dames vermoord en op de trappen van de basiliek achtergelaten.
Het boek beschrijft zowel de zoektocht naar Julia en Vicky als de historische achtergrond van de zweetdoek van Veronica. De samenhang tussen beide verhalen wordt snel duidelijk. Beide verhalen zijn aardig beschreven, met een zeker gevoel voor het opbouwen van spanning. Helaas vind ik de uitwerking te oppervlakkig en niet erg boeiend. Met name de strijdende partijen om de zweetdoek in handen te krijgen en de rol van Julia en de vrouwenmoordenaar hierin, had wat mij betreft dieper uitgewerkt mogen worden.