Ik lees net de laatste bladzijde van Voorbedacht uit. Ik vind het een goed boek met een tikkeltje spanning. Het genre thriller gaat mij iets te ver. Marjon speelt in dit verhaal de hoofdrol. Haar vertrouwde vriendenkring valt uit elkaar wanneer er meerdere gebeurtenissen tegelijk plaatsvinden. Marjon wil koste wat het kost moeder worden. Haar huwelijk strandt. Wanneer zij Philippe ontmoet, heeft ze net een afspraak bij een bureau voor inseminatie. Ze zet deze afspraak door en blijkt zwanger. Nu de vraag van wie is Carice? Dit boek bevat meerdere gebeurtenissen, die allemaal rond Marjon plaatsvinden. Het karakter van Marjon wordt duidelijk beschreven. De verdere personages blijven oppervlakkig. Al met al een goed boek.