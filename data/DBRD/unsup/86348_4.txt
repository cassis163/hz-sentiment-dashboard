Het leven van Helle is aan het veranderen. Ze is pas verhuisd, ze wordt ouder, haar kinderen zijn bijna allemaal het huis uit. Ze moet haar leven opnieuw invulling geven en meldt zich aan bij een koor. Veel contact maakt ze (nog) niet, maar in het zingen kan ze alles kwijt.

Met de nieuwe dirigent zijn ze bezig met het "Weihnachtsoratorium", een lang klassiek stuk in zes delen, en zij, Helle, zal het zingen, speciaal voor haar man!
Als hij dan wegloopt tijdens de voorstelling, is ze boos, heel boos.
Haar man is zich van geen kwaad bewust. De irritaties blijven doorsudderen om pas bij Kerst tot een verrassende einde te komen.

Als lezer volg je de hoofdpersoon Helle, met haar strubbels en haar gedachten. Het verhaal heeft humor en de vele kleine details in het boekje geven het verhaal net wat meer om over na te denken.