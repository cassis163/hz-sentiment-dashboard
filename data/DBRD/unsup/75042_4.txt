Hersenspinsels is een goede roman maar zeker geen thriller ondanks dat er een moord gepleegd wordt. Het hele verhaal wordt verteld vanuit Jennifer die aan alzheimer lijdt. Je beleefd het verhaal dan ook mee door de hersenspinsels van Jennifer te lezen. Het is dan ook geen vloeiend verhaal, maar een verhaal dat bestaat uit losse flarden. Wat dat betreft is het Alice LaPlante zeker gelukt om de lezer in de huid van Jennifer te laten kruipen. Wel is het een boek dat je volledige aandacht opeist om de vele flashbacks die worden afgewisseld met het heden van elkaar te onderscheiden. Geen boek dat je in één adem uitleest. Ik heb het boek dan ook regelmatig even aan de kant gelegd om alle indrukken die je krijgt te verwerken. Kortom, een geslaagde roman die je een kijkje geeft in het leven van een alzheimerpatiënt.