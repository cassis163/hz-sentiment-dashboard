Jelka schrikt zich dood als het bedje waar haar zoontje Cody hoort te liggen leeg is. Ze raakt vervolgens helemaal in paniek als ze van de politie hoort dat haar partner Oscar zich op die bloed­hete dag op het bureau gemeld heeft met in de de Maxi-Cosi hun zoontje Cody. Over de toedracht mogen ze haar niks vertellen. Jelka probeert te bevatten wat er gebeurt en probeert terwijl Oscar wordt vastgehouden op het bureau antwoorden te vinden. Maar hoe langer het duurt, hoe meer...

Cody is het thrillerdebuut van Bernice Berkleef. Het duurt eventjes voordat je helemaal in het verhaal zat. Eenmaal in het verhaal kom je er niet meer uit. Het leukste aan het boek vind ik dat je je eigenlijk constant afvraagt wat de waarheid is. Wie liegt er? Constant wijzen alle aanwijzingen verdacht een kant op, maar is dit ook echt de waarheid? Je blijft maar lezen, omdat het boek niet is weg te leggen. Constant blijft in je hoofd malen wat waarheden en wat leugens zijn. Dit boek had ik dan ook echt in één ruk uit. Berkleef’s schrijfstijl is erg aangenaam, omdat ze details erg mooi beschrijft waardoor je een eigen wereld en realiteit creëert bij het lezen van dit spannende boek.