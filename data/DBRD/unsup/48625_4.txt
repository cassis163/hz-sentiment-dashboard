Vreeswijk heeft een mooi debuut afgeleverd met Masterplan. Ik vind het echt een mannenboek, niet dat vrouwen het niet kunnen lezen maar het is in essentie een boek voor stoere mannen. Hij schrijft in zijn dankwoord: ik wilde een boek schrijven dat ikzelf leuk vind om te lezen. En dat is Masterplan: een spannend realistisch avontuur dat door die mannen die op zich niet veel lezen - op een keer Gijp na of Dan Brown - een boek willen lezen dat ze kunnen verorberen.

Zo'n boek heeft een paar ingrediÃ«nten nodig:
- vlotte fijne schrijfstijl
- vaart
- realistische setting
- stoere mannelijke hoofdrol
- ingenieus plot
- geen onnodige sentimenten maar herkenbare emoties

Nou, als je jezelf daarin herkent is dit het boek voor jou. Is het dan geen boek voor vrouwen? Jawel hoor, als je van Inferno en James Bond houdt, dan kun je hier prima mee uit de voeten maar verwacht geen diepgaande meningvolle relaties. Daar zijn andere boeken voor.

Dit boek begint met een opzet die we van Indiana Jones kennen: in een recent verleden wordt er iets gestolen. De proloog is hierdoor meteen spannend, realistisch en vol vaart. De rode draad van het verhaal is helder uitgezet.
Als het verhaal begint worden we van hot naar her geslingerd achter het spannende avontuur aan. En juist als je denkt dat je het wel zo'n beetje doorhebt waar het naar toegaan, dan zie je pas echt hoe sinister het plan is. Dan waan je je meteen in een 007 film.
Dit alles is heel filmisch verteld. Goed debuut. In alle opzichten geslaagd.