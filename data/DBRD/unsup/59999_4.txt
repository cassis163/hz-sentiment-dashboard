Het boek heeft twee verhaallijnen die op elkaar lijken en toch ver uit elkaar staan. De verhaallijn van Rawida en die van Nour.
In de middeleeuwen woont Rawida samen met haar ouders en broer in het dorpje Ceuta in Marokko
Na de dood van haar vader besluit zij met de expeditie van de kaartenmaker Al Isidri mee te reizen om zo de wereld te verkennen en deze in kaart te brengen. Zij komen op de mooiste maar ook de gevaarlijkste plaatsen en steeds lukt het hen om alles in kaart te brengen. De geleerde Al Idrisi is een wijs man en Rawida leert veel van hem. Hun reis gaat door Marokko, Libanon, Egypte, Syrië. Als Rawida na jaren weer thuis komt is haar leven voorgoed veranderd.
Nour woont met haar ouders en zussen Hoeda en Zarah in New-York.
Als haar vader ( waar Nour een heel goede band mee heeft ) overlijd, gaat moeder met haar drie dochters terug naar Syrië. Als zij daar net zijn aangekomen breekt de oorlog uit en moeten zij vluchten. Samen met een goede vriend van de familie Aboe Saied gaan ze op weg. Zij maken de verschrikkelijkste dingen mee, worden ziek, verliezen elkaar uit het oog en worden door goede mensen weer verder geholpen. Hun vluchtroute lijkt op de route die Rawida in het verre verleden ook gemaakt heeft met Al Isidri. Als het gezin elkaar uiteindelijk weer vindt is er veel gebeurd en dragen allen de sporen van deze vreselijke tocht hun verdere leven mee.
Nour is een stoer, slim en gevoelig meisje. Zij zet de geluiden van stemmen in haar hoofd om in woorden zoals: zijn honinggele stem, zijn stem is grijs met roze stippen of de rood paarse stem.
Het boek is zo beeldend en poëtische geschreven. In iedere zin zit wel iets moois.
Het boek leest prettig en de schrijfstijl is aangenaam.
Soms moet je een zin twee keer lezen om hem goed te begrijpen maar dat maakt het boek alleen mooier. Citaat uit het boek: De tekst is schilderen met woorden.
Het verhaal van Nour en haar familie is actueel en dat van Rawida leest als een sprookje. Dat alles in een boek is toch wel een gewaagde combi maar heeft voor mij persoonlijk goed gewerkt.
Dit is een boek wat je nog lang bij blijft.