Met dank aan Nadine Barroso voor het recensie-exemplaar.

Auteur: Nadine Barroso

Uitgever: Aspekt

Aantal pagina’s: 235

Genre: Literaire Thriller/NUR 305

Verschijningsdatum: 26 april 2017



Over de auteur:

Nadine Barroso (1981) studeerde Engelse Taal en Cultuur in Leiden. Ze woonde een aantal jaren in Groot-Brittannië en Rusland. Vooral in het buitenland ontwikkelde zij een originele kijk op het leven waarvan zij elementen in haar boeken verwerkt.

( www.nadinebarroso.com )

Cover:

Een vrouwfiguur als een kameleon tegen een boom. Ik vind de cover mooi in de zin van origineel en nieuwsgierig makend.

Achterflap:

Tessa is op de vlucht. Ze is doodsbang dat de man die haar voor het leven getekend heeft, haar opnieuw vindt. Daarom moet ze steeds een nieuwe identiteit aannemen. Overal waar ze komt vallen doden. Wat hebben die met Tessa te maken? Is het mogelijk voor iemand die zo beschadigd is, opnieuw te beginnen?

Ken mij niet is een ijzersterke thriller met een origineel plot.



Mening:

Sodeju, wat heftig, fascinerend en indrukwekkend is deze thriller Ken mij niet!

Dit leesverslaafdmakende verhaal start met een nieuwsbericht over moord en een mogelijke ontvoering in Oregon. Door het verhaal heen geweven komen er meer van deze berichten aan bod. Dit tezamen met de tussentijdse dagboeknotities, welke ik-wéét-niet-wat-voor-emoties los weten te maken, zetten je tot schakelen, nadenken en puzzelen.

En dan hebben we het alleen nog maar over de tussendoorlijnen, want wie me in zijn totaliteit totaal achterover van de stoel blies, is al met al dus hoofdpersonage Tessa. Wàt een karakter wordt hier neergezet! Wat een levensverhaal, wat een beslissingen en hoe verbazingwekkend is het wanneer je echt wel weet wat goed en kwaad is, maar af en toe gewoon meer dan graag meegaat in het ‘kwaad’.

In een goede, filmische en meer dan mooie schrijfstijl zet Barroso hier een machtig verhaal neer, snijdt gruwelijke thema’s aan zonder te ver in detail te treden en het plot in zijn geheel is werkelijk gewoon crimineel goed. Wat een opbouw, en van de eerste tot de laatste letter zat ik aan de bladzijdes gekluisterd.

Wanneer het einde nadert en uiteraard volgt, is het complete, fantastische leesavontuur een feit. Dit had wat mij betreft niet passender en beter gekund.

Ken mij niet was mijn kennismaking met Nadine Barroso en het moge duidelijk zijn, ik wacht met smart op een volgende thriller!

Conclusie:

Schrijfstijl: 4.5

Originaliteit: 4

Leesplezier: 5

Plot: 5

Spanning: 4

Psychologie: 5

Vier en halve sterren voor Ken mij niet.

Karin Meinen.