Het verhaal pakt je gelijk wanneer je de flaptekst gelezen hebt. In je hoofd begin je al te bedenken wat er allemaal zou gebeuren tijdens "the Treatment".
Het boek leest vlot en lekker weg, de hoofdstukken duren niet lang en de manier van schrijven is erg prettig. Je komt verschillende karakters tegen, waarvan ik het jammer vind dat enkelen niet wat uitgebreider uitgewerkt werden. Je blijft vrij ver op de oppervlakte.
Het verhaal begint goed, echter wordt het naarmate je verder komt steeds een beetje voorspelbaarder en lijkt het alsof het boek snel moet eindigen. Ik had het idee dat de opbouw lang duurde en zodra het hoogtepunt geweest was en snel naar het einde toegeschreven werd.
Voor een YA is het een boek die je moeilijk weg legt, spannend en interessant. Er had van mij wat meer diepgang in gemogen. Ik geef het verhaal 3,5 ster, wat niet kan, maar ik vind 4 iets te hoog en 3 eigenlijk net te laag.