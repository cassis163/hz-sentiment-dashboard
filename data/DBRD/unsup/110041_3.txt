Na het eerste boek was ik nieuwsgierig naar het vervolg. Hoe gaat het verder met Peter, die zijn geest deelt met een demon en zijn vrouw Monica, met speciale krachten?

Ze gaan verder met hun queste en willen het kwaad een halt toeroepen. Ze komen door steden en bij aparte volkeren terecht. Bijvoorbeeld een familie van beserkers.

Erg mooi vond ik de weerberen. Ze zijn zo krachtig en groots. Mooi op papier gezet.

Er komen zoveel goden en magische wezens voorbij, dat ik echt geregeld de kluts kwijt was. Ze vertellen bijna allemaal hun verhaal. Dit was me allemaal teveel. Noorse goden , Lucifer en nog veel meer. Soms zijn er ook flashbacks.

Het voelt aan als een mythe, waarvan de geschiedenis zich blijft herhalen. Alles staat al vast in de sterren. Het is het lot.

Ik geef dit boek ook weer 3***, het is echt niet helemaal mijn ding. Teveel namen en personages. Toch vond ik de stukjes over de weerberen en Monica en peter erg goed. Het kwaad komt voor hun heel dichtbij en hun wereld lijkt verloren.