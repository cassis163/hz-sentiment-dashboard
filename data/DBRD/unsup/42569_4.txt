Dit boek is er één in de Kenzie/Gennaro serie, en dit is ook een prima loot aan de stam. Lehane neemt je deze keer mee in een behoorlijk bar en rauw getoonzet verhaal dat draait om de ontvoering van het kind Amanda McCready. En dat wordt al snel niet fraai, want Lehane toont je enkele gruwelijke scenes; zoals die waarin Kenzie een huis binnenvalt waarin pederasten zich al aan diverse kinderen hebben vergrepen.

Tegelijk had ik wel soms het idee dat Lehane dingen soms niet iets te heftig wil aanzetten: zo ontaardt bijvoorbeeld ook een ‘vriendschappelijke’ football-wedstrijd tussen politieagenten, waar Kenzie ook voor gevraagd wordt, in een slagveld waarin ribben gekraakt worden en mannen bloed moeten pissen. Is dat niet een bééétje overdreven?

Ook het plot ontziet de lezer niet bepaald, want al snel komt ook de wrange vraag aan de oppervlakte of Amanda misschien niet veel beter af is dat ze is weggehaald had bij haar totaal onverantwoordelijke moeder. En zo lijkt dit boek een aanklacht te zijn tegen het feit dat je in de VS moeders heel moeilijk uit de ouderlijke macht kunt ontheffen…
Nou ja. Al met al is dit wederom een prima thriller van Lehane. Maar het beste werk van hem blijft toch wel de serie rond de gebroeders Coughlin.