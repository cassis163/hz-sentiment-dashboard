Emily Coleman besluit haar oude leven ,met gezin, ouders en naam, achter te laten in Manchester, en vertrekt met een weekendtas en als Cat Brown naar Londen. Hier bouwt ze zo goed en kwaad als het haar lukt een nieuw leven op, maar haar oude leven krijgt zij niet uit haar hoofd, hoe ze ook tegen probeert te houden, door een totaal tegengestelde manier van leven. En op een dag wandelt haar oude leven zonder waarschuwing haar nieuwe leven binnen.
In mijn ogen voldoet dit boek wel aan de term literaire thriller, immers als je daar de omschrijving van leest ( spannend boek met karakterontwikkeling, onverwachte wendingen, psychologie belangrijker dan geweld) vind je al die aspecten in dit boek terug.
Het psychologische effect word in de eerste bladzijden al duidelijk. Het leven van een tweeling is in veel opzichten niet altijd makkelijk en kan lelijke littekens in het latere leven na laten, zoals bij Cat.
De wending die het boek op het eind maakt, maakt pas een en ander duidelijk. En laat dan pas zien dat je op een knappe op het verkeerde been bent gezet.
Van mij had er nog wel wat meer spanning in het boek gemogen.
Een boek met korte hoofdstukken die sprongen in de tijd maken, maar die niet storend zijn. Een boek van een schrijfster met potentie, met een vlotte schrijfstijl.