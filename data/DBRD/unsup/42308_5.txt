Yougian serie, boek 2: Het Glazen Paleis
Dit is het tweede deel van Latoya haar prachtige serie. Als je van Fantasy houdt, is dit een must. Het is echt een origineel verhaal. Er komen veel prachtige magische wezens in voor. Latoya weet ze levensecht voor je te maken. Dus je ziet het echt voor je. Ik vind dat altijd heerlijk, als je een boek leest en je ziet alles als een film voorbij komen.
Het gaat over Aryn, zij is de dochter van Allyn en Justin uit boek 1 (Nest van de Harpij). Aryn loopt van huis weg, zodra ze hoort dat haar vader gaat hertrouwen met Elly, de moeder van haar beste vriend Charlie. Aryn is geen normaal meisje, ze is een half-Harpij. Haar moeder was een Harpij die in haar leven naam heeft gemaakt. Aryn wordt overal herkent als haar dochter.
Ze weet niet waar ze aan begint en waar ze gaat eindigen op haar avontuurlijke tocht.
Ze komt zeer aparte wezens tegen, moet leren omgaan met haar krachten en zichzelf zien te beschermen. In een herberg loopt ze een mysterieuze zeekapitein tegen het lijf. Ze wil graag gaan varen, de zee lijkt haar te roepen. Op doorreis komt ze een oude bekende van haar vader tegen. En haar vader zal er niet blij mee zijn, dat deze persoon weer terug in zijn leven komt.
Ergens op een vreemd magisch eiland midden in de zee, heerst een kwaad.
En dat eiland lijkt haar te roepen.
Ze moet vechten voor haar leven en hopelijk is ze bestand tegen een zeer boosaardige heks / tovenares. Ik noem het een heks, omdat ze al die eigenschappen bezit, die een echte boosaardige heks ook heeft. Maar dat is een persoonlijk gevoel wat dat karakter me geeft;-).

Aryn is een jong meisje die net de liefde leert kennen. Ze probeert haar krachten te ontwikkelen en is nog maar 15 jaar oud. Haar vleugels heeft ze nog niet.
Ze lijkt in mijn ogen heel erg op haar moeder. Haar karakter is echt goed neergezet.

Het is geschreven in heerlijke vlotte taal en leest echt snel weg. Korte hoofdstukken. Voornamelijk gezien vanuit de ogen van Aryn, Charlie en nog wat andere personages.
Ik heb bijna in elk fantasy verhaal wel een favoriet. En in dit boek ben ik echt dol op Iliad. Hij is zo goed op papier gezet, dat ik zijn magie kan voelen en hem voor mijn ogen zie veranderen. Ik voel ook enorm met hem mee.
En ja, ik ben als draken-freak ook altijd enorm blij als er een draak in voorkomt. Dit verhaal heeft zoveel kanten. Je moet het echt gaan lezen. En je verliezen in dit prachtige fantasy-verhaal.

De cover vind ik ook echt mooi. Die past er gewoon zo goed bij. Je weet wie het zijn. En het glazen paleis is ook zo mooi getekend. Zo zag ik het ook echt voor me!

5 sterren*****