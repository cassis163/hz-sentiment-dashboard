Ik ben het er niet mee eens, dat deze trilogie zou gaan over "dat hij als een soort wonderdokter bekeken wordt". Natuurlijk, de boeken geven een interessant en informatief beeld van de verrichtingen van een veearts, in die tijd dan, maar centraal staat volgens mij toch het proces dat Vlimmen met "Rome" voert om zijn eerste huwelijk ongeldig te laten verklaren. Uit de noten blijkt, dat dit proces rechtstreeks gehaald is uit een of meer bestaande processen - met documenten en al. Rooms-katholieke misstanden....wat actueel! Blijkbaar was Roothaert een strijder tegen onrecht. En tegen bekrompenheid. Wat mij ook opviel in de trilogie die ik merkwaardig fris vond ogen, is de grote liefde waarmee Roothaert de Brabantse bevolking laat leven en spreken. Mooi boek, dit. Die gaat naar mijn top 10.