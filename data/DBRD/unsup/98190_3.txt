En op de één of andere manier verwacht je bij dit boek ook geen happy end. Of je dit ook niet krijgt, vertel ik niet.

Het boek is wat traag... Ik kan me voorstellen dat dit een reden is om het aan de kant te leggen. Maar de treinreis duurt nu eenmaal lang en het leven in zo'n trein gaat niet zo snel als de wereld erbuiten.

Rider is een wees en ze is stoer en zielig tegelijk. Ze geeft de lezer hele dubbele gevoelens mee en dat is wat het verhaal goed maakt. Spannend is het niet, het is vooral een mooi verhaal. Een echt verhaal. Over het leven.