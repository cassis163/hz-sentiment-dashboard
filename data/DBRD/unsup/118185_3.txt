De korte omschrijving op de achterzijde van dit boekenweekgeschenk uit 1981 trok mij aan en besloot hierdoor het boekje te lezen. Het gaat over het zoeken naar een onderduikadres voor een Joods meisje. Een jonge vader fietst met het Joodse meisje achterop naar verschillende adressen om onderdak te vragen. De afwijzingen volgen elkaar op en de spanning neemt toe, naarmate meer mensen geen onderdak kunnen of willen bieden om veel verschillende redenen. Het aantal adressen die aangedaan worden is wat veel, waardoor de spanning van het boek wat terugloopt. Het einde is voorspelbaar. Maar het thema: wel of geen hulp bieden in zware tijden, blijft een tijdloos gegeven. Alleen al hierom is het een aanrader om te lezen. Om zelf eens stil te staan bij dit thema.