Een week of twee geleden ging ik naar de bioscoop met mijn broertje en vriend om The Martian te zien. Gelukkig heb ik een Pathé Unlimited pas dus ik kan zo vaak naar de film als ik maar wil. Ik had via Twitter en andere social media al veel over de film gehoord en keek er echt naar uit. Gelukkig werd aan al mijn verwachtingen voldaan en was de film ontzettend leuk. Zo leuk zelfs dat ik diezelfde avond een reservering plaatste bij de Bibliotheek om het boek ook te kunnen lezen. Want zoals je misschien wel weet: de succesvolle film The Martian is gebaseerd op het boek met dezelfde titel van Andy Weir.

Titel: Mars
Auteur: Andy Weir
ISBN: 9789045207858
Uitgeverij: Karakter Uitgevers B.V.

In het kort komt het verhaal hier op neer: Mark Watney is een astronaut in het team dat naar Mars vertekt als onderdeel van het onderzoekprogramma Ares 3. Het was de bedoeling om een maand lang op Mars te verblijven, maar al na een aantal dagen wordt de missie afgebroken omdat er een ontzettend hevige storm (wind) komt die blijvende schade kan aanbrengen aan de apparatuur. Watney wordt geraakt door een antenne die dwars door zijn pak heenprikt en hij wordt weggeblazen door de wind. Zijn team probeert hem nog een tijdje te zoeken maar door zijn defecte pak krijgt iedereen de melding dat Watney geen bloeddruk of polsslag meer heeft. In de overtuiging dat Watney is overleden op Mars vertrekken de andere astronauten weer naar aarde.

Echter: Watney is helemaal niet overleden! Hij is wel gewond geraakt maar heeft de storm overleefd, en zit nu dus moederziel alleen op Mars zonder apparatuur om met de aarde te communiceren. Gelukkig zijn astronauten best slimme mensen dus hij maakt het tot zijn missie om zo lang mogelijk te overleven zodat hij misschien mee terug kan met het ruimteschip van onderzoeksmissie Ares 4, die volgens planning vier jaar later op Mars zal landen. Hij doet een heleboel wiskundige, natuurkundige en scheikundige dingen om te proberen aardappels te laten groeien op Mars. En dan is er nog het probleem van communicatie met aarde: hoe laat hij aan NASA weten dat hij van plan is mee te gaan met Ares 4?

Wat het boek zo leuk maakt is de manier waarop Watney omgaat met de dagelijkse strubbelingen op Mars. Het boek zit vol met ontzettend droge humor. Ik vond Watney echt een grappig personage. Ook is het leuk dat af en toe het boek wisselt van Watneys perspectief naar NASA’s medewerkers. Hoe er op aarde wordt omgegaan met het redden van Mark Watney vormt een leuk contrast met... LEES VERDER OP https://ilonaleest.wordpress.com/2015/11/19/the-martian-mars-andy-weir/