Voor zover ik weet werden er van de Italiaanse auteur Gianrico Carofiglio vier boeken naar het Nederlands vertaald. 'De onbewuste getuige' is de eerste daarvan. Het boek verscheen bij ons in 2007, telt net geen 300 blz en laat zich in geen tijd uitlezen.

Het boek begint heel sterk, het leesplezier is groot. Hoofdpersonage is advocaat Guido Guerrieri, die de verdediging van de Senegalees Abdou op zich neemt. De man wordt ervan verdacht een jongetje ontvoerd en vermoord te hebben. Centraal in het boek staat niet deze misdaad, maar de gedachten en het leven van advocaat Guido, net zoals de op handen zijnde rechtszaak.

Carofiglio heeft met advocaat Guido een sterk hoofdpersonage neergezet, maar het verhaal zelf is niet van de allerhoogste kwaliteit. Een (te) groot deel van het boek is gewijd aan de verdediging van Abdou. De argumenten om hem al dan niet schuldig te verklaren zijn pover.

Al bij al aangename lectuur die ertoe aanzet om meer boeken van Carofiglio te lezen.