Met de hele club in een camper door Amerika omdat je vader er vandoor is gegaan, dat is een leuk en nieuw uitgangspunt voor dit verhaal. Een roadtrip maar dan net even anders.
Je leest dat ze door Las Vegas komen en denkt gelijk:”o, nee daar gaan haar centen” want Becky kan zich in alle andere verhalen in deze serie nooit inhouden en komt daardoor altijd in de (financiële) problemen.
Zet al je verwachtingen opzij want ik liet het boek bijna uit mijn handen vallen en bekeek de kaft nog een keer. Becky wordt volwassen! Hoewel haar gedachten nog steeds door elkaar heen buitelen is er wat veranderd. Ze kan niet meer shoppen en houdt zich in! De therapie heeft geholpen! En ze overtuigt zelfs een hele winkel met shoppende toeristen om hetzelfde te doen. Deze kant vind ik geweldig en maakt dat het niet een kopie wordt van alle andere verhalen. Becky komt in een nieuwe levensfase, shopt zich een ongeluk, komt in de financiële problemen en vindt een oplossing voor haar man er gek van wordt. Dit is een goede richting die Sophie Kinsella is ingeslagen. Een nieuwe Becky die uiteindelijk verstandiger lijkt dan enkele andere volwassenen in de camper.
Haar problemen lost ze nog steeds op een bijzondere manier op waardoor je weet dat ze nog steeds die Becky is die het goede wil doen en iedereen wil helpen. Behalve Alicia Bitch Billington dan.
Heerlijk! Dit was #zomerlezen 2.0 en een complete verrassing voor mij!