Dit is een verhalenbundel met allemaal science-fiction verhalen van de hand van Johan klein Haneveld. Voor mij is het dit het eerst sf boek wat ik van hem lees en het is me goed bevallen.
Het zijn allemaal losse verhalen, maar er is een rode draad in de verhalen te ontdekken.Ik ga niet alle verhalen apart bespreken maar licht er een aantal uit. Zo is er een avonturier die vreest dat er in het zonnestelsel niks nieuws meer is te ontdekken, hij heeft er geen vertrouwen meer in als hij in een verlaten uitgeholde asteroïde een spoor vind. Dat moet voor hem zijn en hij wil weten wat er gebeurt als hij het spoor volgt. Dit is het verhaal met dezelfde titel als het boek, Conquistador, en meteen het langste verhaal. Voor mij is dit ook een van de beste verhalen uit deze bundel. Je kan inleven in de hoofdpersoon . Deze persoon komt in andere verhalen weer naar voren en dat vind ik wel grappig. De klim is een verhaal over een jonge vrouw die wil ontsnappen aan het leven wat haar ouders voor har bedacht hebben en ze waagt de klim over de hoge muur in hun ravijn om in een andere wereld terecht te komen. Maar of die nou zoveel beter zal zijn dan haar eigen wereld , valt nog maar af te wachten. Ik kan me haar leven zo goed voorstellen, leefde echt met haar mee. Aartsvijanden is een verhaal over twee personen die elkaars vijand zijn , ze weten van elkaar niet dat ze nog in leven zijn maar ze hebben elkaar aan het eind van het verhaal toch nodig om verder te kunnen.
Alle verhalen hebben een begin , een opbouw en een plot. Bij geen van de verhalen zie je het eind aankomen, je denkt steeds : “He?” Dat is het mooie aan korte verhalen. Je kan je inleven in de karakters, die in een korte tijd een bepaalde ontwikkeling doormaken. De sfeer wordt erg goed beschreven , je kan je goed voorstellen hoe het leven op die plaats in het heelal is. Het zijn allemaal spannende verhalen met zaken die mogelijk in een nabije of verre toekomst waarheid kunnen worden. Ik heb er van genoten en geef de bundel 5 dik verdiende sterren.