'De verdwenen schilderijen' is niet zozeer een spannend verhaal als wel een boeiend en interessant verhaal. Het biedt een inkijkje in de kunsthandel en dan met name wat er met de kunst is gebeurd die tijdens de Tweede Wereldoorlog uit Joodse handen is geroofd.
Die geschiedenis wordt verteld vanuit het perspectief van een priv√©-detective die eerst zijdelings maar al gauw direct betrokken raakt bij de zaak van de Lysetski-collectie. Een collectie kostbare schilderijen van een Joodse familie die 'verdween' en in Nazi-handen terechtkwam. Nu komen ze weer boven water en dat heeft gevolgen voor o.a. de overlevenden van de familie Lysetski. Wanneer er doden vallen, wordt de zaak al gauw grimmiger.

Het verhaal kabbelt eigenlijk steeds een beetje door, maar het wordt wel boeiend gebracht. Prima om een luie zondag mee door te brengen, maar over het geheel genomen zal het niet lang in de herinnering blijven hangen. Daarvoor gebeurt alles te fragmentarisch voor wat betreft het spannende gedeelte. Het misdaadverhaal komt daardoor niet goed uit de verf. Maar dat wordt ruimschoots goedgemaakt door de interessante setting van het verhaal, mits je daar belangstelling voor hebt.