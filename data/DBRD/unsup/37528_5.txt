In het vierde deel van de Noordzeemoorden “Eindpel” slaagt Isa Maron erin om alle voorgaande delen op perfecte wijze met elkaar in verband te brengen zodat alles een groot geheel vormt. Verschillende verhaallijnen lopen door elkaar en worden vanuit verschillende personages belicht. De personages worden in alle 4 boeken heel goed uitgediept. Korte hoofdstukken met op het eind steeds een cliffhanger zodat je door wil lezen. Vanaf het begin zit de spanning erin en het boek houd je in de greep tot aan de laatste bladzijde. Met iets wat dicht bij verbijstering komt heb ik het laatste deel gelezen en toen ik het boek uit had was ik er even stil van! Wat een ontzettend goed vierluik en wat een ongelooflijk spannende ontknoping. En dan nog het nawoord, niet te geloven….. Het merendeel van de gebeurtenissen is echt gebeurt, ik ben verbaasd/verbijstert dat dit soort dingen echt gebeuren, dat dit soort “monsters" van mensen echt bestaat. Enig puntje van kritiek: de moord op het bejaarde stel had voor mij geen toegevoegde waarde. Het heeft een ondergeschikte rol in het verhaal en naar mijn idee was het boek zonder deze moord misschien nog net ietsje beter geweest omdat het soms even de aandacht van waar het echt omging weghaalde. Van mij krijgt “Eindspel" ondanks het kritiekpuntje toch 5 sterren.