Gelezen in Wolf Hall van Hilary Mantel: "Geeft zijn vrouw een klopje, zijn hond een kus".
Is dit Britse humor, een foutje of grapje van de vertaler of een nauwkeurige beschrijving van de positie van de vrouw in het Engeland van begin 16e eeuw?

Hoe dan ook: Wolf Hall is een sterke beschrijving van de intriges aan het hof van Hendrik VIII van Engeland, waar we zien hoe Thomas Cromwell zich staande weet te houden in het gekonkel om de macht. Vooral omdat hij goed aanvoelt wat de zoekende koning nodig heeft en daardoor zijn macht weet te vergroten.

Wolf Hall is geen gemakkelijk boek om te lezen. Mij vroeg het in ieder geval om de nodige concentratie. Maar als je die kunt opbrengen loont het de moeite, waardoor je uitkijkt naar het volgende deel "Bring Up the Bodies", net als Wolf Hall bekroond met de Man Booker Prize, met de waardeloze Nederlandse titel Het boek Henry.

Nu deel drie nog...