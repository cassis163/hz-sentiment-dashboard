Het verhaal bestaat eigenlijk uit twee delen, elk gekenmerkt door Elsschot's cynische humor maar waar het eerste deel vooral grappig is en het tweede deel deprimerend.
De knik in het verhaal komt er tegelijk met de knak in de vader.
WO I is het achterliggende thema maar dat blijft toch hoofdzakelijk achtergrond. Net zoals de persoon waarom alles draait, Willem, eigenlijk maar een bijrolletje speelt, een soort rekwisiet is feitelijk. Wat hoofdzaak is, is hoe de kleinburgerlijke bourgeoisie de overhand blijft nemen in het dagelijks leven van de meeste mensen, pietluttigheden worden opgeblazen en de grote dingen compleet genegeeerd kunnen worden.
Het boek leest met veel vaart, het eerste deel door de humor, het tweede door de spanning hoe het afloopt. Het is ook niet zo'n lang boek dus wegleggen hoeft eigenlijk niet.