In Over mijn lijk wordt het detectivepaar Patrick Kenzie en Angela Gennaro ingeschakeld om een vermist kind op te sporen. Samen met twee rechercheurs van politie maken ze overuren om het web van intriges, leugens en misdaad in de onderwereld van Boston te ontrafelen. Uiteindelijk blijkt niemand te vertrouwen en is niets zoals het aanvankelijk leek te zijn.

Dennis Lehane hanteert zijn pen zoals collega-auteur James Patterson dat doet. De nodige lugubere details, afgewisseld door sensationele aktie. Ook de karakters van de hoofdpersonen in het verhaal worden opgebouwd op een vergelijkbare manier, die we gewend zijn van Patterson. Grote verschil is dat Patterson meestal ook de andere kant (die van de misdadiger) in het verhaal betrekt - en hier houdt de overeenkomst tussen beide schrijvers dan ook direct op.

De ontknoping komt vrij onverwachts en iets gekunseld over, maar Lehane slaagt er in een acceptabel - en open - eind eraan te breien. Een lekker boek voor liefhebbers van het Patterson genre.