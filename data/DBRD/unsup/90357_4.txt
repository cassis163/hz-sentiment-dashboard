Bij het zien van de schitterende cover van Het hart van Napoleon van Johan op de Beeck krijg je al een idee waar het boek over zal gaan. De titel zegt genoeg.
Het verhaal vertelt hoe Napoleon werd ingewijd in de wereld van de liefde en door wie dat was, hoe hij probeerde om in de hogere kringen te komen. Je komt erachter hoe hij zijn vrouwen en minnaressen heeft ontmoet, wie zijn grootste liefde was en of dat wederzijds was, hoe hij met vrouwen omging en hoe hij over ze dacht, hoeveel vrouwen hij naar verluid heeft gehad, hoe hij in zijn beide huwelijken was, wat zijn zorgen waren en hoe zijn vrouwen het vonden dat hij vaak zo lang weg was.
De vrouwen van Napoleon zijn uiteraard het belangrijkste onderwerp, maar Het hart van Napoleon vertelt ook het verhaal van hoe hij keizer werd, hoe hij oorlogen voerde, hoe hij uiteindelijk verbannen werd en hoe hij zijn laatste levensjaren leefde. Het is het verhaal van het Napoleontische tijdperk. Daar kan je gewoonweg ook niet omheen, zeker niet omdat vooral zowel Josephine als Marie-Louise op hun manier heel belangrijk waren voor hem, dat het verhaal wel verteld moest worden zoals het geschreven is.

Lees verder op https://surfingann.blogspot.com/2018/07/het-hart-van-napoleon-johan-op-de-beeck.html.