Een leuke chicklit door de toevoeging van het koninklijke aspect! Ik hou van koningen en koninginnen verhalen en zo ook van ‘Er was eens een prins’. De wetten die in de weg staan van het eeuwige geluk maken dat er een tikje spanning in zit. Doorheen het hele verhaal komen er wel heel wat godsdienstige passages aan te pas. Voor mij was dat niet perse een afknapper, maar toch remde dat het verhaal enigszins vond ik en was dit in mijn ogen wat overbodig. Toch verliep het verhaal vlot en had het een goede flow. Zal het wel lukken om samen te komen of steekt er toch nog iemand een stokje voor? Een heel fijn verhaal om te lezen, hoewel het einde misschien net ietsje te snel werd afgehandeld.