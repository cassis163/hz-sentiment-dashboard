De Tijd M.A.N.Chine is de tweede verhalenbundel van Pen Stewart. Het bestaat uit 1 novelle plus 6 korte verhalen.

De novelle V + M kan je met recht indelen in de glittervampieren hoek. Het is leuk opgezet met de tienermeisjes die hun eerste liefde vinden en het stel van (half)vampieren wat hen redt en op sleeptouw meeneemt in hun wereld. Hier en daar vliegt het verhaal uit de bocht door de plotselinge plotwendingen. Als de schrijver meer tijd had genomen dan waren deze punten beter tot hun recht gekomen. Het is met al een lekker weg lezend Young Adult Horror novelle geworden.

Faun met een missie vond ik het leukste verhaal die er tussen zat. Een gezapige, dikke Faun wordt tegen zijn wil uitgezonden om een magisch boek te vinden en komt terecht in een jarenlange vete tussen spoken en geesten in de bibliotheek. Dit verhaal is met vaart en humor verteld.

Het hele korte verhaal Daar waar alles mogelijk is kan je zien als een gedachtespinsel van de schrijver. Het is een aardig idee.

www.versegeesten.be. is wederom een Young Adult verhaal. Een tiener komt achter haar afkomst en blijkt over bijzondere krachten te bezitten waar ze het duister mee kan bestrijden. Dit verhaal voelde als een eerste hoofdstuk van een langer boek. Hierdoor blijven er veel lijntjes bungelen en lijkt het verhaal niet af te zijn.

Ax, dochter van Lix.is een kruising tussen SF en Fantasy, waarin een gevangen meisje haar recht toe eigent. Het is een gemiddeld verhaal geworden. Het begin was sterker dan het eind.

Met het verhaal Het verleden circus van meneer D.O.O.D had ik niets. De beschrijvingen van een man die in het voorportaal terechtkomt, dat eruit ziet als het circus van Meneer D.O.O.D., kwamen bij mij niet goed over.

Het verhaal Tijd M.A.N.Chine is het beste uitgewerkt van alle verhalen. Het is ook een van de betere verhalen van de bundel en verteld het verhaal van een vervloekte man die door de tijd leeft. Het idee is goed uitgewerkt en daardoor leest het verhaal lekker weg.

Met al is dit een aardige bundel geworden met nieuwe verhalen van Pen Stewart.