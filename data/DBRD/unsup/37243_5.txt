Lang uitgekeken naar het laatste deel in de Frieda Klein serie. En het wachten werd beloond. Wat een afsluiter. De rode draad die door alle boeken loopt krijgt hier een mooi slotakkoord. Met heel veel plezier heb ik gelezen over de ondergrondse rivieren van Londen. Soms herkende ik kleine stukjes van mijn eigen wandeltochten door de stad.

De karakters gaan voor je leven, nu de serie gesloten is zal ik ze missen. In dit laatste deel wordt Lola naar voren geschoven. Ze moet een scriptie schrijven maar weet eigenlijk niet waarover. Wanneer ze de suggestie krijgt het leven van Frieda uit te gaan pluizen heeft ze even een houvast. Ze plundert de bibliotheek om informatie, kijkt door de brievenbus - in een leeg huis. Ze probeert of Frieda's vrienden wat willen loslaten. Allemaal zonder succes. Tot ze plotseling per ongeluk Frieda zelf tegen het lijf loopt. Hoewel we dan al enkele hoofdstukken verder zijn is dit toch eigenlijk het begin van een lange reeks gebeurtenissen.

Een vertegenwoordiger, misdaadverslaggeefster Liz Barron, een werkloze techneut. Geen gedeelde interesses, geen gemeenschappelijke vrienden. GeÃ«taleerde moorden. Frieda weet dat hij haar op het spoor is, de seriemoordenaar Dean Reeve. Lola heeft hem gesproken. Onbewust. De zwerftocht door Londen wordt voortgezet. Op de dag van de doden moet de ontknoping vallen. Die ik niet ga onthullen. Daarvoor moet je het boek zelf gaan lezen. In mijn eerstvolgende vakantie lees ik ze allemaal nog eens achter elkaar, beslist geen straf! Te beginnen en eindigen op maandag.
De hele serie krijgt van mij alle mogelijke sterren. Een absolute aanrader!