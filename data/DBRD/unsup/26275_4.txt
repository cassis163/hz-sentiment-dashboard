We zitten hier volop in de wisselfase. Dochterlief heeft het gepresteerd om alle vier haar voortanden eruit te wiebelen vlak voordat de schoolfotograaf komt, NIET LACHEN!

"Elfje Floriene gaat logeren bij Draakje Donatius en haar vriend Vosje Vigilius zal er ook zijn. Samen koekjes eten en voetballen. Gezellig! Alleen wil Floriene dat vandaag niet doen. Want ze heeft een wiebeltand. Straks valt haar tand er nog uit. En dat gaat vast heel erg veel pijn doen. Ze durft er niets van zeggen tegen haar vriendjes, tot ze haar wiebeltand niet langer kan verbergen …"

Een heel origineel voorleesboek over vriendschap en het wisselen van tanden. Prachtige grote, gekleurde prenten. Er is ook de ruimte om dit boek echt van jezelf te maken door je naam er in te schrijven. Ook staat er een werkbeschrijving van het maken van een tandenbewaardoosje in en het recept voor het maken van kaneelkoekjes. En wist je dat Elfje Floriene het vriendje van Draakje Donatius is?

'Elfje Floriene en de wiebeltand', tekst van Li Lefébre & illustraties van Margot Senden, Clavis Books.

/Lmcmr