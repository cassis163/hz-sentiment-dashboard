Brave Hendrik
De hoofdpersoon is de bejaarde man Hendrik groen die in een verzorgingstehuis woont. Een naar eigen zeggen nogal correcte, innemende, vriendelijke, beleefde en behulpzame man. Die niet durft te zeggen wat hij denkt. De brave hendrik, dat ben ik, zegt hij. Maar daar moet verandering in komen, vindt hij. En hij besluit om één jaar lang zijn ongecensureerde kijk te geven op het leven in een bejaardenhuis.

Herkenbaar
De schrijfstijl van Hendrik Groen is erg leuk. De zelfspot, ironie, en vooral de gekkigheden en hilarische situaties maken het compleet. Ondanks dat het lang niet allemaal echt zo zal gebeurd, zit er wel veel herkenbaarheid in. Vast nog niet voor iedereen uit eigen ervaring, maar wellicht wel door het leven van je bejaarde ouder, opa of oma. Iedereen herkent wel het verzorgingstehuis van een van bovengenoemde familieleden. De geur die er hangt, de warmte en vooral het eindeloze geklaag. En wat dacht je van de typische bejaarden dingen als een koekjes bij de thee, de bloemetjes jurken en de rollators. Maar ook de actualiteiten, van 2013, het jaar waarin het geschreven is, en de weersomstandigheden die hij door het jaar heen door zijn dagboek beschrijft zijn heel herkenbaar.

Pseudoniem
Ik vond het wel wat jammer toen ik hoorde dat achter het pseudoniem van Hendrik Groen waarschijnlijk de 61 jarige Peter de Smet schuilt. Hij zelf ontkent de schrijver te zijn en de uitgeverij ontkent noch bevestigt het. Dat ik dat jammer vind zat het hem voor mij niet in het schrijven onder pseudoniem, in tegendeel. Maar dat het boek is geschreven door iemand die ruim 20 jaar jonger is in dan de personen waar hij over schrijft. Dat scheelt gewoon een generatie. Het zijn dus sowieso niet zijn belevingen geweest. Maar als hij niet uit eigen ervaring deze dingen op heeft geschreven, moet hij ofwel jaren in een verzorgingshuis gewerkt hebben, of dit nauw meegemaakt hebben met zijn bejaarde vader of moeder. Want de gelijkenis met het echte bejaarde leven is zo treffend, heb ik gemerkt nu mijn schoonvader sinds kort in een woonzorgcentrum woont.

TV serie
Gelukkig had ik het boek net uit voor de televisie serie vorige week van start ging. Want hoewel het boek altijd beter is dan de film (serie), is het wel een erg leuke serie.