Als de rododendron bloeit is het 2de deel in de trilogie rond de vrouwen van kasteel Deverill.
Een mooi vervolg, meeslepend, veel intriges zoals we van Santa Montefiore gewoon zijn. Het verhaal speelt zich voor het grootste deel af in Ierland en Londen en opnieuw zijn de beschrijvingen zo schitterend weergegeven dat je je alles zonder problemen voor de geest kunt halen.
In het begin komen nogal wat herhalingen voor uit het 1ste deel. Ik vond dit niet storend, vermits het meer dan een jaar geleden was dat ik het vorige boek gelezen had.
Het echte verhaal komt maar op gang vanaf deel 2 en dan is er geen ophouden meer aan. Je wordt meegesleept in het verhaal en alle noodlottige wendingen.
Soms wordt een beetje te veel aan het toeval overgelaten, maar dat neem ik er met veel plezier bij.
Bij het begin van elk deel wordt het verhaal rond de mannen van Deverill verder uit de doeken gedaan (jaren 1600) en regelmatig zijn we ook getuige van de geesten, die ronddolen in het kasteel. Ik heb het niet zo voor geestesverschijningen in een verhaal, maar het wordt tot een minimum beperkt en het komt zelfs ludiek over.
Benieuwd naar het laatste deel!