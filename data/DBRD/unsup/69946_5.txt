Jeroen van der Meulen heeft met Hertstranen een erg mooi boek geschreven. Ik ben meegenomen in de wereld van een jongen/man op een bizarre zoektocht. Je eigen fantasie wordt gestimuleerd. Een tocht door de verschillende kamers met verschillende elementen (water, vuur, lucht en vooral aarde). De zoektocht naar het vinden van die elementen en steeds blijft de vraag hangen: 'waarom'. Het antwoord wordt zo lang mogelijk verborgen gehouden. Dat is knap gedaan. Vol verrassende literaire vondsten. Onderdelen waar kleine cultuur- en geschiedenis lessen in zitten en die je inspireren om meer van te weten. Dit is duidelijk méér dan een gewone roman. Ik kan dan ook niet anders dan deze roman beoordelen met het optimale aantal sterren. Dank je voor een schitterende leeservaring.