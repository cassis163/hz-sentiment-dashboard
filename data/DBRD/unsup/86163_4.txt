Nadat ik deze serie al vele keren voorbij had zien komen. Hem bejubeld zien worden door zowat alle boekbloggers die ik volg was mijn interesse meer dan gewekt. Het werd de hoogste tijd om te zelf te ervaren of deze serie al dat lof verdiende. Om te kijken of dit boek ook voor mij was weggelegd. Vol goede moed begon ik te lezen maar werd vervolgens overgoten door Russisch klinkende namen en ging zowat kopje onder in de nieuwe wereld die Leigh Bardugo in Schim en Schaduw schetste. Wat waren nu Hartenwringers, wat betekende tsjifil en welke kleuren kleding hoort waarbij??? Ik werdt totaal overrompeld en had grote moeite om de fijnere details te volgen. Een verklarende woordenlijst, hoe vreselijk ik die ook vind, of wat meer uitleg was een stuk fijner geweest!

Gelukkig vond ik na een tijdje weer vaste grond onder mijn voeten. Begon het me een beetje te dagen. Kon ik meer en meer genieten van een verhaal dat me telkens weer deed verrassen. Telkens weer verbaasd deed staan. Als ik dacht dat het één richting uitging, maakte het verhaal rechtsomkeert en ging alles behalve die kant uit. Ik kan me werkelijk niet herinneren de laatste keer dat ik er zo naast zat met mijn voorspellingen en verwachtingen. Wat me natuurlijk alleen maar enthousiaster maakte :)

Wat ik vooral uniek vond aan dit boek is dat Alina niet echt wil. Niet echt de uitverkorene wil zijn. Liever een gewoon leventje heeft. Ze is eigenlijk heel anders dan alle `uitverkorenen` die ik tot nu toe in boeken ben tegen gekomen. Haar krachten komen bijvoorbeeld niet meteen tot haar. Ze ziet er totaal niet als iemand die grootse dingen zal doen, eerder als een zombie. Totaal anders dan de andere `chosen ones`, die het toch wel gemakkelijk hebben. Die zien er bijna altijd er perfect uit en hebben over het algemeen een happily ever after. Nou dat was voor Alina dus totaal niet weggelegd en heerlijk verfrissend om daarover te lezen. Het maakte dat je nog meer om haar ging geven. Haar aanmoedigde met elke stap die ze zette en haar goede moed probeerde in te praten wanneer ze het even niet zag zitten. Ik kon me zo in haar verplaatsen!

En dan het einde…. Zenuwslopend! Schim en Schaduw laat me totaal flabbergasted achter. Dit… WOW! Lange tijd heeft Leigh Bardugo me laten twijfelen over sommige personages om me in een zinderende ontknoping op de feiten te drukken. Die ik totaal niet voor mogelijk had gehouden. Werkelijk sublieme afsluiting die me intens doet verlangen om het volgende deel te lezen…

CONCLUSIE

Na een wat moeizame start werd Schim en Schaduw beter met elke bladzijde die ik omdraaide, om in een zinderend slot te eindigen dat me deed snakken naar meer. Het verhaal zit vol bijzonder en totaal verbijsterende plotwendingen die je op het puntje van je stoel houden. Een boek voor iedereen die van een uniek en superspannend verhaald houdt! Mijn voorlopige oordeel is dan ook dat de serie die lof wel waard is ;)