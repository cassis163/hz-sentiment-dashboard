Het meisje met alle gaven... welke gaven heeft ze dan wel? Het antwoord vind je als je het boek uit hebt.
Ik begon aan dit boek met het gedacht van een thriller over een meisje dat buitengewone gaven of zoiets had, maar na het eerste hoofdstuk had ik reeds door dat dit een boek van een ander soort was. Iets wat ik niet gewoon was van te lezen maar me toch wel intrigeerde om verder te lezen. Snel volgde de ontknoping... ik was op stap met een zombiekind en kwam in de wereld van The Walking Dead terecht. Niet echt mijn genre, geef ik grif toe, maar M.R. Carey heeft een vertelkunst dat je toch wil weten waar het verhaal toe leidt.
Je krijgt sympathie voor Melanie, het meisje, waar het eigenlijk niet hoort, en hoe verder je leest, hoe meer je de neiging krijgt om haar in bescherming te nemen, terwijl de anderen tegen haar beschermd moeten worden.
M.R. Carey overdondert je soms met allerlei technieken en materies waar ik nog nooit over gehoord had, maar omwille van het science fiction-gehalte toch probeerde te begrijpen.
Het geheel van het boek bracht me naar het einde toe dat ik met een krop in de keel zat. Je zit mee in het verhaal en weet dat er geen redding mogelijk is, of misschien toch wel, of... wie zal het zeggen...
Onvoorstelbaar goed geschreven, niet mijn genre maar qua originaliteit, vindingrijkheid, menselijkheid e.d. scoort dit boek zeer hoog. Een aanrader. 4,5/5 sterren