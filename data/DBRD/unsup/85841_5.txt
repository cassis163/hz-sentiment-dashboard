Hij veranderde niet!
Hij veranderde nog steeds niet!
Neeeee! Kasper raakte in paniek! Hij veranderde toch!

Iedere keer als Kasper verandert is het weer spannend en hilarisch hoe hij zich uit de situatie gaat redden. De titel van het boek is enigszins is misleidend, daar kom je gaandeweg het boek wel achter. Maar wat een avonturen maakt Kasper met zijn vriendjes mee. Wat een heerlijk boek geschreven door Sam Copeland.
Teksten zijn voor kinderen herkenbaar geschreven vol humor en grappige situaties waarbij iedereen zich iets kan voorstellen. Ook de manier van uitleggen van moeilijke woorden wordt op een komische maar heldere manier gedaan. Toch lees ik ook een serieuze verhaallijn in het boek. Niet overheersend, maar wel steeds terugkerend de broer van Kasper Supermove, die door zijn ziekte in het ziekenhuis moet blijven tot na zijn grote scan. Hoe fijn is het dat juist Supermove hem redt aan het eind van het boek tijdens de musical.
Ook een compliment voor de illustrator die prachtige illustraties heeft gemaakt om het verhaal te ondersteunen en waarbij het voorstellingsvermogen nog eens extra geprikkeld wordt.
Gelukkig komen er nog 2 delen van deze grappige serie waarin we kunnen genieten van Kasper en zijn vriendjes.