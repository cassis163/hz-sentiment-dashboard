Dit is een korte verhalenbundel van maar 40 bladzijdes. Er staat op de achterkant:
Boven in de sterrenhemel wonen twaalf kleine sterrenbeelden. Elk van hen gaat op avontuur in deze gedichtenbundel. Ideaal voor het gezin om samen te beleven voor zich naar dromenland te begeven. Ook fijn om overdag over te fantaseren. Geschikt om hardop voor te dragen op school of thuis en om samen of alleen te lezen. Ritme en rijm scheppen een opgewekt spel dat erg aanstekelijk werkt.
Dit zijn korte verhaaltjes over de tekens van ons dierenriem. Ze zijn bedoeld voor jonge kinderen om voor te lezen voor het slapen gaan. Of om zelf te lezen natuurlijk.
De verhaaltjes hebben allemaal een sterrenbeeld in de hoofdrol, zoals de kleine Ram, de kleine Vis enzovoort. Het zijn korte ritmische en rijmende verhaaltjes, waarin de kenmerkende karakters van het desbetreffende sterrenbeeld naar voren komen. Ik herken mezelf wel in de kleine Ram (koppigheid en ongeduldigheid)
De verhaaltjes zijn vlot geschreven, erg herkenbaar en vol met humor.
Ik waardeer deze bundel met 5 sterren.