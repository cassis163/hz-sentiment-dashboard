Het boek sprak mij al extra aan omdat het hier in de omgeving afspeelt. Zelf woonachtig in Kerkrade dus voor mij een bekende omgeving. Waardoor je je nog beter in het boek kunt inleven.

In eerste instantie vroeg ik mij een beetje af wat de cover voor moest stellen. Echter zodra je de epiloog leest van het boek, snap je de cover en is gelijk de toon gezet. In de kliniek van Dr. Fuchs worden experimenten gedaan met een magneet apparaat wat de hersenen beinvloed. In het begin komt het verhaal rustig op gang en word je vooral bekend gemaakt met de hoofdpersonen. Wat het boek in eerste instantie meer leest als een roman. Dit verandert echter gaandeweg het boek en de spanning wordt op een rustige manier opgebouwd. Ik werd een aantal keren op een verkeerd been gezet en dacht dat iemand anders het gedaan had. De schrijfstijl van Henry de Hoon is prettig en leest gemakkelijk weg.