Wendy vroeg mij of ik voor verschijnen haar boek al wilde lezen; het verschijnt namelijk pas 1 oktober! Aangezien ik me de laatste tijd heel erg verdiep in het je krachtige zelf zijn en je angsten overwinnen, leek me dit boek erg interessant en verwachte ik veel (h)erkenning.

Eenmaal begonnen met lezen werd al snel duidelijk dat Wendy van Mieghem een fijn toegankelijk boek geschreven heeft. Er wordt veel uitgelegd, er worden veel voorbeeldsituaties geschetst en er worden tips gegeven. Daarnaast is er voor de lezers ook nog een gratis online minicursus.
Ieder hoofdstuk wordt afgesloten met een aantal reflectievragen, zodat je niet alleen de info tot je neemt maar het ook nog kunt toepassen. Schaf dus tegelijk met dit boek een mooi notitieboekje aan, dan kun je aan de slag met het weer in contact komen met jezelf en je gevoelens!

De lay-out van het boek is lekker fris, er staan leuke illustraties in en het geheel is overzichtelijk. Het boek is opgesplitst in meerdere thema’s – behoeften en verlangens, emotie en gevoel, natuurlijk herstel, inspiratie, afwijzing, eenzaamheid, etc. – dus je kunt zelf zien of een hoofdstuk je aanspreekt of niet.

Ik vond het een erg fijn boek om te lezen, ik vond er inderdaad veel in terug wat ik zelf kan toepassen of wat ik herkende. Ik kan dit boek zeker aanraden als je meer inzicht wil krijgen in je emoties en gevoelens en graag wil weten wat je allemaal kunt doen om alles in balans te brengen.