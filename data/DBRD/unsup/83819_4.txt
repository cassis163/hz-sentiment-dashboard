De schrijfster Ren√©e Knight is op oudere leeftijd, eind veertig, begonnen met schrijven. Ze woont in Londen met haar gezin. Ze is ooit zelf secretaresse geweest en heeft diverse functies bij de BBC gehad. Dit is haar tweede boek.

De taak van een secretaresse is weten wat je baas wilt. De relatie tussen Mina en Christine wordt goed neergezet en je leeft met Christine en Mina mee.Christine doet wel heel veel voor haar baas en dat is allemaal heel begrijpelijk. Als secretaresse moet je geheimen kunnen bewaren en soms is een leugentje om bestwil voor je baas ook niet te voorkomen. Maar als je alles voor je baas over hebt en zij verdraaid op een gegeven moment de zaken, hoe loyaal kan je dan nog zijn?

Het boek is zeker in het begin niet een super spannend verhaal, maar er worden af en toe speldenprikken uitgedeeld, dit maakt dat je door wilt lezen. Je voelt dat er iets te gebeuren staat. Het einde was wel heel verrassend.