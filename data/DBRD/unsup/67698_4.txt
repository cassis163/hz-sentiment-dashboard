Ik had nog niet eerder een boek van de Wallander-reeks gelezen, maar ik moet zeggen dat ik van dit boek heb genoten. Maar dan niet zozeer vanwege Wallanders zoektocht naar het waarom van von EnkeÂ´s verdwijning en de dood van diens vrouw als wel vanwege de mooie beschrijvingen van het gevoelsleven van inspecteur Wallander.

Kurt Wallander wordt ook een dagje ouder en dat ondervindt hij dan ook aan den lijven. Regelmatig vervalt de hoofdpersoon in overpeinzingen over de loop die zijn leven heeft gehad en hoe hij zijn laatste levensfase denkt door te brengen. De schrijver heeft bij mij hiermee een gevoelige snaar weten te raken. Enkel en alleen daarom al is dit boek het lezen waard!