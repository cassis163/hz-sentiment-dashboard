Jason Reynolds (1983) is een Amerikaanse auteur. De bestverkopende auteur van de New York Times. Bekend vanAll American Boys, de Track-serie, Long Way Down, For Everyone en Miles Morales-Spiderman. Hij schrijft voor jongvolwassenen, omdat hij weet dat een heleboel jongeren niet van lezen houden, omdat ze boeken saai vinden. Jasons missie is dan ook: geen saaie boeken schrijven.

67 seconden heeft echt enorm veel prijzen gewonnen en daarnaast zijn de filmrechten ook al gekocht door Universal.
Het boek gaat over Will. Zijn broer Shawn is net vermoord en Will staat op het punt om naar de dader te gaan om hem te vermoorden, want dat zijn de regels. Je huilt niet, je snitcht (verraad) niet en je neemt wraak. Will stapt de lift in om naar beneden te gaan en op elke verdieping stapt er iemand in. Will krijgt steeds een klein stukje te horen van een groot verhaal. 67 seconden duurt de rit met de lift en in die tijd begint Will te twijfelen of hij wel op weg is om het juiste te doen.

De cover is duidelijk en strak. Je weet dat er iets gaat gebeuren in 67 seconden tijd, in een lift. Na de achterkant te hebben gelezen zou ik het boek absoluut kopen in de boekwinkel.

Het boek 67 seconden is geschreven in vrije versvorm en na de eerste tekst gelezen te hebben, dacht ik: hoe gaat Jason Reynolds het voor elkaar krijgen dat ik echt in het verhaal blijf zitten? Nou daar had ik absoluut niet over hoeven twijfelen. Wat is 67 seconden superknap geschreven! Het leest vlot weg en het voelt net alsof je naast Will in de lift staat. Sommige stukjes vond ik zo mooi, dat ik ze nog een keer heb herlezen. Wow! Het verhaal houdt compleet je aandacht vast.

Jasonâ€™s missie om geen saai boek te schrijven is met dit boek zeker gelukt. Ik vond het gewoon jammer dat het boek uit was. Ik geef dit boek dan ook 5 sterren. Als ik meer kon geven dan had ik dat zeker gedaan. Ik zou het als cijfer een 10 geven! Ik ga zeker ook nog andere boeken van Jason Reynolds lezen. Ik ben benieuwd hoe de film gaat worden.