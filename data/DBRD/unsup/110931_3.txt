Naakte Zielen uit 1999 is het thrillerdebuut van Luc Deflo. Het is het verhaal van speurder Dirk Deleu en onderzoeksrechter Jos Bosmans, die een seriemoordenaar op de hielen zitten. Met een stiletto en een fileermes moordt hij hele gezinnen uit. In Mechelen wordt het gezin Poulders op gruwelijke manier afgeslacht. Ten einde raad doet Bosmans een beroep op zijn oude collega en vriend Dirk Deleu, een toprechercheur die tijdens een vorige zaak in ongenade is gevallen. Een paar dagen later wordt een nieuwe moord gepleegd, ditmaal op de familie Verbist. Deleu ziet veel overeenkomsten tussen de eerste en de tweede reeks moorden: de vrouw was zwanger en hun foetus is verwijderd, alleen bij de eerste familie wist niemand, dat ze zwanger was, zelfs de anatoom- pathaloog had het over het hoofd gezien, omdat ze abortus had gepleegd. Voor Deleu en Bosmans wordt de druk steeds groter om de dader te pakken. Het onderzoek zit al snel op een dood spoor. Deleu kruipt in de huid van de moordenaar, in de media "De Uitbener" genoemd. Hij kan echter niet voorkomen, dat er nog meer mensen worden vermoord.

Naakte zielen leest gemakkelijk weg. Het verhaal wordt verteld uit verschillende perspectieven, ook uit die van de dader, maar vooral de overdenkingen van Deleu worden uitgebreid verteld, soms een beetje te uitgebreid. Vanaf het begin zit de spanning er in. Echter halverwege is al duidelijk wie de moordenaar is en dat vond ik wel jammer. Dat deed wel af aan de spanning: 3,5 ster.