Het leven van Helena, een gewone studente aan het conservatorium in Groningen, veranderd drastisch als ze achterna wordt gezeten door onbekenden. Samen met Suzan en Danny slaat ze op de vlucht. Langzaam wordt het verleden van Danny ontrafelt en komt Helena achter haar achtergrond. Ze slaan de handen ineen, maar is dat wel zo'n goed idee....

Zo ontspint een spannend verhaal dat met vaart en actie is verteld. Peter mengt Science Fiction met een hoop oude goden van Aarde, het Atlantisverhaal, de Illuminatie en nog een paar andere esoterische zaken. Elk element hiervan past heel mooi in zijn verhaal en draagt bij aan de herkenbaarheid. Naast humor heeft hij ook aandacht voor de figuren. De goden worden heel menselijk en je begrijpt wat eeuwenlang rondlopen op Aarde doet met zelfs machtige wezens. Ik vind het alleen jammer van het einde, dat had niet gehoeven, er een vervolg uit persen. Dit doet afbreuk aan het juist zo mooie, spannende en meeslepende verhaal.

Op het eind na is dit boek zeker een aanrader. Voor iedereen van 12 tot 112 jaar (of nog ouder, je weet nooit of ze nog rondlopen op Aarde) die van een fantastisch verhaal houden, die houden van spanning en een vlot verteld verhaal met veel bekende elementen uit onze geschiedenis.