**Blogtour** Petra Nouns- Takla Makan: Het blauwe licht

Ella is een apart meisje, ze valt op omdat ze altijd dezelfde kleren draagt. Ze zit op een school, met veel leerlingen uit verschillende nationaliteiten. Dat zorgt regelmatig voor herrie en opstootjes. Er zitten racisten op de school, maar ook veel Turken. Een Turkse jongen kan ze niet uitstaan: Orkan. Iedereen heeft wel zon jongen in de klas gehad. Veel eigen dunk en opschepperig. Het is de druppel als hij ook nog eens beweert dat zijn tante kan toveren. Ze gelooft er helemaal niets van. Tot ze op een dag vreemde dromen ( of visioenen krijgt),waar een mysterieus blauw licht een grote rol in speelt. Dingen die niet kunnen leven, lijken een eigen wil te krijgen. Hoe kan dit? Is ze gek aan het worden? In een van deze vreemde gewaarwordingen ziet ze de toekomst: daar is ze dolgelukkig samen met Orkan. Dit kan niet waar zijn! Ze vind hem vr√©selijk!

Het verhaal heeft een sfeertje van 1001 nacht. Oosterse aspecten. Gedeeltelijk speelt het zich af in Duitsland, maar ook de woestijn ver weg, komt voorbij.

Ella is een echte tiener. Haar gevoelens veranderen van het een op het andere moment. Dat is soms een beetje moeilijk , die omschakeling. Maar ik denk ook dat het een young adult boek is, voor de wat jongere lezers, in dit genre. Zo nu en dan zie je echt dingen die een tiener doet. Het hoofdpersonage is ook jonger dan de gemiddelde young adult personages meestal zijn.

Het is een mysterieus en spannend verhaal met veel zwijmel momenten. Maar ook zitten er veel dingen die je zult herkennen uit je eigen jeugd. We zijn allemaal onzeker geweest, toen we verliefd waren.. En we herkennen allemaal wel iets uit dit verhaal denk ik.

Het is vlot geschreven. Het einde is goed genoeg afgesloten. Er zou een vervolg kunnen komen. Helaas gaat dat niet want de auteur is overleden.

Ik vond het een leuk boek om te lezen, ondanks dat het niet helemaal mijn ding was. Ik geef het 3,5 sterren. Cijfer 7.