Er worden weer aanslagen gepleegd in Europa. Met de vluchtelingenstoom door het continent lijken terroristen een nieuwe ingang gevonden te hebben om de EU te ondermijnen. Het special force team van Charles Cavendish zet in deze combi van thillerauteurs Ross en Hartman alles op alles om uit te zoeken wie hierachter zit. Adam Kaplan en Carrie Montevagio splitsen zich op en volgen ieder een spoor. Carrie krijgt versterking van Roberto Grasssi wanneer ze de uit handen van de terroristen ontsnapte vluchtelinge Rana probeert te redden. Adam wordt in een ander deel van Europa achterna gezeten door degene die ze proberen te ontmaskeren. Deze thriller waarvan je bijna het idee krijgt dat de auteurs een glazen bol hadden bij het schrijven van hun plot heeft even de tijd nodig om neergezet te worden, maar dendert later in een sneltreinvaart door naar de ontknoping. Voorlopig is de EU weer veilig, of lijkt dit maar zo? De lezer denkt op het eind alle antwoorden ontdekt te hebben, maar blijft plotsklaps verbouwereerd achter. We zullen zien wat voor vervolg het duo Ross en Hartman ons gaat leveren.