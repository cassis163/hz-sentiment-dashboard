Het bastaardmeisje vertelt de geschiedenis van Gemma, een meisje dat op jonge leeftijd uit de armoede wordt gered door de rijke boer Pietrino. Zijn moeder ontfermt zich over haar en voedt haar op tot een nette jongedame. Het wel en wee van een boerenfamilie wordt zeer beschrijvend geschreven. Na het uitbreken van de Tweede Wereldoorlog verhuist Gemma met haar "broer" Nino naar de grote stad waar zij gaan studeren. Zo ver van huis en in een onzekere periode zoeken ze steeds meer steun bij elkaar. Gemma voelt zich hier heel onzeker over, moet ze kiezen voor haar liefde voor Nino of trouw blijven aan haar familie? Naar het einde toe volgt een aantal dramatische gebeurtenissen elkaar snel op, waardoor het verhaal voor mij wat ongeloofwaardig overkomt maar het blijft zeker een mooi boek waarin de Italiaanse familieverhoudingen mooi beschreven worden.