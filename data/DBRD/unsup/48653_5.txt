Het eerste dat mij opviel in Yellowmoon waren de mooie uitspraken van bekende Indianen die vooraan ieder hoofdstuk werden vermeld. Het zijn doordenkers maar wanneer je dit prachtige boek doorleest weet je waarom.
Yellowmoon behoort helemaal tot het genre Psycho-Horror. Maar tegelijkertijd is het zoveel meer. Het is bijna een genre op zich, dit is het Johan Deseyn-genre.
Omdat ik al eerder werk van deze auteur gelezen heb, ben ik met grote verwachtingen aan Yellowmoon begonnen en ik ben allesbehalve teleurgesteld. Ik heb zelfs meer gekregen dan ik mij had kunnen inbeelden. De spanning druipt van de paginas. Het verhaal is ongelooflijk meeslepend en het was héél moeilijk om dit boek tussendoor opzij te leggen. Dit is het soort boek wat je in één ruk wilt uitlezen. Een boek om te lezen en te herlezen. Zelf wanneer je het verhaal uitgelezen hebt, blijf je nog een tijd met je gedachten in dit boek vertoeven. Met dit boek heeft Johan Deseyn bevestigd wat ik al hoopte, namelijk dat België wel degelijk over topauteurs beschikt.
De naam Johan Deseyn verdiend het om in 1 adem genoemd te worden met Stephen King en Dean Koontz. Deze auteur doet mij beseffen hoe dankbaar ik ben dat ik kan lezen! Met Yellowmoon heeft hij mij laten genieten. Geloof me, dit boek wil je lezen!
Zelf ga ik het volledige aanbod van deze auteur lezen, ik wil er niets van missen!