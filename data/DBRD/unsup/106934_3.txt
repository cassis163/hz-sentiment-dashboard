Het realiteitsgehalte van Kerr's boeken waarin kriminalkommizar Bernie Gunther de hoofdrol speelt, moet je met een korrel zout nemen. Het is vooral de context waarin het verhaal zich afspeelt, die het interessant maakt: Het Duitsland ten tijde van de oorlog.

Gunther is eigenlijk een anti-nazi, maar een geweldige speurneus die door 'de duivel van Praag' SD-generaal Heydrich tegen wil en dank opgetrommeld wordt om een moord op te lossen.

Kerr's boeken ontwikkelen zich altijd een beetje langzaam, waarna tegen het einde de verschillende verhaallijnen samenkomen. Geen topthrillers, maar ze happen wel lekker weg.