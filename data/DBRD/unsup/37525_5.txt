Wow, dat was heftig!

Zeven minuten na middernacht gaat over Conor die geregeld nachtmerries heeft. Hij is een jongen van 13 met gescheiden ouders. Vader woont in Amerika met zijn nieuw gezin, zijn moeder is terminaal ziek.
Op een gegeven nacht belandt Conor van zijn nachtmerrie in een ontmoeting met de taxusboom uit zijn tuin die uitgroeit tot een monsterlijk wandeling ding.
Hierdoor ontstaat een wat bizarre vriendschap waarbij het monster Conor metaforisch helpt bij het loslaten van zijn moeder.

Niet zo’n bijster dik boek maar zo ongelooflijk prachtig verwoordt wat een verlies van iemand die je graag ziet, doet met een kind.
Het is zo al verschrikkelijk moeilijk als volwassene om een verlies een plaats te geven maar Patrick Ness geeft het verhaal een speciale dimensie door dit gegeven te omkleden met een “sprookje”.
Onvoorstelbaar sterk verhaal voor iets wat als een zeer donker deel van iemands leven behelst.

Ik kijk reeds uit naar de verfilming met Liam Neeson in de hoofdrol.