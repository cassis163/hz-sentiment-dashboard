13 uur Deon Meyer

13 uur is de zevende thriller van de Zuid Afrikaan Deon Meyer. Het is het tweede boek met (hoofd)inspecteur Griessel in de hoofdrol.

In Kaapstad is een jonge Amerikaanse rugzaktoeriste vermoord, ze is gevonden met een doorgesneden keel. Een andere toeriste, Rachel Anderson, is vermist.
Tegelijkertijd krijgt de politie ook te maken met de moord op een belangrijke platenproducer.
Inspecteur Vusi Ndabeni krijgt de zaak toegewezen. Griessel begeleid de inspecteur als politiementor.
Griessel en Ndabeni moeten de moorden oplossen en Rachel opsporen. Zeker als blijkt dat het leven van Rachel op het spel staat.
Er staat veel druk op de politie om de zaken op te lossen. De producer was een belangrijk persoon en, aangezien Kaapstad voor een groot deel leeft van toerisme, is een vermoorde toeriste geen goede reclame.
Wat het nog moeilijker maakt is dat de politie elkaar onderling niet vertrouwd en te maken heeft met racisme

Het boek is knap geschreven, het verhaal zit goed in elkaar. Ik vind dat de karakters in het boek heel levensecht over komen. Het was interessant om over Kaapstad en Afrika te lezen.
Ik vond het ontroerend om te lezen dat Griessel alles op alles zet om Rachel te redden. En ook dat Rachel volhoud omdat ze denkt aan haar vader en vertrouwd op Griessel
Toch viel het boek me tegen. Het is in de tegenwoordige tijd geschreven alsof het gebeurd terwijl je leest. Het taalgebruik is vaak erg omschrijvend. Hierdoor bleven de personen voor mij wat op afstand.
Ik kon moeilijk in het verhaal komen, en legde soms het boek even weg omdat ik het vermoeiend vond worden. Pas de laatste honderd badzijdes heb ik achter elkaar uitgelezen.

Ik kan niet zeggen dat het geen goed boek is. Maar het leesplezier ontbrak bij het lezen van 13 uur.