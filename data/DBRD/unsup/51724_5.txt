Zalig boek. Niet alleen zalig om in die verhalen te duiken. Het zijn dan ook zalige verhalen, een fantastische wereld waar je in duikt. Een uitgebreid pantheon aan Goden & nimfen, saters, … Het leest ook zalig weg, want Stephen Fry is een fantastische verteller. Maar het is vooral zalig om te ontdekken hoeveel er van deze Griekse Mythologie – en van de Griekse taal – in ons dagdagelijks leven is geslopen. Constant wijst de auteur er ons op hoe bepaalde zaken, woorden nu nog verder leven in onze taal, in onze cultuur. En dat zonder pedant te zijn. Integendeel, Stephen Fry is de leraar waar je naar op kijkt, bij wiens verhalen je weg droomt. Dit boek is – wat mij betreft – dan ook verplichte kost. Geen beter schoolboek dan dit. Geen Grieks (of Latijn) studeren en het zien als een dode taal die je je eigen maakt; maar er constant aan herinnerd worden hoeveel hiervan verder leeft in onze huidige wereld. Niet hameren op naamvallen, verbuigingen & vervoegingen; maar tonen hoe relevant dit nu nog is. En daar slaagt Stephen Fry wonderwel in. Terwijl hij ook nog eens wondermooi vertelt. De Griekse Mythen blijven wonderlijke verhalen. En dat is zalig. Dubbel zalig.