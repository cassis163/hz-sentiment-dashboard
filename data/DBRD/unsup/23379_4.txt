‘Pan’ is het thrillerdebuut van de Vlamingen Ria Maes (bekend van de Sara-dagboeken) en Aron Wade (acteur). Het is een klassieke thriller, waarin verschillende moorden gepleegd worden, waarna de zoektocht naar een dader en zijn motieven begint. Origineel hoofdpersonage in de vorm van een gerechtsdochter die niet enkel lijken onderzoekt, maar ook moordenaars wil opsporen. Een helder verhaal, personages die tot leven komen, een goed plot, meer dan voldoende spanning, een portie psychologie en een onverwachte ontknoping, dat is ‘Pan’ in een notendop. Meer dan geslaagd debuut.

Verhaal 8, Schrijfstijl 8, Originaliteit 7, Spanning 8, Leesplezier 8