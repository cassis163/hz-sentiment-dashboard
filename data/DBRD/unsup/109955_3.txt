Victor Sluis leidt het perfecte leven; hij heeft een mooie vrouw en een prachtige dochter en is een gerenommeerd professor aan de Universiteit in Leuven. Maar zoals het gaat in het leven, wil Victor meer. Hij besluit zijn Universiteit uit te zwaaien en een bedrijf op te richten. Het commerciÃ«le bedrijf Nano Services richt zich op innovatieve ontwikkelingen op het gebied van Nano-technologie.

In eerste instantie wil Victor met zijn bedrijf de wereld een stukje beter maken door Nano-technologie te introduceren en verder te ontwikkelen in onder andere de medische wereld. Maar zijn stabiele en stevige persoonlijkheid blijkt niet opgewassen tegen het grote geld en al snel slaat zijn missie om in een missie waarbij eurotekens de belangrijkste doelstelling is.

Deze verandering is abrupt, want Victor heeft zich altijd ten doel gesteld de wereld met zijn bijdrage een stukje beter te maken. Victor is een man die zijn manier als de enige en beste manier ziet. Hij heeft dan ook geen oog voor zijn dochter Eline, die op haar manier haar vader probeert duidelijk te maken dat de mensheid de wereld langzaamaan aan het vernietigen is. Hun relatie staat trouwens toch al op losse schroeven, want Eline is zo beschermend opgevoed dat zij wereldvreemd is en haar sociale vaardigheden nog volop aan het ontwikkelen is. Het contrast tussen deze twee personages is qua persoonlijkheid groot, maar ook hun manier van denken. De koppige Victor en de gevoelige, maar verbitterde en onzekere Eline die probeert haar vader op verschillende fronten te overtuigen. Overtuigen van zijn slechte keuzes in de opvoeding en de noodzaak om de klimaatverandering stop te zetten voordat het te laat is.

Maar het is niet het enige dat stopgezet moet worden voordat het te laat is. Wanneer Eline voor het eerst in haar leven verliefd wordt, trekt haar beschermende vader weer alles uit de kast om zijn lieve dochter te beschermen. Hoe onaantastbaar en krachtig is Victor wanneer hij zijn gezin verliest?

Lees verder op: http://boekenz.nl/2016/03/witte-warmte-van-dimitri-casteleyn/