Zoals bekend stelt Stefan zijn e-book gratis beschikbaar onder de voorwaarde dat je er na het lezen een recensie over schrijft. Nu dat vind ik geen probleem.

Het boek stond alweer enige tijd op mijn e-reader en ik was het eigenlijk alweer een beetje vergeten. Nadat ik hoofdstuk 7 van het estafette Kerstverhaal ‘Een Kerst vol verrassingen’ met veel plezier had gelezen en dus kennismaakte met de schrijfstijl van Stefan dacht ik er weer aan. Toen ik daarna de Feelgood bundel downloadde en het verhaal Unbesmirched las wist ik dat ik hierna echt Kismet ging lezen.

Kistmet is het verhaal van Moira en Finn. Het eerste deel wordt vanuit Moira verteld en toen we oversprongen naar Finn had ik even wat moeite met de wending van het verhaal. Op een gegeven moment springen we weer over naar Moira en daar was ik toch wel erg blij mee. Dan gaat het verhaal ineens best snel, in een soort van stroomversnelling leek het wel te komen.

Moira en Finn maken genoeg mee, Moira moet van zichzelf meer met haar hart leren denken en minder met haar hoofd. Gelukkig doet ze dat ook tegen het einde van het boek.

Het is een bijzonder verhaal, anders dan anders, maar absoluut lezenswaardig en een vervolg hoe het nu verder gaat met Moira zou er van mij zeker mogen komen.

Ik ben gek op epilogen bij boeken en het epiloog bij dit boek vond ik mooi en passend.