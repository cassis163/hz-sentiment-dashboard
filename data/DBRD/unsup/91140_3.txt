“Vanaf nu wordt alles beter” van Maartje Willems is volgens de achterflap hèt boek voor alle eind-twintigers en dertigers met of zonder dilemma.
De cover ziet er al veelbelovend uit, met een figuur die voor een grote boekenkast met allerlei zelfhulpboeken staat.

Maartje vertelt in op zichzelf staande, korte verhalen over situaties en vraagstukken die ze in het dagelijks leven tegenkomt. Bijvoorbeeld over werk, vriendinnen, de liefde en mode. Het is vlot geschreven en het leek soms net alsof ik met een vriendin zat te kletsen, doordat het zo toegankelijk is. De antwoorden en oplossingen waar ze mee komt zijn vaak creatief en grappig. Bij sommige verhalen staan illustraties van Lona Aalders.

Ik heb me goed vermaakt met het boek, maar er was minder herkenning dan ik vantevoren had verwacht. Wellicht omdat ik geen dertiger meer ben. Het is een bundel om lekker in de lentezon op je balkon te lezen of mee te nemen op vakantie. Zo snel als de verhalen weglezen, zijn ze misschien ook weer vergeten. De ironische en soms sarcastiche ondertoon vond ik erg leuk.
Ik geef het boek 3 sterren