The White Rose is het tweede deel van de Jewel-trilogie. Eerder verscheen al deel 1, The jewel en een novelle ‘opgesloten’. The white Rose volgt waar de spannende cliffhanger uit het eerste deel ophield. (spoiler alert voor wie deel 1 nog niet gelezen heeft!) Violet heeft het serum van Lucien aan Raven gegeven, en zelf werd ze betrapt met Ash. Maar ze wil wel nog steeds weg uit de Jewel. Gelukkig is Lucien er en regelt hij bondgenoten. Violet probeert de Jewel te verlaten en moet in dit deel ook nieuwe auguriën onder controle krijgen.
(einde spoiler alert)
Het tweede deel is weer een spannend boek waarin elk hoofdstuk nieuwe elementen opduiken waardoor je steeds verder en verder wilt lezen. Waar in het eerste deel vooral de onderdrukking van de surrogaten door de adel wordt belicht komt in dit deel veer meer avontuur en actie aan bod. Ook verdwijnt het royale leven uit de Jewel naar de achtergrond. Ik heb dit boek zo graag gelezen en ik kan nu al niet wachten tot het volgende deel uitkomt.
Violet, Raven, Ash, Garnet, Lucien en alle andere personages groeien alleen meer en beter. Ze krijgen meer diepgang en je sluit ze in je hart. Je leert de personages kennen, achtergrondverhalen komen erdoorheen het verhaal tussen. Het verhaal vertraagt een beetje door deze personages zo te bellichten maar het zorgt wel voor een meerwaarde. Het verhaal krijgt hierdoor meer vorm en diepgang en is het niet enkel een avontuur.
De schrijfstijl leest (opnieuw) heel vlot en je komt terecht in een dystopie. Toch komen er enkele elementen aan bod die je aan het denken zetten over de echte buitenwereld.
Verder vind ik ook de verhaallijn nog steeds heel boeiend en kan deel 2 moeiteloos tippen aan deel 1. Je krijgt een beter zicht op de wereld van Violet en het verhaal slokt je helemaal op.
Voor al de fans van de selection-serie, deze YA moet je gelezen hebben!