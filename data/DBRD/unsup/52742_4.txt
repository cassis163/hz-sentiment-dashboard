Dit boek met grote interesse gelezen! Hoe een vrouw haar mishandelingen heeft kunnen overleven door haar zeventien persoonlijkheden. En hoe één van haar persoonlijkheden besloot om in behandeling te gaan. Een behandeling die jaren heeft geduurd waarbij het vertrouwen in elkaar een zeer belangrijk onderdeel was. Naast het indrukwekkende en schokkende verhaal van Karen is ook de openhartigheid van Richard (haar behandelend psychiater) boeiend. Hij maakt de lezer deelgenoot van zijn eigen handelen; waarom hij sommige vragen niet/wel stelde. Ook zijn eigen twijfels, vragen over hoe Karen te behandelen en het verloop van de behandeling spreekt hij uit in het boek.