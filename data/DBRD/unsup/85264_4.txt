Met "wijd open" heeft Fitzek een vervolg geschreven op de "ogenverzamelaar". Het is dus raadzaam eerst het vorig boek te lezen. De kracht van het verhaal is tevens de zwakte, met name de tomeloze fantasie van de schrijver waardoor het gevaar bestaat het noorden te verliezen. Hierdoor flirt het verhaal met een zekere ongeloofwaardigheid. Zelf had ik het er soms wat moeilijk mee, maar de schrijfstijl met de nodige gedachtengang van de personages (in cursief) bewijst hoe geniaal Fitzek is en dit maakt veel goed. Bovendien wordt het verhaal op deze manier onvoorspelbaar en blijft het de nieuwsgierigheid prikkelen om verder te lezen.
Besluit: Dit vervolg had voor mij niet echt gehoeven daar dit de nazindering die ik had uit het vorig verhaal doorprikt. Maar als fan voor Fitzek
weet ik dit boek wel te apprecieren. Omwille van bovenstaande verdient dit een logische 4 sterren daar waar ik de ogenvezamelaar 5 sterren had toebedeeld.