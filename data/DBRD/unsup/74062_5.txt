Eindspel is het laatste deel uit het de vierdelige reeks van de Noordzeemoorden. Een jaar heb ik uitgekeken naar dit boek. Het boek waarin alle antwoorden staan. Aan de ene kant jammer omdat je weet dat het definitief is afgelopen, maar het is ook heel fijn om eindelijk achter te komen waar Kyra al die jaren naar op zoek is geweest.
De verdwijning van Sarina de oudste zus van Kyra Slagter loopt als een rode draad door de 4 delige reeks. Kyra begint als een schuchtere maar slimme scholier maar ontpopt zich tot een krachtige jonge vrouw met een groot talent. Een aanwinst voor de recherche. Kyra zet alles op alles om de verdwijning van haar oudere zus Sarina op te lossen.
In dit laatste deel studeert Kyra criminologie. Rechercheur Maud Mertens vraagt Kyra om hulp. Ze moet in gesprek met Vincent Demsterwold die vaszit in een Londense cel. Kyra moet alles op alles zetten om antwoorden van hem te ontlokken. Vincent Demsterwold is nogal complex persoon en is niet makkelijk te benaderen Kyra gaat deze gesprekken aan maar door haar nieuwsgierigheid en ongeduld komt ze in een moeilijke positie.

De Noordzeemoorden serie moet je wel op volgorde lezen, maar weet waar je aan begint als je begint kun je de boeken niet wegleggen.
Isa Maron diept de karakters goed uit, heeft een vlotte schrijfstijl die je blijft boeien. Een absolute aanrader voor heel wat uren spanning en leesplezier!