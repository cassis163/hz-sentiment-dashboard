Na een pauze van zo'n twintig jaar kreeg ik de kans nog eens te lezen van Stephen King. Ik heb vroeger vooral de horror van King gelezen en dit is toch anders en toch ook niet. Ik werd echt in het verhaal "gezogen" door King en dat gebeurde hier ook.
Het sprookjesachtig verhaal gaat door in een koninkrijk hier ver vandaan (gaan daar niet alle sprookjes door ;) ). Voor mij was het een verhaal dat ik liefst aan één stuk had doorgelezen. Het prachtig omschreven sprookje vertelt verhalen over diepe vriendschappen, die niet zomaar door een of andere leugen kan vernietigd worden, over loyaliteit, zowel onder familieleden als tussen werkgever en werknemer en ook over hoop, die je niet moet opgeven. Als je gelooft in jouw eigen opties, blijven er mogelijkheden om uit een schijnbaar hopeloze situatie te raken.
Het verhaal leest vlot, want de verteller weet je mee te pakken op reis door het koninkrijk en het leven van de bewoners.
Ik heb waarlijk genoten van dit ebook en heb me voorgenomen dat het hoog tijd wordt om King te herontdekken.