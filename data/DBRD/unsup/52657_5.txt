Het verhaal volgens de flaptekst :
Een professor middeleeuwse geschiedenis wordt op rituele wijze vermoord. Die moord stelt het team van hoofdinspecteur Frans De Nolf zwaar op de proef. Een zakenman vraagt aan journalist Mark Ackein om een doodsbedreiging te onderzoeken. Beide zaken blijken een verband met elkaar te hebben.

In een kat-en-muisspel onderzoeken Ackein en De Nolf elk op hun manier de moordzaak, die uiteindelijk de aanvang blijkt te zijn van een hele reeks waanzinnige moorden in Gent.
Is de recherche niet opgewassen tegen een seriemoordenaar? Uiteindelijk leidt het onderzoek naar mensen die niet zijn wat ze blijken te zijn.
Het verhaal begint met een spannende proloog, die uitnodigt om de rest van het verhaal te willen lezen. In eerst instantie lijkt de proloog er niks mee te maken te hebben, maar later in het verhaal blijkt dit niet zo te zijn.
Het boek leest vlot, het is te spannend om te stoppen. Je wil gewoon weten wie er achter zit(ten). De gebeurtenissen volgen zich snel op, waardoor je je steeds afvraagt of het moorden nog wel ophoudt.
Het karakter van inspecteur de Nolf komt goed uit de verf, je kan je dus prima in hem inleven. Hij is een prototype inspecteur, te veel aan het werk, te weinig slaap. Ook met Marc, de journalist. Je wilt hem soms waarschuwen om voorzichtig te zijn.
De opbouw naar het plot is goed opgebouwd, steeds valt er een stukje van de puzzel op zijn plaats. Het is zeker niet voorspelbaar, ik zat er in elk geval flink naast. Na het lezen van de epiloog ga je zelfs weer twijfelen.
Over de schijver :
Bert Bergs (Robert Vandenberghe) is pas op late leeftijd begonnen met het schrijven van thrillers. In een directe stijl brengt hij spannende verhalen die altijd welk ergens in relatie staan met zijn vroegere biotoop: de Gentse universiteit.
5 sterren.