De moord op het hoofd van de immigratiedienst in Zweden is het startpunt van dit boek. Het recherche duo Mia en Henrik wordt op deze zaak gezet samen met officier van justitie Jana.
Het verhaal van de zoektocht naar de dader van deze en de hierop volgende moorden wordt afgewisseld met cursief gedrukte hoofdstukken over de vreselijke mishandeling van een vluchtelingenkind. De moord lijkt uiteindelijk ook in de hoek van de vluchtelingenproblematiek gezocht te moeten worden. Ovj Jana kampt ondertussen met steeds terugkerende nachtmerries die haar uiteindelijk er toe aanzetten om op eigen houtje op onderzoek uit te gaan. Dit onderzoek leidt uiteindelijk naar de oplossing van de moorden en naar het oprollen van een netwerk van mensensmokkel.
Een zeer goed geschreven debuut van deze schrijfster en wat mij betreft mag dit het begin zijn van een serie boeken over officier van justitie Jana. Spannend, goed geschreven en een actueel onderwerp voor mij de ingrediÃ«nten voor een aansprekende thriller.