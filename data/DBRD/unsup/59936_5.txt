Murat Isik (1977) debuteerde in 2012 met de roman Verloren Grond, waar hij de Bronzen Uil Publieksprijs mee won. Isiks nieuwste roman Wees Onzichtbaar is genomineerd voor de Libris Literatuurprijs 2018.

Metin is slechts vijf jaar oud als hij samen met zijn moeder en zus naar de Amsterdamse wijk De Bijlmer verhuisd. Zijn vader is hun al voorgegaan. Dat is al de tweede verhuizing die hij in zijn jonge leven meemaakt. Want voordat hij naar Nederland verhuisd is hij al vanuit Turkije naar Duitsland verhuisd.

De jonge Metin heeft het in Nederland niet makkelijk. Zijn vader, die zichzelf communist noemt, terroriseert het gezin. Iedereen gaat daar op zijn eigen manier mee om. In Wees Onzichtbaar neemt Metin ons mee in zijn jeugd en de weg naar volwassenheid.

De lezer volgt het verhaal via Metin die af en toe erg volwassen klinkt voor zijn leeftijd. Wat op zich niet heel gek is als je bedenkt wat hij allemaal al mee heeft gemaakt. Daarnaast naakt Isik gebruik van een vrij directe vertelstem. Gedetailleerde beschrijvingen worden afgewisseld met interessante dialogen.

De korte hoofdstukken maken dat het verhaal snel weg leest en zorgen voor meer achtergrondinformatie over Metin. Sommige hoofdstukken lijken in eerste instantie misschien onbelangrijk, maar verdienen hun plek in het grote geheel.

Isik weet verschillende middelen te gebruiken om de lezer het verhaal in te zuigen. Waardoor het absoluut geen straf is om 600 pagina's te lezen. Sterker nog, na 600 paginaâ€™s wilde ik meer. Wat dat betreft is Isik terecht genomineerd voor de Libris Literatuurprijs.