Een realistisch en vlot lezende thriller van Linda Jansma.
De oorlog in Irak, kinderontvoering en terrorisme zijn de onderwerpen die in dit boek aan de orde komen. De verhaallijnen wisselen elkaar steeds af en naarmate het boek vordert komen ze meer bij elkaar.
Het boek beschrijft gebeurtenissen die zomaar echt kunnen gebeuren en waarschijnlijk is dat ook de reden dat het boek zo uitnodigt om door te lezen. De schrijfster slaagt er in om de spanning in het boek steeds vast te houden en zeker de laatste 100 bladzijden kon ik het boek niet meer loslaten.
Een absolute aanrader!