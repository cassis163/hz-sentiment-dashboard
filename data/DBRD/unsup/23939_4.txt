Ik had zin in een lekkere YA-thriller dus schreef mij in voor The Treatment. De drie zinnen op de achterkant klonken al veelbelovend:
" You have to help me. We're not being reformed. We're being brainwashed." Dit stond op een briefje van Mason aan zijn zus Drew. Zoals een goede zus behoort te doen gaat ze hem proberen te redden.
Wat volgt is een leuk verhaal dat vlot wegleest. Hoofdpersonage Drew was af en toe een beetje knorrig wat mij dan weer aan mezelf deed denken. Ik vond haar leuk omschreven. Doordat je leest vanuit haar perspectief weet je net zoveel als dat zij weet. Dit zorgt voor de spanning in het boek.
Of het haar lukt Mason te redden laat ik in het midden, maar er zit zeker wel voorspelbaarheid in. Alsmede personages met net de juiste vaardigheden.
Wat wel jammer is is dat het einde een beetje afgeraffeld voelt en voor mij net alsof er een vervolg kan komen.
Al met al een prima boek om lekker tussendoor te lezen.