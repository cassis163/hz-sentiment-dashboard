Tjonge, als je de lyrische reacties boven mijn recensies hebt gelezen, moet je wel als een gek naar de winkel of bieb gehold zijn om De stenen aap te pakken te krijgen, niet? Misschien toch even de hagiografie van enkele kritische noten voorzien.

Ja, Deaver is een goed plotter, maar zoals dat meestal gaat met 'gehypete' auteurs zijn ze al over hun hoogtepunt heen tegen de tijd dat ze echt doorbreken. Voor een deel heeft dat te maken met het feit dat Deavers reputatie deze keer tegen hem werkt. Je weet dat hij je als lezer zal proberen te verrassen en dus ben je extra op je hoede. En ja hoor, een van de personages is niet wie hij beweert te zijn... alleen trapte ik niet in de verrassing en het boek voor me de mist in.

Akkoord, gooit er nog wel wat wendingen tegenaan die van vakmanschap getuigen, maar echt overtuigen deed hij me niet. Daar is zijn occasionele neiging om de pedante schoolmeester uit te hangen niet vreemd aan. Ik hou er niet van als auteurs pronken met hun kennis om de kennis, of het nu Chinees of forensische pathologie is. Nee, als je dan toch als een gek naar de winkel of bieb holt, doe jezelf dan een plezier en haal Dodendans of De duivelstraan in huis. Dat is zijn onvervalst beste werk.