In dit eerste deel maken we kennis met Annemarie. Een meisje dat in de ogen van haar ouders niks goed kan doen. Ze krijgt overal de schuld van en wordt vaak naar haar kamer gestuurd. Hier wordt ze erg verdrietig van. Gelukkig klopt Elferia op een dag op haar raam en met haar wordt haar leven ineens een stuk spannender!

Omdat de sfeer in het begin van het boek erg negatief neergezet wordt, werd ik er zelf ook een beetje somber van. Ik begon er zelfs aan te twijfelen of ik het boek wel leuk zou vinden, omdat ik even bang was dat die sfeer zou blijven. Maar gelukkig bleek het verhaal een paar hoofdstukken verder een hele andere kant op te gaan en werd het zelfs spannend! Annemarie veranderd van een meisje waarop neergekeken wordt in de held van de stad! Waarom ze dat wordt? Dat zul jezelf moeten lezen! Daarnaast zijn er een aantal dingen waar je vraagtekens bij zet omdat het zo vaag blijft waaronder Elfenland en De Grote Vorssel. Elke keer hoopte ik dat Elferia er meer over zou vertellen, maar de antwoorden daarop krijg je helaas niet.