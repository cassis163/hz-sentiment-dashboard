Mea Culpa is het debuut van de Britse Clare Mackintosh.
Met dit debuut heeft ze zich, wat mij betreft tenminste, duidelijk
op de kaart gezet. Ik ga deze auteur zeker blijven volgen.

In een kort ogenblik van onachtzaamheid laat Jenna, een van de hoofdpersonages uit het boek, de hand van haar vijf jarige zoon Jacob los.
Het jongetje snelt de weg over, op weg naar huis waar warmte en koekjes wachten, maar wordt aangereden.
De schuldige automobilist bekommert zich niet om het kind en de moeder , maar rijdt door.
Jenna voelt zich zo schuldig en heeft zoveel moeite met haar verdriet en schuldgevoel om te gaan, dat ze verhuist en zich begraaft in een klein dorp op het platteland van Wales.

Een ander personage is inspecteur Ray, die het onderzoek naar de dood van de jongen doet.
Naast zijn werk heeft Ray thuis ook nog het nodige te verduren.

Het thema van het boek is schuld en daarnaast speelt ook ook mishandeling een grote rol in het verhaal.

Wat een debuut!
Ik heb het boek met heel veel plezier gelezen, Claire Macintosh hanteert een fijne schrijfstijl en laat je erg meeleven met de personages.
Vanaf de zeer goed geschreven proloog zat ik gevangen in het verhaal, ik vond het moeilijk het boek weg te leggen.
En net wanneer je denkt zo'n beetje alles te weten, komt er een enorme plotwending, die het hele verhaal op zijn kop zet, fantastisch!
Een echte aanrader voor mensen die van een goede, psychologische thriller houden.
Ik ben heel benieuwd naar een volgend boek van Claire Macintosh.