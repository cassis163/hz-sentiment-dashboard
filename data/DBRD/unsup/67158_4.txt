Paradijs in de polder is het vijfde boek van Arita Baaijens. Ze is naast schrijfster ook ontdekkingsreizigster en bioloog. Het boek is opgedeeld in drie hoofdstukken. In het eerste hoofdstuk “Verlangen” verteld ze over haar omzwervingen en reizen naar de Sinaïwoestijn en Siberië. Ze beschrijft welke verlangens, gevoelens en overpeinzingen ze heeft tijdens deze bijzondere reizen en hoe ze in contact komt met de natuur en haar omgeving. Het is niet alleen een ontdekkingsreis door de onherbergzame natuur, maar ook een ontdekkingsreis door de ziel en hoe de ziel beïnvloed wordt door de natuur om je heen. Na alle verre oorden komt ze terecht in Nederland. Want hoe kunnen we ook in ons eigen polderland ons verwonderen, rondstruinen en je verbonden voelen met de natuur? Het tweede hoofdstuk bestaat uit heel veel oefeningen om weer in contact te komen met de natuur om je heen. Je moet hiervoor wel echt buiten je comfortzone stappen maar het kan je zeker helpen om je weer wat meer verbonden te voelen met de natuur. Het derde hoofdstuk gaat over deep maps, kaarten van de omgeving die naast de topografie van een gebied ook de verhalen vertellen. Deze dynamische kaarten laten je zien hoe je een omgeving ervaart en wat jij er van weet. Het is eigenlijk een reisverslag, filosofisch boek en zelf hulp boek in een.

Kijk ook eens op de bijbehorende website: www.paradijsindepolder.nl en op youtube voor meer inspiratie.