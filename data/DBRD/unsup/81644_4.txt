Ashley is op pad met een stel vriendinnen, ze krijgen panne met de auto, maar woren geholpen door een attente man, ze ontmoet de man, Michael O Conell weer in het uitgaansleven en belandt met hem in bed, een one-night stand denkt ze, maar daar denkt hij heel anders over, hij raakt bezeten van haar,en begint haar te stalken.
Dat is op zich al erg genoeg, maar iedereen die met haar te maken heeft, krijgt ook met hem te maken.
Een vriendje wordt invalide geslagen, haar vader en moeder (die gescheiden van elkaar leven, nadat haar moeder een lesbische relatie is aangegaan)worden via de computer in een kwaad daglicht gezet, waardoor hun baan op het spel komt te staan, de hond van de vriendin gaat plotseling dood, het houdt niet op.
In plaats van dat de obsessie afneemt, neemt het juist toe, maar ze kunnen hem niet betrappen op een strafbaar feit.
Dan besluiten ze (vader,moeder, vriendin,moeder van vriendin)wraak te nemen en werken een duivels plan uit, die hem voorgoed uit de weg moet ruimen.
Maar alles moet meezitten in de uitwerking, anders belanden ze zelf achter de tralies.

Een prima thriller, goed van opbouw en sterk plot, spanning genoeg, en ondanks de 444 pagina's niet langdradig, maar boeiend tot het einde.