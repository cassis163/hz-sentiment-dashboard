Twee zusjes, Leah en Su gaan voor het behalen van hun diploma op vakantie naar Mallorca. Een van de zusjes, Su, is geadopteerd en is de ‘brave’ zus, Leah is brutaler en neigt naar het losbandige. Tussen de zusjes heerst rivaliteit, ze kunnen niet echt met elkaar opschieten. Op vakantie gaat het helemaal mis: door drank en drugs verliest Su de grip, ze gaat met maar liefst 12 mannen seksuele handelingen aan, dit wordt gefilmd en op het Internet gezet. Su schaamt zich rot en wil niet mee terug naar huis, ze vlucht weg en gaat op zoek naar haar biologische moeder. Intussen komt Leah thuis aan en gaat moeder Ruth op oorlogspad, vastbesloten om de daders aan te pakken. Helen Fitzgerald schrijft vanuit verschillende perspectieven o.a. vanuit Su maar ook heel herkenbaar vanuit Ruth. Daarnaast komen veel thema’s aan bod: de rol van de sociale media op het leven van tieners, groepsdruk bij tieners, adoptie, drank en drugs etc. Het boel leest vlot weg maar nergens heb ik het idee dat ik een thriller aan het lezen ben, echt heel spannend wordt het niet. Toch is het een mooi boek om te lezen, de problematiek is eigentijds en herkenbaar. De schrijfstijl van Helen Fitzgerald is prettig, het boek leest vlot weg. Een minpuntje heb ik ook: het einde is mijns inziens te ongeloofwaardig, beetje jammer.