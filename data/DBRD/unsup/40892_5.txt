Ondanks de saaie cover vond ik het een spannend en vermakelijk boek wat ik in één dag uit las.

De hoofdstukken zijn verdeeld in het heden en in het verleden. Het heden waar Joni bij een pastoor alles gaat vertellen wat er voor, tijdens en na het vriendinnen weekend is gebeurd en zo probeert uit te vogelen wie die vijfde brief geschreven kan hebben.

En het verleden waarbij wordt verteld hoe de vriendinnen elkaar hebben ontmoet en wat zij zoal samen hebben meegemaakt.

Doordat het heden en het verleden samen komen wordt duidelijk wie wat waarom geschreven heeft. Ik had zelf niet door wie die brief geschreven kon hebben. Maar omdat ik zo benieuwd was en er steeds wat gebeurde zodat ik iemand anders verdacht, moest ik blijven lezen.

Wat ik een leuk detail in het boek vond; De manier waarop deze vier meiden een vriendschap gesloten hebben. Ze zijn allemaal schorpioen en hun achternaam begint met de letter C.