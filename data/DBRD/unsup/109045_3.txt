Aftellen is het tweede deel in de kroniek over de Engelse familie Cazalet. Het speelt zich af in de begin jaren van WOII. In het verhaal komen veel personages aan bod waardoor het wel handig is om er een stamboom bij te houden, zeker als je het eerste deel niet hebt gelezen.
De familie woont ivm de oorlog bijelkaar in het buitenverblijf Home Place. Langzaamaan worden de gevolgen van de oorlog merkbaar: een aantal mannen wordt opgeroepen, de overvliegende bommenwerpers, de voedsel tekorten.
Maar zeker ook de ‘gewone’ dagelijkse problemen worden beschreven (ziektes, overspel, liefdesperikelen, abortus, homoseksualiteit ).
Door de vaak gedetailleerde beschrijvingen leer je aan de ene kant de personages goed kennen maar is het af en toe wel langdradig. Voor de liefhebbers van familiekronieken is dit boek zeker een must, want veel interessante verhaallijnen. Voor diegene die 4 delen wat te veel van het goede vinden is het te hopen dat er een mooie tv-serie van gemaakt gaat worden want daar leent deze familiegeschiedenis zich absoluut voor.