Lucia is zes jaar als haar moeder een winkel ingaat voor een boodschap en dan op raadselachtige wijze verdwijnt.
Lucia groeit vervolgens met vallen en opstaan op in een klein dorp en we komen haar voor het eerst tegen als ze in de stad woont en al een jonge vrouw is geworden.
Het verhaal begint nogal “pittig”, maar laat je hierdoor niet afschrikken, lees gerust door en alles zal vanzelf op zijn plaats vallen.
Men leest vervolgens hoe het leven van Lucia zich heeft afgespeeld van haar lagere schooltijd tot nu ze een jonge vrouw geworden is en ze op een belangrijk punt in haar leven komt.

“De meeste dingen kun je vieren wanneer ze verjaren, maar toen haar moeder tien jaar verdwenen was, hing er een doodse stilte in huis.”

Het boek laat stukje bij beetje, via flashbacks, zien hoezeer anderen op een negatieve alsook op een positieve wijze invloed hadden op de ontwikkelingen in het leven van Lucia en hoe zij daarmee in haar jeugd omging en hoe zij er uiteindelijk mee omgaat.

“Toen vertelde ze eindelijk over Halina en huilde. Ze knikte toen Louise haar vroeg of het Halina’s graf was geweest waar ze enkele dagen eerder was ingestort.”

Het is een boek dat sommigen wellicht tot nadenken zal laten stemmen over de rol die je hebt, kunt hebben, of hebt gehad in het leven van een ander in heden en verleden.
Wellicht zet het boek de lezer aan om verantwoordelijk(er) om te gaan met woorden en daden, vooral naar kinderen en kwetsbaren in hun omgeving, want een woord of gebaar, hoe klein ook, kan van grote invloed zijn op een ander in zijn of haar leven.
Het boek begint met raadselen maar als je het hebt uitgelezen zal alles de lezer duidelijk geworden zijn.

Lam is het debuut van de Belgische singer-songwriter Hannelore Bedert (1984) en pas nadat je het boek tot over de helft hebt gelezen kom je achter de betekenis van de titel…