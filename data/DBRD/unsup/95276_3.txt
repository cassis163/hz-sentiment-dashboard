'Dromenland', het radioprogramma van Kathy Dufour trekt allerlei rare snuiters aan. De zwoele stem spreekt tot de verbeelding. Sinds ze dan ook nog met haar foto in de roddelpers is verschenen, is het hek helemaal van de dam. Kandidaat verdachten genoeg dus, als ze vermoord wordt teruggevonden in haar flat. Iemand draait achter de tralies, maar Patsy Caril, de speurneus van dienst, 'voelt' dat er met deze arrestatie iets niet in de haak is. Zelf laat de bloedmooie Kathy haar ook niet helemaal koud en ze draait de onderste steen om, waardoor ze haar eigen leven op het spel zet.

Een goed verhaal, geschreven in de heel eigen schrijfstijl van John Vermeulen. Soms beetje vreemd, soms heel erg verrassend. Het einde stemt zeker tot nadenken, je bent niet echt zeker over de dader.