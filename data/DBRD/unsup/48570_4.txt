“Achter je” van Lisa Gardner, heeft me gepakt vanaf de eerste bladzijde.
Gelukkig weer een Pierce en Rainie verhaal met een bijzondere aanvulling in de persoon van pleegdochter Sharlah.
Dit 13 jarige meisje heeft een trauma uit vreselijke gebeurtenis uit haar verleden en begint zich net te settelen in haar nieuwe gezinssituatie als er een klopjacht op haar broer ontstaat.
Deze jongen wordt verdacht van een moord in het verleden en nu ook van een vreselijke misdaad in het heden.
Pierce, Rainie en Sharlah komen al gauw in deze klopjacht terecht, elk met een eigen reden en doel.
Het verhaal neemt me mee het verleden van Sharlah in, maar laat ook zien hoe de twee FBI -profilers deze situatie willen oplossen zonder hun pleegdochter verder te beschadigen.
Als lezer wordt je vakkundig in deze ontstane achtbaan meegenomen.
Ik heb genoten van het verhaal, de verschillende wendingen en de karakters van de hoofdpersonen.