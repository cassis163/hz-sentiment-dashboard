Nadat ik een tijdje geleden met veel plezier de serie Q van Jackie heb gelezen had ik nogal hoge verwachtingen van dit boek en die zijn wat mij betreft meer dan waar gemaakt.
Anne lijkt gelukkig verloofd met Ian en die heeft zijn zaakjes keurig op orde. Zijn baan is het allerbelangrijkste en Anne komt op de 2de plaats.Ian leeft gestructureerd en voorspelbaar. Als Anne op een dag een aanbod krijgt om als oppas met een wereldberoemde rockband mee te reizen in ruil voor een artikel voor het blad waarvoor ze werkt kan ze dit in haar ogen niet weigeren en gaat onder protest van Ian toch mee. Anne wordt al jaren gesteund door haar beste vriendin Maxime, maar as zij tijdens de tour plotseling ten tonele verschijnt krijgt alles een andere wending en is Anne niet meer zo zeker van hun onvoorwaardelijke vriendschap. Tijdens het tournee opent Anne haar hart voor Row het zoontje van de leadzanger Roary en het kleine mannetje sluit Anne volledig in zijn armen en laat haar niet meer los. Ook roary zelf blijkt al snel gevoelens voor Anne te ontwikkelen maar probeert deze te verstoppen. Als beiden zichzelf niet in de hand kunnen houden ontstaat er iets maar thuis wacht Ian en Anne zal een keuze moeten maken.
Het boek leest als een sneltreinvaart en zorgde bij mij meerdere keren voor zowel een lach op mijn gezicht als een kriebel in mijn buik. Het draait in dit boek om vriendschap, humor en vooral veel liefde. Een echte feelgood dus!