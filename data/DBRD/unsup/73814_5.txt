Ik ben geen voorstander van poëzie of gedichten omdat ik altijd de link met romantiek gelegd heb bij gedichten. Maar soms waag ik me toch eens aan een bundel omdat het gevraagd wordt en dan bemerk ik dat ik er soms toch voor opensta.
Dagelijks kom ik op facebook een gedicht van Martin Gijzemijter tegen. Toen ik zijn dichtbundel in de catalogus van Luitingh Sijthoff zag staan, wou ik deze onmiddellijk lezen.
In Dichtgedachten over geluk zijn honderd gedichten opgenomen vol inspirerende gedichten over geluk, het leven en wat gedaan als je een tegenslag hebt.
Soms had ik aan één keer lezen niet genoeg en overliep ik het gedicht nogmaals. Zin voor zin tot de juiste betekenis binnensijpelde.
Dichtgedachten over geluk laten je nadenken over het leven en dat geluk soms in heel veel kleine dingen zit die men in deze moderne tijd soms over het hoofd ziet.

Als je je eigen behoeften negeert,
omdat een ander je geen keuze laat,
is het alsof je hun huis restaureert,
terwijl het jouwe op instorten staat.

Voorzien van simpele aquareltekeningen brengt ieder gedicht je tot een moment van rust en inzicht.

Ik heb mijn angsten in een tas gedaan,
in een koffer al mijn zorgen.
Ik laat ze in het heden staan,
en reis bagageloos naar morgen.

Moest Martin Bijzemijter je nog onbekend zijn, is het nu misschien het moment aangebroken om zijn website en/of facebookpagina een bezoekje te brengen.