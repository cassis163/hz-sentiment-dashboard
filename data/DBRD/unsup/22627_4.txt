Een perfecte woonwijk, dat is Shakers, alles is gepland, niets wordt aan het toeval overgelaten. De bewoners zijn rijk en succesvol, alles is perfect, toch?

Maar niet alles is wat het lijkt en bepaalde dingen kan je nu eenmaal niet sturen. In het perfecte gezin van de Richardson is Izzy een buitenbeentje, en gaan de anderen ook hun eigen gang. Het leventje wordt verstoord door de komst van de huurders Mia en Pearl. Izzy voelt zich erg aangetrokken tot Mia en Pearl lijkt zich uitstekend op haar plek te voelen in het grote huis in Shakers, maar de dynamiek veranderd. Er zijn geheimen uit het verleden, er is een voogdijzaak, er is verstikkende moeder liefde en iets dat eenmaal in gang is gezet, gevolgd door diverse verkeerde aannames zorgt voor een vurige ontknoping.

Een verhaal over mensen en hun karakters, de gevolgen van keuzes en de problemen die kunnen ontstaan door dat niet wordt uitgesproken waar het nu precies om gaat.
Ng weet het knap te verwoorden, dmv strakke dialogen, een begin dat her einde is, flash forwards en flashbacks, een constructie die de lezer constant geboeid weet te houden. Willen weten waar het naar toe leidt, een reeks gebeurtenissen die uiteindelijk leiden tot datgene waar het boek mee begint. En dan kan je ze allemaal zo goed begrijpen, want uiteindelijk zijn het allemaal gewone mensen zoals jij en ik.