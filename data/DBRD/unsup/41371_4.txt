Weer een boek losjes gebaseerd op een sprookje , Rapunzel deze keer

Cress zit al zeven jaar opgesloten in een satelliet met alleen haar netschermen als gezelschap. Ze wordt gedwongen voor koningin Levana te werken, maar haar loyaliteit ligt ergens anders...
Cinder, kapitein Thorne, Scarlet en Wolf zijn ondertussen op de vlucht. Ze zullen een plan moeten bedenken om te voorkomen dat koningin Levana ook op Aarde de macht overneemt. Kan Cress hen daar misschien bij helpen?
Bij de mislukte redding van Cress wordt de groep opgesplitst. De belevenissen van de drie afgesplitste koppels lees je in elkaar vlot afwisselende korte hoofdstukken. Weet iedereen te overleven en vinden ze elkaar uiteindelijk weer in hun strijd tegen koningin Levana die op het punt staat om in het huwelijk te treden met Kai.

Mooi hoe Marissa Meyer de hoofdpersonen uit de eerste twee delen ook nu weer helemaal laat opgaan in dit boek. Hierdoor ontstaat een doorlopende lijn die nieuwsgierig maakt naar het volgende deel.