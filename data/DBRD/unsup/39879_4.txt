Beet
Namens de leesclub Thrillzone mocht ik het boek Beet lezen.

De cover is een echte blikvanger. Je ziet een jongen met erg indringende groene ogen. Ogen die bijna licht af geven. Ook zie je een auto en dit past bij het verhaal dat zich voor een groot deel afspeelt in een carwash. Ook zie je een bloederige hand en de tekst :een thriller met tanden. Spannend dus.

De auteur Marc Kerkhofs is voor mij onbekend. Ik was dan ook heel erg benieuwd naar het verhaal.

Over het boek zelf:

George is onderhoudsman op een carwash. Op een avond, als hij moet overwerken, ontdekt hij een vreemd schepsel in de waterput. Zonder dat hij het wil, hecht het dier zich aan hem en met gemengde gevoelens aanvaardt George die vriendschap. Zijn vrouw Diana ontfermt zich over het creatuur en bekommert zich niet om de herhaaldelijke waarschuwingen van haar man. Als boerendochter weet ze hoe ze moet omgaan met dieren. Dat de vreemde indringer hun hele wereld op zijn kop zet, beseft George pas wanneer het te laat is.

BEET is een roman over het onbekende en vervreemding. Over vastgeroeste gewoontes en de angst om te verliezen.

Mijn mening:
George werkt bij een carwash en is gelukkig getrouwd met Diana. Wanneer George moet overwerken hoort hij een vreemd gesis en gaat hij op onder zoek uit. Wat hij in de waterput ziet is een eng groen monster. George is eerst erg bang maar blijft ook erg nieuwsgierig naar het beest. Hij gooit er af en toe wat eten naar toe en noemt hem Splinter. Hij is bang dat niemand hem gelooft en verteld het alleen aan Diana. Die wil het ook niet geloven en samen gaan ze kijken. Wanneer een collega door het beest wordt gebeten en erg ziek wordt, besluiten George en Diana om het beest mee te nemen naar huis. Tijdens het voeren wordt ook Diana gebeten en vanaf dat moment staat het leven van George compleet op zâ€™n kop

Het verhaal heeft een prettig lettertype en leest vlot weg. De hoofdstukken zijn van een goede lengte. Een boek met een erg beeldend en sterk geschreven verhaal. Je leeft echt mee met George. Hij beleeft een emotionele rollercoaster. Je blijft door lezen omdat het verhaal je compleet in de greep heeft. Je wilt weten wat een beet tot gevolgen heeft en ook raak je erg benieuwd naar het monster zelf. Wie of wat is het nu precies? Het plot kwam voor mij toch nog als een verrassing. Hier had ik niet op gerekend.

Wat bij mij wel verwarrend is dat het op de cover een thriller wordt genoemd en op de achterkant een roman maar voor mij is het ook een fantasyboek.. De spanning is zeker aanwezig maar niet zo als bij een echte thriller.

Ik heb genoten van elke bladzijde en geef het 4 sterren