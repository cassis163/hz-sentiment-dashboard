niet veel spanning maar wel voldoende verrassingen.,Een moord, een onderzoek. Nog een moord, meer vraagtekens bij de politie. Een bizarre moordenaar lijkt aan de Nederlandse kust zijn zieke ding te willen doen. Meisjes zijn hun leven niet zeker en de spanning in het land loopt op. Kan de politie de moordenaar vinden?
Ondertussen is PB in BelgiÃ« en Frankrijk bezig met zijn eigen onderzoek. Een vriend met een twijfelachtige achtergrond is vermoord en PB -oud rechercheur- is vastbesloten uit te vinden wie de dader is.
Een goed debuut van Pim Faber. Hij weet de karakters heerlijk met beide benen op aarde te houden door zijn realistische beschrijvingen van de personen. De verschillende zoektochten in deze thriller gaan heerlijk langs elkaar heen en toch zijn ze verbonden. Verhaallijnen zijn een kunstig verweven geheel. Faber voert zijn lezer langs verschillende landen en culturen en weet deze goed neer te zetten. De lezer wordt gevoed in zijn nieuwsgierigheid naar het vervolg. Hoe de zieke dader neer gezet wordt is beangstigend goed. De lezer leert de dader en zijn motieven steeds meer kennen. Costa Killer is een thriller waarin Pim Faber de spanning goed op weet te bouwen en weet te bewaren.
Wat minder is het feit dat al vrij snel duidelijk wordt wie de dader zou moeten zijn. Die spanning is er niet en er is dan ook niet echt sprake van een heel verassend plot. Dat neemt niet weg dat er genoeg verrassingen zijn, maar die liggen meer op het vlak van het gedrag van de dader dan dat het lang een verrassing blijft wie de dader is.
Al met al een heel goed debuut van Pim Faber, een aanrader zelfs voor hen die houden van de vaderlandse schrijvers. Met Faber wordt aan die lange rij Nederlandse misdaadschrijvers een nieuwe talentrijke naam toegevoegd.