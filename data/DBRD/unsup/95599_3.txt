Onsterfelijk, het eerste deel van de Blood of Eden trilogie geschreven door Julie Kagawa krijgt van mij:

★★★☆☆

Over het algemeen heeft het boek een langzame start, het opgang komen van het verhaal laat wat op zich wachten maar wat er dan allemaal gebeurd....

Kennen jullie het boek Twilight? Je weet wel, die met vampiers en weerwolven? Nou dit boek gaat ook over vampiers! Alleen hebben ze geen weerwolven als vijand. De mens heeft er echter wel een vijand bij, want naast vampieren, zijn er ook rabdo's!

In het verhaal is Allison sekemoto de hoofdrolspeelster, ze woont als ongeregistreerde in de marge omdat ze zo'n hekel aan vampiers heeft en ze absoluut haar bloed niet wilt afstaan. In de marge is het bestaan maar een armzalig zooitje, je moet vechten om in leven te blijven. Jagen, eten zoeken en zorgen dat je het heel goed verstopt! Allison is echter een beetje een wilde, ze wilt namelijk de stad uit om voedsel in de ruïnes te zoeken, daar waar vroeger mensen woonden, toen het virus nog niet was uitgebroken. Ze kan echter alleen overdag, wanneer de zon onder gaat is het gevaarlijk buiten de muren van de stad.

Na een tweede poging met haar groep vanwege een grote hoeveelheid gevonden voedsel worden ze echter aangevallen door de rabdo's, een vampier redt haar met als gevolg dat ze zelf vampier word! Dat waar ze zo een hekel aan had!

Hoe zal het haar vergaan? Zal ze veranderen in het monster die ze vreest, of zal ze zich vasthouden aan haar menselijke kant?

Na lang rondzwerven komt ze een groep mensen tegen die op zoek zijn naar een stad, ze weten alleen dat het bestaat, althans.. Dat hopen ze, maar waar het zich bevindt? Tja, dat weet niemand! Ze trekt op met de groep en sluit zich bij hun aan; zullen ze erachter komen dat ze een vampier is? Wat zullen ze doen als ze erachter komen? ~C