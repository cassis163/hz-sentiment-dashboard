Het Stonehenge ritueel is weer een aangename kennismaking met een nieuwe auteur. Het verhaal bezit dan ook alle ingrediënten voor een uitstekend verhaal. De schrijfstijl van deze auteur is bijzonder aangenaam en veelzijdig. Als je niet beter weet zou je bijna zeggen dat het verhaal door twee auteurs is geschreven. Het is dan ook een afwisseling van hoogstaand en normaal taalgebruik, een prettige combinatie. De korte hoofdstukjes en de spanning die nergens inzakt maken het wegleggen van het boek bijzonder moeilijk. Elke keer als je het weg wilt leggen denk je ah.. nog één hoofdstukje en voor je er erg in hebt is het boek uit. De personages mogen er ook wezen. Deze zijn goed uitgewerkt en komen levensecht over in dit nogal fictieve verhaal. Je leeft dan ook met de personages mee.
Kortom, voor mij een perfect boek dat zeker garant staat voor de nodige uurtjes leesplezier.