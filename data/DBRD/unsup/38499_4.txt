Susan, een poetsvrouw, wordt tijdens haar werkzaamheden door haar baas- advocaat Geys - geïnterpelleerd: “Kan je bijvoorbeeld bloedvlekken verwijderen?”
Susan die leeft voor haar baan kan dit natuurlijk en vindt het wel erg raar deze vraag te krijgen.
Geys doet haar dan een winstgevend voorstel, dat ze hoegenaamd niet kan weigeren, want dit brengt haar korter bij haar droom, een twaalfdaagse cruise in de West Caraïben met Celebrity Cruises.
Het enige wat zij moet doen is op afroep beschikbaar zijn, dan een hotelkamer opruimen en deze spic & span achterlaten. Geen spoortje van het overspel van Geys zijn cliënten mag achterblijven.
Tijdens één van deze opkuiswerkzaamheden vindt Susan een omslag en ze ziet haar kans schoon om snel geld te vergaren en haar droom uit te voeren.
Maar was dit wel een goede zet?

Het verhaal wordt in de ik-vorm aangeboden.
Susan staat in het leven, is af en toe wat naïef maar weet veel te relativeren en heeft een fijn gevoel voor humor.

De auteur weet de lezer van begin af aan te boeien. Naast Susan zijn er twee personages, nl. buurman Kees en filmdiva Claudette die tot de verbeelding spreken.
De auteur schrijft vlot, erg beeldend en de dialogen zijn vaak fantasierijk.
Tijdens het lezen sta je midden in het verhaal, je kan perfect de personages, hun entourage en hun setting voor de geest halen.

Het verhaal is goed opgebouwd, af en toe een twistwending om uit te groeien naar een fantastische plot.