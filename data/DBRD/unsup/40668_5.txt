Willem Nijholt is geen schrijver maar een toneelacteur. En wat voor éen. Ik heb genoten van zijn optreden tijdens de slotmiddag Nederland in Carré. Dat was in 2009.

Het blijkt dat hij vanaf 2004 brieven heeft geschreven aan Hella s. Haasse. Zij vond zijn brieven het publiceren waard. En ik ben blij dat dat is gebeurd. Wat kan Willem Nijholt schrijven!Met een zucht heb ik de laatste bladzijde omgeslagen. Indrukwekkend zijn de brieven waarin hij schrijft over het jappenkamp. Dan lees je weer hoe beeldend hij schrijft over Frankrijk, Cordelle, waar hij woont, brieven over het toneel.

Een blijvertje in mijn boekenkast.