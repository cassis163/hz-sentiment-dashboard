Alweer een heel goed boek van Nele Neuhaus. Die kan toch echt spanning opbouwen en dat volhouden tot het einde toe. Deze keer speelt het boek zich af in de wereld van windenergie. Een bedrijf wil graag een windmolenpark bouwen en moet daarvoor nog een stuk grond afkopen van een plaatselijke boer. Die wil ondanks de hoge prijs, het stuk weiland niet verkopen. Blijkbaar is er met de cijfers gesjoemeld, de cijfers die aangeven of een windmolenpark op die plaats wel rendabel is. Er vallen enkele lijken en ik heb heel lang geen idee gehad wie de dader was. Er worden veel leugens verteld, er zijn onderhuidse spanningen, er zijn affaires. Kortom, steengoed.