Susan Green is niet bepaald een mensenmens. Eigenlijk wil ze in alle opzichten zo weinig merken van anderen. Ze gaat om met een man die er alleen is voor de uitjes en de seks en met wie ze heel nadrukkelijk geen relatie wil, met haar broer heeft ze absoluut niks op en ze wantrouwt hem aan alle kanten, bij haar collega's ergert ze zich aan alles. Onder meer door het overlijden van haar moeder en een ongeplande zwangerschap komt haar zorgvuldig geïsoleerde leven overhoop te liggen en moet ze zich opeens wel openstellen voor anderen.
Susan is niet bepaald een doorsnee feelgood karakter, maar juist daarom is het interessant om over haar te lezen, vooral in het begin blijf je je verbazen over haar rechtlijnige ideeën en haar houding naar andere mensen. Ook zit er genoeg spanning in het verhaal om het boek in één keer uit te willen lezen, wat ik dus ook heb gedaan. Aanrader!