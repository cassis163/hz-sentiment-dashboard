Dit boek mogen lezen voor de leesclub. Mijn eerste deelname aan een leesclub, mijn eerste boek van de schrijver Daan Fousert en ook nog eens mijn eerste recensie ooit!

Een jonge vrouw word dood aangetroffen op een begraafplaats. Aan inspecteur Caitlin en haar team de taak om uit te zoeken wie deze vrouw is en wie haar heeft vermoord. Het onderzoek verloopt in het begin erg moeizaam, wie is deze vrouw, waar komt ze vandaan en wat heeft ze gedaan in de dagen voor haar dood.
Voor mij is het de eerste 'kennismaking' met de schrijver Daan Fousert. En deze verloopt in het begin van het boek ook wat moeizaam, net als het onderzoek. Ik heb echt even de tijd nodig om in het boek te komen en aan de schrijfstijl te wennen. De zinnen lopen af en toe raar voor mijn gevoel.
Naarmate het boek vordert kom ik er steeds beter in en het boek leest vlot weg. Van een heel spannend boek kun je niet spreken, maar er komen meerdere verdachten in beeld en daardoor word je erg nieuwsgierig naar wie het nou daadwerkelijk gedaan heeft.
Al met al vond ik het wel een leuk boek om tussendoor te lezen.