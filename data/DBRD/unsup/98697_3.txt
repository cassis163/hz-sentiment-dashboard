'De vraag om mijn laatste woord is een ruiloffer – mijn zielige verhaal tegen een vermindering van de geëiste twaalf jaar in een vrouwengevangenis.'

De eerste regels van de nieuwste roman van antroploge en schrijfster van fictie non-fictie boeken Roanne van Voorst (1983) trekken direct de aandacht en maken razend nieuwsgierig. Twee feiten liggen op tafel:
1. het broertje van de protagoniste is dood en
2. de vertelster belandt in de gevangenis.
Maar… Waarom? Wat? Hoe?

De roman leest makkelijk met zinnen in de tegenwoordige tijd en logisch voelende overgangen en metaforen. Dit maakt het boek toegankelijk. ‘Lief van je’ raakt daarbij filosofische of psychologische thema’s aan als: schuld en verlies, maar ook actuele thema’s: Syrië.

De kracht van de roman is tevens haar zwakte. De heftige eerste bladzijden shockeren en intigreren. Het boek leest als een detective. Het is alleen jammer dat van Voorst iets té lang teert op het idee van het níet vertellen wat er nu precies is voorgevallen. Daardoor wordt het eerste stuk te langdradig en houdt het de aandacht niet altijd vast.