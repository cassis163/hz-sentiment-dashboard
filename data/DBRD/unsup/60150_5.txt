Ik viel voor de eenvoudige en rustige zwart-witte cover van dit Blinkend Boekje. Het leek me een lief, droomachtig verhalenboek en ik houd van poezen, dus dat een poes daarin de hoofdpersoon is sprak me ook aan.
Het boek is niet alleen van buiten zo mooi, ook de illustraties die bij de drie verhalen over Poes Milo horen in het boek, zijn zo sereen en dromerig, overwegend zwart-wit met wat zachte kleuren als aanvulling. Past perfect bij het thema van de verhalen: dromen.

Poes Milo beleeft in zijn dromen, zonder dat hij beseft dat hij droomt, drie avonturen. Hij gaat als kapitein van zijn eigen mandje de wereld rond, vliegt door de lucht op een wolkje en woont een jaar lang in een verlaten vogelnest in een hoge boom. Om iedere keer weer veilig in zijn eigen huis, in zijn eigen mandje wakker te worden.

De korte verhalen zijn fantasierijk, avontuurlijk en net zo dromerig als de illustraties. Ik vind het een heel mooi en leuk boek om voor te lezen Ã©n om zelf te lezen. Ben wel een beetje verliefd denk ik...