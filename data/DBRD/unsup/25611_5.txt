Van Clavis kreeg ik het prachtige prentenboek thuisgestuurd met de lange titel

“Misschien is doodgaan wel hetzelfde als een vlinder worden”

Ik mocht ook al het prentenboek van Pimm van Hest “Op de vlucht” lezen, over een meisje wat in een oorlogssituatie leeft en vlucht met haar ouders voor een beter toekomst.

Ook dit boek heeft een thema. Hier wordt beschreven hoe je over de dood kunt praten. Een opa met zijn kleinzoon hebben het onder het spelen samen over doodgaan. Wanneer ga je dood, waar kom je terecht, waarom gaan we dood! Op de cover staan Christiaan en zijn opa die elkaar een knuffel geven. Dit geeft al, de liefde die in dit boek is gestopt, weer.

Het verhaal begint, wanneer het jongetje Christiaan een rups vind en in een potje wil stoppen. Opa zegt dat het rupsje dan misschien snel doodgaat en dat is het begin van het boek over doodgaan. De platen en de moeilijke vragen van kinderen kunnen je helpen een kind maar ook jezelf voor te bereiden op de dood.

Prachtige tekeningen, gemaakt door Lisa Brandeburg, die de hele pagina in beslag nemen. Korte verhaaltjes die je kunt voorlezen, maar natuurlijk kun je ook je eigen interpretatie van het verhaal vertellen.

Geen verhaal, met dat alles mooier is na de dood, maar gewoon eerlijk zijn. Wat zou jij willen dat er is als je dood gaat. Als je daaraan denkt hoef je ook niet bang te zijn voor de dood.

Het bespreekbaar maken van doodgaan, wordt met dit prentenboek een stuk eenvoudiger om het een kind uit te leggen, want vroeg of laat krijgen ze er allemaal mee te maken. Samen met een kind, de prachtige platen bekijken en er steeds weer iets nieuws in ontdekken en dan toch over een onderwerp praten wat niet makkelijk is. De dood bespreken kan gewoon een gezellige quality time opleveren met een kind. Een mustread over een onderwerp dat toch een beladen onderwerp is.

Helemaal achterin staat een artikel van Rebecca Dabekaussen. Zij is rouwtherapeut en begeleid kinderen en jongeren bij verlies.

Hopelijk bied dit boek hulp aan ouders die hun kind willen voorbereiden op een sterfgeval, maar je kunt dit ook al lezen ver voor een sterfgeval zich aandient. Want je weet nooit wanneer iemand dood gaat.