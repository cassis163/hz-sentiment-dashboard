Zoals zo veel onder jullie zal deze schrijfster vooral bekend staan om haar vele kinderboeken. Hier in de kast van dochterlief prijkt ook een rijtje. Toen ik tegen deze thriller aanliep van haar hand moest ie gelijk mee naar huis. Wat een heerlijke kennismaking! Hoewel je vanaf pagina 1 weet wat er is gebeurd en wie het heeft gedaan doet dat niets af van de spanningsopbouw in het verhaal. De hoofdfiguur heeft iets zieligs maar is op haar manier toch weer sterk en door al deze kleine twisten geeft het een goede spanningsopbouw waardoor je door het verhaal heen vliegt. Het heeft mij weten te boeien van begin tot het einde!