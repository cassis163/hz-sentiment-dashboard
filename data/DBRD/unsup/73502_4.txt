Janneke Philippi kende ik niet voordat ik het boek ‘Appeltaart’ in mijn handen kreeg. Dat boek sprak me echter ontzettend aan én toen ik ongeveer een jaar later ‘Soep bij Janneke thuis’ ontdekte werd ik meteen nieuwsgierig naar het volgende boek in deze ‘bij Janneke thuis’-reeks.

Waarom? Tja, één van de redenen is dat deze auteur niet belerend overkomt. Ze doet suggesties maar zal er zeker niet op doorhameren dat je iets op een specifieke manier moet doen. In dit boek vind je dus niet enkel authentieke Italiaanse klassiekers terug maar wel lekkere & haalbare recepten met pasta als basisingrediënt. Zeker een pluspunt voor iemand als ik die zelf ook graag varieert en ingrediënten die ze niet lust of verdraagt met plezier vervangt door iets anders.

Janneke’s schrijfstijl is erg toegankelijk. Geen omslachtige uitleg of superlange inleiding maar net het tegendeel. Ze spreekt haar lezers rechtstreeks aan, is kort en bondig. Een welkomswoord, enkele tips (de Spaghetti-twist is dus GEEN zuiderse dans) en dan belanden we al meteen bij het eerste recept.
...
Dit is echt zo’n boek waar het merendeel van de recepten me aanspreken. Zelf gebruik ik zelden pesto waardoor ik een kant-en-klaar potje pesto nooit tijdig opgewerkt krijg. Met de vier verschillende recepten in dit boek kan ik echter wel exact de benodigde hoeveelheid maken. Lekker vers én geen verspilling achteraf.

pastarisottognocchcollage2Ongeveer ¾ van het boek is gevuld met pastarecepten. Het resterende deel is gereserveerd voor de gerechten met risotto en gnocchi. Het leuke is dat er zoveel verschillende soorten pasta aan bod komen.
...