Ze werd geboren als Anidori-Kiladra Talianna Isilee, kroonprinses van Kildenree, en ze opende haar ogen niet voor ze drie dagen oud was.
De koningin liep rustig heen en weer en ontbood dienaren en artsen bij het wiegje van de kroonprinses. Zij luisterden naar haar ademhaling en de klopjes van haar kleine hart, voelden hoe stevig haar greep was en hoe zacht haar vingers, zo zacht als salamanderhuid. ze was volmaakt. Maar haar oogjes bleven dicht.
Drie dagen lang was het een komen en gaan van de lakeien met uitgestreken gezichten. Ze porden haar in haar zij, tilden een ooglid op en goten dikke, amberkleurige siroop in haar keel.
‘Je bent een prinses,’ fluisterde de koningin in haar oor. ‘Doe je ogen open.’
De baby murmelde wat in haar slaap. (blz. 7)

Anidori-Kiladra, of kortweg Ani, doet na drie dagen haar ogen open als haar tante haar een verhaal komt vertellen. De jaren daarna wordt ze door haar tante opgevoed. Ze leert van alles over de taal van vogels en over welke planten eetbaar zijn. Ze leert verhalen te vertellen. Als de koningin er achter komt dat Ani met de vogels praat wordt haar tante weggejaagd. Dat is namelijk geen prinsessengedrag…

Op een dag, als Ani 16 jaar is, vertelt haar moeder dat Ani geen koningin wordt. Ze kiest een jongere broer van Ani als haar troonopvolger. Ani wordt uitgehuwelijkt aan een onbekende prins van Bayern, een koninkrijk aan de andere kant van de bergen. De reis hiernaartoe zal drie maanden duren. Ani is nog nooit buiten het paleis geweest en ze kijkt haar ogen uit. Ze merkt al snel dat er een vreemde sfeer in de groep hangt. Haar kamerdienaar Selia wil niet meer met haar praten en doet erg boos als ze bij elkaar in de buurt komen.

Op een dag breekt er opstand uit in de groep. Ani vlucht weg, het bos in. Selia neemt haar plaats in en reist verder naar de hoofdstad van Bayern. Met behulp van mensen die Ani ontmoet in het bos komt zij uiteindelijk ook in de hoofdstad in. Ze wil de koning spreken en denkt dat alles weer goed zal komen als ze hem vertelt wat er gebeurd is in het bos.

Het tegendeel is waar. Ani wordt niet herkend als kroonprinses. Ze krijgt een baantje aangeboden als ganzenhoeder. Zal het Ani toch lukken om te voorkomen dat Selia met de prins gaat trouwen?

Lees de rest van mijn recensie op Ikvindlezenleuk