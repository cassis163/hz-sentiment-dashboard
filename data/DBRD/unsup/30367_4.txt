Wat een fantastisch debuut van deze schrijfster! Ik hoop hier in de toekomst meer van te horen..

“In het duister” is een beklemmende thriller en wordt verteld vanuit het perspectief van de beide hoofdpersonen: Emma en Nora.
Nora werkt bij de plaatselijke krant en krijgt de opdracht van haar baas om zich te verdiepen in de verdwijningszaak van Emma, die al acht jaar spoorloos is.
Een zaak die nooit opgelost is en zoals het lijkt heeft de politie heel wat steken laten vallen. Vanaf het begin weet je dat Emma nog leeft, maar zich in een vreselijke positie bevindt..
Nora raakt verstrikt in deze zaak, ze weet niet meer wie ze wel en niet vertrouwen kan en de angst en wanhoop van beide vrouwen is duidelijk te voelen.
Je wordt vanaf de eerste pagina het verhaal ingezogen en je wilt alleen maar doorlezen om er achter te komen wie achter deze verdwijning zit.

Ik vond het een heerlijke YA thriller, die je aandacht weet vast te houden. Ook heeft deze schrijfster een boeiende schrijfstijl waardoor je met spanning leest over het heden en verleden. Aanrader! Het boek heeft wat mij betreft een dikke 4* verdiend!