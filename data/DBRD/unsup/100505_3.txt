Sterrenstof is een van de eerste boeken in de nieuwe young en awesome reeks. Maar awesome vind ik zo'n verkeerde term voor dit boek. Awesome is iets vrolijks en positiefs, maar dit boek is alles behalve dat. Het is eigenlijk een in-triest verhaal.
Henry is een doodgewone jongen die verliefd wordt op het nieuwe meisje op school, Grace. Maar ze is een beetje vreemd. Ze loopt mank, ze heeft jongenskleren aan en is vaak erg onverzorgd. Grace vindt hem ook leuk en krijgen een soort van relatie. Maar dan komt Henry er beetje bij beetje achter wat Grace's verhaal is. En dan wordt alles toch een beetje anders. Dat verhaal is echt ontzettend triest en hoe Grace er mee omgaat is nog triester, ik werd er een beetje naar van. Dat vond ik jammer aan het boek, dat er niet veel blije dingen gebeurden. Het is wel mooi geschreven en je leeft ontzettend met Henry en vooral met Grace mee.