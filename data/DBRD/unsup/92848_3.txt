In het eerste deel (van een serie van 4 boeken) maken we kennis met de familie Cazalet. Het verhaal speelt zich af rond 1930 in Engeland. We maken uitgebreid kennis met de familie Cazalet en hun leven in Londen en de zomervakanties op het platteland waar drie generaties samenkomen om hun vakantie te vieren. Elizabeth Howard beschrijft alles zo nauwkeurig en precies, de familie, de huizen, het landschap dat naar mijn mening de personages niet echt de diepte in gaan maar aan de oppervlakte blijven en het soms wat langdradig wordt. Toch boeit het boek me wel en wil je toch wel weten hoe het verder gaat. Elizabeth Howard weet de spanning in de wereld zo vlak voor de tweede wereldoorlog goed mee te geven in het boek, de dreiging wordt voelbaar.
Haar schrijfstijl is mooi en makkelijk te lezen maar ik heb betere familiegeschiedenissen gelezen. Ik denk dat als ze de personages in de volgende delen wat verder uitdiept het een heel interessante serie kan worden. Hier en daar zag je daar in dit boek al wat van terug.
Misschien heeft het ook met de vertaling te maken, in de leesclub kwamen we er met elkaar achter dat er hier en daar een vertaling is gebruikt die niet helemaal klopt. Ik vraag me af hoe het zou zijn om het boek in zijn originele taal te lezen, misschien dat ik er dan heel anders over zou denken.
Ik ben wel heel benieuwd hoe het verder gaat met de familie Cazalet en kijk uit naar het najaar wanneer het volgende deel verschijnt.