Een thrillergedachte van elke ouder: je puberdochter die met haar 42-jarige docent een relatie heeft. Bo, de moeder uit het boek Meesterdeal krijgt behoorlijk wat op haar bordje. Dit is een thriller met veel psychologie erin verwerkt. Bo werkt bij een psychologische hulplijn en denkt dus wel te weten hoe ze met complexe persoonlijkheden om moet gaan. Totdat mensen in haar omgeving zich wel erg verknipt gedragen en iemand zich met haar leven bemoeit terwijl zij zich met het leven van haar dochter bemoeit.
Spanning, moeizame verhoudingen, ontrafelingen en twists zorgden ervoor dat ik het boek maar moeilijk weglegde en ik het dus binnen no time uit had. Chapeau voor Marlen Beek-Visser. She did it again!