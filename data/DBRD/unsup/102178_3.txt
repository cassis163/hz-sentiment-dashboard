Ik heb een zwak voor de boeken van Mary Higgins Clark. Je weet van te voren wat je krijgt en je zult daarin nooit teleurgesteld worden. Ook bij dit boek is dit weer het geval.
Het verhaal is voorspelbaar, de dader was mij al vrij snel duidelijk. En ik ben daar ook niet meer vanaf geweken. Terecht.
Mary Higgins Clark is een ster in het beschrijven van de personages, tot in de details van wat ze dragen aan toe. Net zoals de ruimtes waar ze zich bevinden. Aan de ene kant laat het weinig ruimte voor fantasie, maar aan de andere kant leest het wel makkelijk weg.
Ik vind de boeken van deze schrijfster perfect voor als je net een heel zwaar boek hebt gelezen, lekker je verstand op nul en lezen maar.
Ik vind dit niet een van haar beste, mede omdat de dader al zo snel duidelijk was. Maar toch...prima voor tussendoor. Mijn oordeel: OKE