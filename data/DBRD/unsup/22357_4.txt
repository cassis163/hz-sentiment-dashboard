De Amerikaanse kinderpsycholoog Jonathan Kellerman heeft zijn succesvolle carri√®re ingeruild voor een minder zeker bestaan als schrijver. Echter met de geboorte van Alex Delaware, jawel, een psycholoog, die een sterke vriendschappelijk band heeft met de homoseksuele norse rechercheur Milo Sturgis, heeft Kellerman ook zijn schrijverstoekomst zeker gesteld. Steeds weet dit duo de meest vreselijke misdaden op te lossen. Niet de misdaad zelf staat centraal maar de personages worden volledig psychisch afgepeld.
Met 23 boeken op de Nederlandse markt die stuk voor stuk goed zijn voor hoge verkoopcijfers heeft hij een stabiele schare fans weten op te bouwen. Waarbij de rol van Banks en Sturgis niet onbelangrijk zijn.
Echter, in het verhaal van Billy Straight is voor deze helden geen rol weggelegd. Wel voor Petra Connor, een rechercheur bij de afdeling Moordzaken. Maar de hoofdrol is voor de elfjarige Billy Straight die, wegelopen van huis, getuige is van een moord. Slachtoffer is Lisa Ramsey, partner van de TV-ster Cart Ramsey.
Parallel aan het onderzoek vertelt Kellerman op beeldende wijze de gebeurtenissen rondom de weggelopen Billy en ook de karaktervorming van Petra Connor krijgt de nodige aandacht. Beiden kunnen terugzien op een minder gelukkige jeugd dat hun heeft gevormd tot de persoon die ze nu zijn.
Langzaam vordert de speurtocht en steeds meer mensen komen te weten wie ooggetuige is geweest van deze onsmakelijke moord. En daar zijn niet alleen mensen bij met eerlijke bedoelingen. Zeker niet als een beloning in het vooruitzicht wordt gesteld voor de getuigenis die leidt tot arrestatie van de moordenaar. Maar daar is nog een lange weg in te gaan.
Kellerman is in topconditie tijdens het beschrijven van de karakters in dit boek. Op sublieme wijze zet hij Billy Straight neer, die hij ook als elfjarige jongen laat denken. Hierin zijn woordkeus en de sfeer van zijn gedachten helemaal afgestemd op zijn leeftijd. Dat is niet alleen kunstig maar maakt het verhaal ook beeldend.
Het thrilleraspect komt hierbij ook ruimschoots aan bod. In ruim aanwezige spanning oproepende momenten wordt de lezer vaak op het verkeerde been gezet. Dit maakt het verhaal afwisselend en verrassend zonder ooit de draad te verliezen. En uiteindelijk weet Petra Connor met veel creativiteit de ontknoping te raken. Een ontknoping die is verpakt in een spannende plot waarbij het voor Billy geen vanzelfsprekendheid is dat hij dit overleeft.
Een topper die zijn 4 sterren ruimschoots verdient.