Daar waar zijn eerste boek Wat het hart kan horen ging over de essentie van liefde, zo gaat De stem van het hart over op welke manieren men lief kan hebben.

Het verhaal vindt plaats 10 jaar nadat Julia terug is gekomen uit Birma. Ze heeft haar leven weer opgepakt en haar carrière zit in de lift.
Haar relatie is stuk gelopen en Julia is niet gelukkig met haar leven.
Als Julia een innerlijke stem begint te horen is ze bang dat ze gek wordt.
Ze besluit naar haar broer in Birma te gaan en hoopt daar de stem in haar hoofd tot rust te brengen.
Birma brengt Julia niet wat zij heeft verwacht, maar zal haar leven volledig veranderen.

‘Zou iemand ooit op die manier van mij houden?
Zou ik daar tegen kunnen?
Zou ik geliefde herkennen wanneer ik haar tegenkwam?’

De broer van Julia. Hij heeft haar een brief gestuurd waarin hij een merkwaardig voorval benoemt.
Als Julia in in Birma aankomt verblijft zij bij haar broer.
Hij maakt zich zorgen om haar en besluit om gezamenlijk te zoeken naar de reden waarom Julia de stem hoort.

Naast het verhaal van Julia, is er het verhaal van Nu Nu. Men leert haar kennen als jonge vrouw die haar man ontmoet. Samen krijgen zij twee kinderen, jongens, genaamd Ko Gyi en Thar Thar. De jongens verschillen als dag en nacht van elkaar.
Dan bepaalt het noodlot dat Nu Nu voor 1 van haar twee kinderen moet kiezen.

‘Ik moest denken aan het dorp waar de angst in de bomen zat, lelijke gezichten trok en weerzinwekkende schaduwen wierp.
Waar harten in steen veranderen.
Aan seconden waarin over leven en dood werd beslist.
Je kunt er een houden
De ander is voor ons.’

Jan- Philipp Sendker betoverd de lezer met dit boek. Hij is een ware meester in het vertellen. Zijn manier van schrijven is zo mooi, zo intens. Als lezer word je meegenomen naar Birma waar je de geur van jasmijn kan ruiken.
De manier waarop hij de zinnen vormt is pure poëzie. Een voorbeeld hiervan is:

‘Over een moeder wier hart niet groot genoeg was. maar ze had geen ander.’

of

‘De plek waar het allemaal begint. de liefde. Verlangen naar de liefde. Angst voor de liefde.
De plek waaraan we nooit kunnen ontsnappen. waar harten te groot of te klein zijn. te gulzig of te tevreden.
Waar we weerloos en kwetsbaar zijn, meer dan waar dan ook.
Omdat de liefde niet rechtvaardig is.’

Het hele boek staat vol met dit soort prachtige zinnen
Het verhaal zelf is ontroerend en maakt dat je een brok in de keel krijgt.
De personages komen tot leven waardoor je hun verdriet, pijn en blijdschap met ze meevoelt.

Het verhaal heeft mij diep geraakt en geëmotioneerd.