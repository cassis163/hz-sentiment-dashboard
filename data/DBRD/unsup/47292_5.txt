Nadat ik met heel veel plezier deel 1 van Voorlopers had gelezen, was ik blij dat het wachten op deel 2 niet zo heel lang duurde. In het begin had ik niet veel tijd om het te lezen, tot ik bij mezelf dacht dat ik er gewoon tijd voor moest maken! Ik wilde weten hoe het verder ging. Hoe gingen de Voorlopers dit vreemde virus bedwingen, en zouden de mensen van wie je bent gaan houden wel blijven leven. Als de telefoon ging baalde ik dat ik gestoord werd. Mirjam Hildebrand laat je echt meeleven met de personages, en deinst er niet voor terug om het voor sommigen niet goed af te laten lopen. Emma is geweldig, en ik was stiekem blij dat ze wat voor Alex ging voelen. Ik heb de kracht van velen echt gevoeld bij het lezen, en hoop dat ik niet te lang moet wachten op deel drie.