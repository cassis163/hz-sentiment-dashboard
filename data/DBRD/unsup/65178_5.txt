The Smoke Thieves is een geweldig boek, en zeker een van mijn favorieten. Het gaat over 5 verschillende hoofdpersonen, Tash, Catherine, Ambrose, Edyon en March, alhoewel ik Ambrose niet echt een hoofdpersoon vind. Hij is de bodyguard van Catherine, die een prinses is, en zijn storyline draait in mijn ogen meer om Catherine dan om zichzelf. Alle karakters staan voor een keerpunt in hun leven, al weten ze dat niet allemaal, wat het verhaal interessant maakt.
De karakters komen vaak in nieuwe plaatsen, en deze worden steeds zo beschreven dat je het al helemaal voor je ziet, maar niet zo dat er geen ruimte meer is voor je fantasie. Het boek heeft niet veel actie, maar het bouwt echt een verhaal en karakters, en ik verwacht dat het volgende deel in de serie veel meer actie bevat. De karakters en plotlines zijn sterk en verrassend, en houden je interesse vast. Als je eenmaal aan het boek begint, wil je maar door blijven lezen, en weten wat er nou precies gaat gebeuren. Het is een einde die ik niet aan zag komen, en ik ben zeker benieuwd naar het tweede deel.