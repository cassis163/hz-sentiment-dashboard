...
Over het verloop van het verhaal ga ik niets prijsgeven. Wel wil ik even kwijt dat de schrijfstijl van dit boek me nog meer aan Nora Roberts deed denken en dat beschouw ik persoonlijk als een groot compliment vermits ik ontzettend van het oeuvre van deze bekende schrijfster hou. Ik ben nog steeds geen fan van de ‘Voor de fans van …’ – stickers maar ik heb het vermoeden dat ik niet de enige Nora Roberts-fan ben die ook de boeken van Jayne Ann Krentz met veel plezier zal lezen.

Zo hield ik van het vlotte tempo, van de personages, de conversaties én de humor die in dit boek terug te vinden zijn. Ik denk dat ik het einde beter zou gevonden hebben wanneer het laatste hoofdstuk er niet meer bij was. Dat maakte het net een tikje te melig terwijl het voorlaatste hoofdstuk eigenlijk een mooie afsluiter had kunnen zijn. Vertrouw Niemand ervaarde ik niet zo zeer als een spannend maar wel als een meeslepend verhaal.