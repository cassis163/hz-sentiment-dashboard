"Ravenzwart" is het eerste boek met de inspecteur Jimmy Perez. Het speelt zich af op de Shetlandeilanden. Je proeft veel van de sfeer, eilanden met veel ongerepte natuur. Je leert ook enkele tradities en feesten kennen die de eilanden kenmerken. Ik zou er weleens naar toe willen. Ann Cleeves weet een verhaal neer te zetten met een beklemmende spanning. Jimmy wordt ingeroepen om zich te buigen over de zaak Catherine. Een 17 jarig meisje wat vermoord wordt teruggevonden. De inwoners van het eiland weten zeker dat Magnus, een teruggetrokken oude man de dader is. Jimmy en zijn collega's zijn hier niet zeker van en zoeken naar bewijs en naar andere mogelijke daders. Een boek wat ik niet meer kon wegleggen met een verrassend einde. Er zijn meer thrillers verschenen met de inspecteur Jimmy Perez die wil ik zeker nog eens gaan lezen.