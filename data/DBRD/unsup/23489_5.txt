Nagelbijtend spannend: zo wordt het boek De duisternis valt beschreven. Dit is het werk van Karnine Giébel, een franse schrijfster die geboren is in 1971. Haar geboorte vond plaats in Le Var, een Frans gebied. Karine Giébel is een schrijfster met veel passie voor thrillers. Ze heeft talrijke prijzen gewonnen met haar boeken. De duisternis valt is niet haar eerste boek, maar het boek bevestigt wel haar geweldig schrijverstalent.
De duisternis valt gaat over een inspecteur, Benoit Lorand, die op een mysterieuze plaats wakker wordt. Hij weet niet waar hij is. Een kleine, donkere ruimte omringt hem en er is een schaars wasbakje aanwezig. Een kelder. Maar de tralies schrikt hem het meest af. Een beeldschone, roodharige vrouw komt hem meerdere keren per dag bezoeken. Maar van prettige bezoeken kunnen we niet spreken. In tegendeel, ze foltert Benoit en put hem uit. Maar dat is niet wat hem het meest krengt, hij wil gewoon weten waarom hij dit allemaal ondergaat. Langzaam herinnert hij zich wat er voor zijn opsluiting plaatsvond. Ze had autopech en hij heeft haar geholpen. En daarna een zwart gat. Het volgende moment zit hij in de donkere kelder. Hoe langer hij vastzit, hoe meer hij de realiteit inziet. Gaat hij zijn vrouw en zijn zoon nog terugzien? Ondertussen zet zijn politiecorps een zoekactie in. Maar hoe beginnen ze hieraan? De vrouw, Lydia, vertelt hem over haar zus Aurélia. Ze is vermoord en verkracht enkele jaren geleden. Lydia is ervan overtuigd dat Benoit haar deze gruwelijke feiten heeft aangedaan. Nu is het aan Benoit om haar te overtuigen dat hij er niets mee te maken heeft. Maar hoe doe je zoiets wanneer je bent uitgeput, je gefolterd wordt en niet helder meer kunt nadenken?
Het thema in het boek is heel duidelijk: wraak. Dit thema weet je alvorens je het boek leest, want op de cover van het boek staat: Als iemand een wrok tegen je koestert, kun je maar beter bidden dat het geen vrouw is. Mede dankzij deze zin heb ik voor het boek gekozen omdat dit meer nieuwsgierigheid opwekt bij de lezer. Lydia neemt wraak op Benoit voor al wat hij haar heeft aangedaan. Dit doet ze niet alleen door hem op te sluiten, maar ook door hem lichamelijk pijn te doen. Wat ook vrij centraal staat in het boek is dat Benoit aan Lydia moet duidelijk maken dat hij niets met de moord en verkrachting van Aurélia te maken heeft. Maar Benoit is uitgeput: hij krijgt nauwelijks eten en kleren. Dus zichzelf warm houden is onmogelijk. Hoe kan hij dan nog helder nadenken en zo Lydia ervan te overtuigen dat hij er niets mee te maken heeft.
Men zegt dat dit boek geschreven is vanuit een parapluperspectief. Je blijft niet altijd bij Benoit, maar je schakelt ook over naar het politiecorps van de inspecteur, zijn ongeruste vrouw, de psychiatrische sessies van Lydia en weer terug naar de momenten waarin Lydia Benoit bezoekt in zijn cel. Door dit perspectief worden er puzzelstukjes gecreëerd die later allemaal op zijn plaats vallen. Dit zet je aan het denken tijdens je het boek leest. Karine Giébel koos voor een gemakkelijke en duidelijke schrijfstijl waardoor het lezen van dit boek zeer vlotjes verliep.

Het hele boek is verdeeld in 20 hoofdstukken die ervoor zorgen dat er afwisseling in het boek is. Niets wat in het boek vermeldt wordt is overbodig. Alle informatie is nodig om de puzzelstukjes op zijn plaats te laten vallen. Er is een normaal lettertype gebruikt waardoor het vlot leesbaar was. Wanneer er een kleiner lettertype wordt gebruikt vind ik het vaak zelf moeilijker om mijn aandacht er bij te houden. Over heel de lijn is het een duidelijk boek, maar wanneer je de ontknoping nadert wordt je wel even aan het denken gezet. Je kan zeggen dat dit de moeilijkheid van het boek is. Dan moet je net alle puzzelstukken die je doorheen het boek verzameld hebt, leggen. Wat dan wel eens kan opvallen is dat het plaatje van je puzzel er heel anders kan uitzien dan je had verwacht.
De bedoeling van de auteur is mensen te choqueren. Ze doet dit door gruwelijke details weer te geven en nauwkeurig de handelingen te beschrijven van alles wat er in de kelder en de omgeving gebeurt.
Je leert in dit boek hoe mensen omgaan met traumatische ervaringen. In dit boek is het een taak voor Lydia om haar trauma te overwinnen. Haar trauma is natuurlijk dat haar zus verkracht en vermoord is. Ze wil haar trauma overwinnen d.m.v. wraak. Je leert wat in Lydia haar hoofd omgaat en dat ze er alles aan zal doen om de moordenaar van haar zuster op zijn plaats te zetten.
Het boek is geschreven voor mensen die houden van thrillers die gruwelijke details bevatten. Voor mensen die zelf graag opzoek gaan naar het gehele plaatje van een verhaal raad ik dit sterk aan.

De duisternis valt vond ik zelf een van de beste boeken die ik ooit gelezen heb. Dit komt omdat de spanning van in het begin aanwezig was. Benoit zit al in het begin van het boek in de kelder en dat roept veel nieuwsgierigheid op. In geen enkel hoofdstuk was het boek langdradig. Ik ben zelf geen vlotte lezer en heb er moeite mee om steeds in een boek te lezen. Meestal als ik een boek lees, is mijn concentratie meteen zoek. Maar met dit boek ging het allemaal veel beter. Op enkele dagen had ik het boek uitgelezen en ik vond het echt een goed boek. Ik hou van de manier waarop zij alles gedetailleerd verteld en nauwkeurig situaties beschrijft. De cover vind ik ook zeer gepast voor dit boek. Zeer mysterieus, wat dus goed bij het verhaal past. De zin Als er iemand een wrok tegen je koestert, kan je maar beter bidden dat het geen vrouw is spoort direct je nieuwsgierigheid aan. Deze zin is zeker van toepassing op dit boek. Ik vond het geweldig geschreven en heb besloten om meer boeken van Karine Giébel te lezen en ik kan alleen maar hopen dat ik jou nu ook nieuwsgierig heb gemaakt om dit boek te lezen, want ik raad het zeker aan.