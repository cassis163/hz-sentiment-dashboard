Thrillerdebuut van Isabel Allende (wereldberoemd omwille van Het huis met de geesten), wat je met recht en rede een puzzel mag noemen. Het boek is stapsgewijs opgebouwd tot een spannende roman, niet echt een thriller, maar wel met ingenieuse vondsten om een mooi verhaal af te maken. Karakters zijn allemaal goed uitgewerkt, van de kleinste rollen (die van Attila de hond) tot de grootste (de moordenaar en zijn veelvoudige slachtoffers). Over de moorden is goed nagedacht, de motivaties en de methodiek. En het verhaal is mee met zijn tijd omwille van het interactief delen van informatie tussen de ripperspelers. De journalistieke achtergrond van Allende werpt in dit boek zijn vruchten af. Zoals in haar dankwoord vermeld staat, had ze van de nodige experts hulp om dit boek tot een goed einde te brengen.
De nodige ingrediënten zijn aanwezig zoals het mysterieuse, de romantiek, de spanning… Het is zeker geen slashroman, maar de hoeveelheid moorden worden deftig beschreven. Ik vind het zeker een aanrader en hoop dat ze zich snel aan een ander boek in dit genre begeeft.