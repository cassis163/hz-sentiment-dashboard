Toen deze serie uitkwam heb ik het eerste boek gelezen en ik was verkocht! Ik moest! de andere delen ook lezen, en heb iedere week bij de bibliotheek gekeken of het volgende deel al beschikbaar was. Ik weet niet of ze niet tegelijk uitgegeven zijn, maar in ieder geval waren ze niet tegelijk in de bieb. Alle delen heb ik verslonden. Een jaar of tien later heb ik ze nogmaals gelezen, weer zwaar onder de indruk van het verhaal, wat op een of andere manier de indruk geeft alsof het een waargebeurd verhaal is. Het verhaal van de verspreiding en groei van de mens over de aarde en de ontwikkelingen die ze doormaken. Vijf jaar geleden heb ik voor de derde keer deze serie gelezen en weer met evenveel passie en plezier, en nu wederom nog meer herkenning. Alleen deze keer met de kaarten erbij die ik op internet gevonden heb. En alle drie de keren had ik aan het eind van de serie het gevoel dat ik afscheid moest nemen van een groep mensen die mij zeer dierbaar geworden was in de loop van de boeken. Zeker een aanrader!