Het boek gaat over een moord op een jonge Amerikaanse vrouw. Deze moord heeft plaats bij een kerk in Kaapstad, Zuid-Afrika. Haar vriendin is op de vlucht en wordt achterna gezeten door een aantal mannen. Het rare is dat de groep bestaat uit blanken en donkere mensen.

Naast de moord op het meisje wordt ook een zakenman vermoord aangetroffen. Naast hem ligt zijn vrouw, dronken en met het pistool in de hand.

Inspecteur Griessel is in dit boek de mentor van een aantal jonge rechercheurs, wat inhoud dat hij indirect belast is met 2 zaken. Als het gevluchte meisje contact weet op te nemen met haar vader, neemt deze vader contact op met de ambassade, waardoor de zaak ineens topprioriteit is van de politie. Maar waarom is dit meisje op de vlucht en waarom is haar vriendin vermoord. En waar houdt dit meisje zich schuil.

Het verhaal speelt zich dus af in Kaapstad; wat ik zeer leuk vind, aangezien we er afgelopen jaar op vakantie zijn geweest, waardoor het zeer bekend voorkomt en ik nog even na kan genieten van deze mooie reis.

Verder is het boek zeer spannend geschreven, waardoor je iedere keer verder wilt lezen. Ook de verhaallijnen zijn goed in elkaar verweven; waardoor je steeds meer geboeid raakt in het boek. Ook naar het einde toe blijft het verhaal spannend.

Doordat het boek oorspronkelijk in het Zuid-Afrikaans is geschreven, doet de schrijfstijl erg Nederlands aan, wat ik bij sommige Engelstalige boeken mis.

Deze schrijver komt op mijn lijstje met favoriete schrijvers!