Ik dub nog tussen drie of vier sterren. Begin van het boek was bij vlagen onduidelijk. Veel details over verschillende organisaties en diensten en hun computer beveiliging met encryptie sleutels, priemgetallen etc. Toen dit allemaal was uitgelegd, begon voor mij het boek pas goed. Michael Blomkvist ruikt een verhaal en Lisbeth komt op stoom. De laatste 200 bladzijden, de tweede helft van het boek, hebben vaart en zijn zeer boeiend. Het echte verhaal komt boven.

Toen het boek werd aangekondigd, was ik niet van plan het boek te gaan lezen. Door de goede recensies, werd ik toch wel nieuwsgierig. Na het lezen van het boek, is mijn mening ten goede veranderd. Ik geb een prima boek gelezen met bekende karakters, maar het is zeker niet direct een vervolg op de eerste drie delen. De schrijfstijl van wijlen Stieg Larsson en David Lagercrantz is echt verschillend. Stieg Larsson had meer oog voor zijn karakters en had maar weinig woorden nodig om het verhaal neer te zetten. Bij Stieg Larsson hadden de boeken me veel sneller bij de kladden.