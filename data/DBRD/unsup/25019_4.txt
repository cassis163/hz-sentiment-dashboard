Zonet het boek uitgelezen en desondanks de 595 pagina's geen moment verveeld!
Vanaf de eerste pagina word je meegesleurd in een verhaal dat gekenmerkt wordt door een overvloed aan actie. Dat Folsom in een vorig leven scenarioschrijver was, merk je dan ook. Het verhaal is opgedeeld in vele kleine hoofdstukken die vaak slechts een drietal pagina's omvatten. Het zouden perfecte shots/sc√®nes uit een film kunnen zijn. Dit in combinatie met al de actie zorgt ervoor dat de spanning van het boek druipt. Tel daarbij op dat de schrijfstijl zeer makkelijk is en je krijgt een boek dat in een rotvaart leest!
Zoals de flaptekst doet vermoeden, zijn er heel wat verhaallijnen, echter deze worden perfect in elkaar verweven en worden op geen enkel moment onoverzichtelijk. Naarmate het verhaal vordert, vallen alle puzzelstukken ineen. Om een overvloed aan informatie te voorkomen bouwt Folsom het verhaal op. In eerste instantie volgen we slechts 1 verhaallijn, daarna 2 en geleidelijk aan wordt het verhaal opgebouwd. Na een tijdje wordt de rode draad van het boek zichtbaar en vallen alle verhaallijnen samen.
Jammer genoeg lijkt het alsof Folsom net iets te veel tijd heeft gespendeerd aan het bedenken en verwerken van alle verhaallijnen, personages en de vele bloedstollende actie. De clou van het verhaal wordt hierdoor veel te vroeg uit de doeken gedaan. Na 2/3 van het boek gelezen te hebben, begon het einde ietwat doorzichtig te worden. Niet de dingen die te gebeuren stonden maar het verhaal an sich.
Desondanks neemt dit minpunt niet weg dat ik erg genoten heb van het verhaal! Veel spanning, makkelijk te lezen, geen moment verveeld. Op een haar na 5 sterren!