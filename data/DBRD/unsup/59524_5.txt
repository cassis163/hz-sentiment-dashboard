In het begin was het even wennen aan de schrijfstijl. De ik-persoon is namelijk een vijfjarig jongetje Jack en hier is het taalgebruik op aangepast. Na enkele bladzijden zat ik echter helemaal in het bijzondere (fictieve) verhaal. Een boeiend boek waarin het thema van een jarenlange gevangenschap op een fascinerende en aandoenlijke manier beschreven wordt. Ook het gedeelte na de ontsnapping is mooi vormgegeven, waarin Jack soms de andere kant van onze maatschappij en verhoudingen met elkaar laat zien. En zich via vele vragen een beeld probeert te vormen van de werkelijke en complexe wereld. Tegelijkertijd mooi om stil te staan bij het verschil van verwerken tussen moeder en kind.