Als trouw lezer van Legal Thrillers ben ik aangenaam verrast door dit boek!
Een ware pageturner met een goed plot.

Het is afwisselend geschreven vanuit twee personages; Jason (de hoofdpersoon) en Shauna (zijn compagnon). Ook met de tijden waarin het boek zich afspeelt, wordt afgewisseld. Van tijdens het proces, naar voor het proces, naar tijdens het proces en zo maar door.
Zo wordt de spanning goed opgebouwd en kom je als lezer erachter waarom er een rechtszaak tegen Jason speelt.

Er zijn vele legal thrillers waarin de ondervragingsscene's dodelijk saai worden geschreven. Zo niet in dit boek. De delen die je als jury ook niet spannend zou vinden, krijg je als lezer ook niet voorgeschoteld.

Zonder al te veel over het boek en het plot te willen vertellen, kan ik wel zeggen dat ik het boek echt kan aanraden aan de liefhebbers van dit genre.