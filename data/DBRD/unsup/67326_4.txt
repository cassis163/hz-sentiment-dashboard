Als je van kinds af aan opgroeit met de wetenschap dat hij na het overlijden van je vader zijn landgoed en fortuin erft en je een onbezorgd leven kunt leiden. Wordt je dan een aangenaam persoon? De Engelse William Wilton zeker niet. Hij woont ondanks dat hij al lang volwassen is nog steeds bij zijn moeder en stiefvader en laat zijn moeder (nog steeds) zijn leven bepalen. William heeft een oudere zus Christine, maar omdat de familietraditie bepaald heeft dat alleen de oudste zoon, geboren tijdens het huwelijk mag erven, valt zij buiten de boot, net zoals de buitenechtelijke kinderen.

Dan toch nog onverwacht overlijd de Pater Familias George en blijkt hij door middel van zijn laatste testament, over de dood heen te regeren. In eerste instantie is niemand blij met deze wending, maar na een ingrijpende gebeurtenis, komen de diverse familieleden tot de conclusie dat ze ook van elkaar kunnen leren en geld zeker niet gelukkig maakt, maar het wel fijn is als het ingezet kan worden om plezierig van te leven.

Het boek is een combinatie van een romantische roman met een vleugje nostalgie en thrillerelementen. Het leest vlot en weet vanaf het eerste hoofdstuk te boeien. Boven ieder hoofdstuk staat de datum en de plaats waar het zich afspeelt, dit maakt dat je tijdens het lezen al weet vanuit welk personage vertelt word.

Het schrijversduo Jan en Rachel van der Lee (Jara Lee) hebben eerder vooral misdaadromans geschreven. Voor mij was dit de eerste kennismaking met een boek geschreven door dit echtpaar. De manier van schrijven, maakt me zeker nieuwsgierig naar hun andere boeken.