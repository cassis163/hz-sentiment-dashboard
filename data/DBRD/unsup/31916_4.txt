De vorige delen in de Fullmoon- serie lieten je uitkijken naar meer verhalen van deze opmerkelijke band. Met Kies voor haar krijgt de lezer weer een zinderend en prikkelend verhaal, welke in dezelfde stijl is geschreven. Doordat er wordt afgewisseld tussen de betrokken personages en er zo nu en dan een personage uit de eerdere delen opduikt, blijft het boeien.
De schrijfster houdt van plotselinge wendingen en verzint steeds nieuwe invalshoeken om het New Adult genre interessant te houden, waardoor het een niet te groot Bouquet- gehalte krijgt. De wending in dit deel is iets minder krachtig dan dat we inmiddels gewend zijn. Toch laat ook dit deel de lezer snakken naar meer en kan je niets anders dan doorlezen. Heerlijk om mee te ontspannen.