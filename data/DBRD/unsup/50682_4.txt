Dit boek komt op het goede moment. Nu de relatie tussen de schurkenstaat Noord-Korea en de VS en Zuid-Korea op het punt staat te ontdooien is het goed om kennis te nemen van de inspanningen van de Franse veiligheidsdienst in deze gevoelige kwestie. En die zijn niet gering.

Op een vriendelijke, milde en vooral humoristische toon wordt verslag gedaan van de ontvoering van het slachtoffer, de gecompliceerde verhoudingen tussen gegijzelde en de gijzelnemers( het Stockholm en het Lima syndroom komen aan bod ) en het uiteindelijke resultaat van de bedinspanningen in het vijandige noorden.

Het is zeker geen thriller, ook niet met de bedoeling als zodanig geafficheerd te worden maar vooral een uiterst plezierig, erudiet, geschreven verhaal. 

Met een geenzins larmoyante, maar eerder opgewekte luchtigheid beschrijft Echenoz de opkomst en ondergang van liefdes en dezelver relaties als waren het niet zaken die niet tot de belangrijkste in een mensenleven behoren evenzo als hij dat doet met zaken als ontvoeringen, bankovervallen, muzikale en andere carri√®res en andere zaken die in principe het wankele geopolitieke evenwicht kunnen verstoren.

Wie oog heeft voor dit soort details, kan dit boek als uitermate plezierig ervaren.

Vier sterren