Voor het reviewteam van Meulenhoff Boekerij heb ik het autobiografische boek ‘De Don’ mogen lezen. De achterflaptekst had al mijn interesse gewekt, ergens in mijn achterhoofd ging er een belletje rinkelen bij de naam van de hoofdpersoon uit dit boek. Zeker toen ik las dat hij de bedenker was van een aantal beroemde slogans zoals onder andere ‘Melk. De Witte Motor’ en ‘Het Zwitserleven-gevoel’ had het boek mijn aandacht.

De Don vertelt het ongelooflijk heftige en destructieve levensverhaal van Don Schothorst. Samen met de schrijfster Renee Kelder heeft hij zijn verhaal weten te vertellen, compleet open, eerlijk en zeker niet genuanceerd. Zijn absurd heftige seks, drank & drugsverslavingen worden zonder scrupules en met zelfinzicht uit de doeken gedaan. De lezer krijgt absoluut het gevoel mee van machteloosheid, frustratie, ontreddering maar ook van grootheidswaanzin en macht, wat (te)veel geld hebben met zich mee kan brengen. Duidelijk wordt dat groot succes hebben in wat je doet je kan maken en breken. Het is een boek wat je met beide benen op de grond zet als je het mij vraagt en laat beseffen dat ik het zo slecht nog niet heb.

Zo hier en daar verviel ik wel in de gedachte er lijkt geen eind aan alle ellende te komen. Het wordt steeds grotesker en gekker waardoor het soms ietwat langdradig overkomt. Toch vond ik het verhaal verder in een sneltrein vaart lezen en zeker intrigerend.

Ik geef dit boek vier sterren.

Spanning: 6
Plot: 6
Leesplezier: 6,5
Schrijfstijl: 7
Originaliteit: 8
Psychologie: 7