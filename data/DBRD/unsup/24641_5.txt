Jess, Courtney en Dani Campbell zijn echte zussen en doen alles voor elkaar. Dat blijkt ook als hun vader, na een lange tijd weer van zijn werk thuis komt. Bij zijn thuiskomst kan hij het niet laten om Courtney op een gewelddadige manier te straffen voor iets onbenulligs. Dat gaat er zo heftig aan toe, dat Jess een geweer pakt en op haar vader schiet. De zussen raken in paniek en doen er alles aan om vader te laten verdwijnen. Daarna slaan de zussen op de vlucht. Samen besluiten zij naar Vancouver te gaan. Onderweg daarnaar toe, krijgen zij autopech. Zij denken hulp te krijgen van twee jongens. Maar dan begint voor de zussen een hel. De zussen worden opgesloten, mishandeld en verkracht. Bij een van de zussen blijft de verkrachting niet zonder gevolgen. Zij weten te ontsnappen en het lukt ze om een ogenschijnlijk normaal bestaat in Vancouver op te bouwen. Na enige tijd gaat Courtney terug naar de plaats waar de zussen eerder zijn opgesloten. Wat beweegt Courtney om naar de hel terug te gaan?

ZUSJES, van Chevy Stevens is een sterke pakkende thriller. Begonnen met lezen laat je het niet meer los. Dat laatste is een op de cover geplaatste opmerking van Karin Slaughter. Enâ€¦. zij kan het weten.