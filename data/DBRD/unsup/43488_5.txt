Anthony E. Zuiker heeft met level 26 Â– Duister vermoeden weer een prima vervolg neergezet. De filmpjes heb ik gelaten voor wat ze zijn. Ik vorm liever zelf een beeld van het verhaal. De personages waar we al kennis mee maakte in het eerste deel van deze trilogie komen in dit boek ook allemaal weer terug. Zij het dat Steve Dark nu een andere werkgever heeft Lisa Graysmith van de geheime dienst, die Dark met veel moeite heeft overgehaald om zijn oude werk weer op te pakken en op jacht te gaan naar de seriemoordenaar.
Het verhaal zit dan ook weer prima in elkaar. De personages zijn weer goed uitgewerkt voor zover je dat mag verwachten in dit boek. De korte hoofdstukjes en de schrijfstijl maken dat het boek lekker vlot weg leest. Ik heb mij dan ook weer uitstekend vermaakt en kijk alvast uit naar het volgende deel.