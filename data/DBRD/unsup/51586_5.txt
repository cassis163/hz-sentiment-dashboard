Piet Kreel is een kranige 90-er die zijn deel van de miserie reeds heeft gehad. Twee vrouwen waar hij zielsveel van heeft gehouden, heeft hij al verloren en daarom is hij een wat knorrige oude man geworden. Tot de dag dat zijn twee buurvrouwen, Allie en Tess hem onder hun vleugels nemen. Letterlijk en figuurlijk...
Een warme novelle vol humor, herinneringen maar bovenal diepmenselijke gevoelens hebben mij onvoorstelbaar verrast. Ik had me totaal niet verwacht aan zo'n ontroerend verhaal, en ja, ik heb hier en daar een traantje moeten wegpinken.
Knap geschreven maar bovenal vlot en voor mij mocht dit verhaal dubbel zo dik geweest zijn. Maar wie weet verrast de auteur ons nog wel op een pre- of sequel? Ik kan alleen maar hopen.