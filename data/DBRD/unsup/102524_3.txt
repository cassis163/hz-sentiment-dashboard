'De afwezigen' vertelt het verhaal van Joshua James.
Joshua groeit bij zijn moeder, nadat zijn vader Tucker bij hen is weggegaan. Zijn moeder, geobsedeerd door Elvis Presley, geraakt in een psychose en overlijdt. Joshua wordt daarna door zijn overbuur Frank opgevoed. Door hem leert hij saxofoon spelen, en hij blijkt een enorm talent te zijn. Hij wordt beroemd en toert met hulp van Dave de hele wereld rond. Tot zijn verleden hem inhaalt.

'De afwezigen' gaat in eerste instantie over het missen van personen, over verlies. Iedereen verliest wel eens iemand in zijn leven. Joshua wordt daar continu mee geconfronteerd, en dat tekent hem enorm. Wat het boek speciaal maakt is dat het niet geschreven is vanuit Joshua zelf, maar vanuit de personen die een belangrijke rol in zijn leven hebben gespeeld. Daarnaast staat muziek centraal in het boek.

Het boek is vlot geschreven, met vaak heel mooie beeldspraak. Het is alsof je als lezer alles echt zelf beleefd. Ik heb het boek dus met veel plezier gelezen.
Je moet er tijdens het lezen wel je hoofd bijhouden, de hoofdstukken zijn namelijk niet volgens een chronologisch tijdverloop geschreven, wat het soms moeilijk maakt om het hoofdstuk in het geheel te kaderen. Maar het geheel zat wel goed in elkaar.

Conclusie: Lieke Kézér heeft met 'De afwezigen' een heel goed en rakend debuut geschreven. Het is een boek om zeker nog eens te herlezen, en ik kijk alvast uit naar haar volgende boek.