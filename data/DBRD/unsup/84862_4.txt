Met enige scepsis begon ik aan dit boek, maar gelijk bij het begin boeide het boek me enorm, je wordt meegezogen in het spannende verhaal, waar in je jezelf af en toe zelfs zou kunnen herkennen, welke keuze maak je

De hoofdpersoon, Cia Vale, die in een kleine Kolonie van het Verenigd Gemenebest woont, is heel erg blij dat zij wordt uitgekozen om De Test te kunnen gaan doen in de hoofdstad Tosu City. Slaag je voor deze test dan ligt de weg open voor je om verder te studeren aan de Universiteit en kun je uiteindelijk tot de leiders van het Gemenebest gaan behoren. Zij moet hiervoor wel haar familie en vrienden verlaten en weet niet wanneer zij hen weer zal zien en spreken. Haar vader, die zelf ook aan deze test heeft meegedaan, geeft haar, onder strikte geheimhouding, advies, hoe je je het beste kunt gedragen tijdens deze test, waar een honderdacht kandidaten aan meedoen en waar maar weinigen zullen slagen.
De kandidaten moeten verschillende testen doorstaan, het wordt letterlijk een strijd om leven en dood.
Hoe loopt het af met Cia, ik verklap het u niet, maar ben nu al nieuwsgierig naar deel 2 van deze trilogie.