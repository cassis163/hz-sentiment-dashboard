Onder druk is een zinderende, harde actiethriller waarin hoofdpersoon Sil Maier wederom op geheel eigen wijze in moet grijpen in de levens van de personen van wie hij houdt en Susan Staal op zoek gaat naar haar doodgewaande moeder. Esther heeft kans gezien keiharde actie te combineren met het liefdesverhaal tussen Sil en Susan, dat niet geheel over rozen gaat, maar net als de rest van het verhaal spannende hoogtepunten kent. Onder druk heeft veel prachtige plotwendingen waarbij wel de meest opvallende die van Sven is.

Ieder persoon in dit boek loopt aan tegen zijn eigen geweldsgrens en overschreidt die met veel passie. Op het laatst komen alle verhaallijnen prachtig bij elkaar. Spannend tot op de laatste bladzijde. Het boek heeft je in zijn greep vanaf de eerste bladzijde, en is mede door de krachtige schrijfstijl maar heel moeilijk weg te leggen. Naar mijn mening is dit boek nog spannender dan Onrust!