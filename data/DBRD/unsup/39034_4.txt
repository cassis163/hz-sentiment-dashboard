De bijna veertigjarige Eva heeft het dik voor elkaar. Een eigen bedrijf, leuke man en een lieve meisjestweeling.
Als haar moeder waar zij niet zo,n goede band mee heeft plotseling overlijdt slaan alle stoppen bij Eva door. Zij heeft last van angst aanvallen, slaapstoornissen en haar werk wordt een obsessie.
De vader van Eva zit al vanaf haar achtste jaar in een psychiatrische instelling en haar moeder Willemien heeft Eva vroeger laten beloven hem nooit op te gaan zoeken.
Om tot rust te komen gaat ze tijdelijk in het huis van haar moeder wonen en zoekt zij toch contact met haar vader en er ontstaat een bizarre situatie. Heden en verleden lossen elkaar in snel tempo af en Eva laveert hier tussen.
Zij probeert op allerlei manieren erachter te komen waarom haar vader opgenomen moest worden en komen de herinneringen aan goede tijden regelmatig boven.
Het boek splitst zich op in drie delen, heeft korte hoofdstukjes en leest snel. De schrijfstijl is beeldend en levensecht.
Het boek is geschreven vanuit het perspectief van Eva en hierdoor soms zeer pijnlijk.
Ook laat dit boek duidelijk zien hoe belangrijk een goede jeugd is.
Het einde is verdrietig maar heeft ook zijn goede kanten.