Eleanor Oliphant is....Completely Fine maar is dat wel zo? Ze heeft een 9 tot 5 baan als financieel medewerker, waar ze redelijk happy mee is. Ze maakt haar kruiswoordpuzzels, drinkt 2 flessen wodka in het weekend en elke woensdag heeft ze een telefoongesprek met haar moeder. Haar dagen zijn vrijwel elke dag hetzelfde. Totdat ze verliefd word op de leadzanger van een band. Ze beeldt zich in hoe ze een relatie met hem krijgt enz. Alleen valt ze hem niet op. Dat doet haar besluiten om wat aan haar uiterlijk te gaan veranderen. Ze gaat naar de kapper, doet een make-over en schaft nieuwe kleding aan.

Ondertussen krijgt Eleanor een leuke vriendschap met Raymond, een collega van de IT afdeling. Hij accepteert Eleanor zoals zij is met al haar eigenaardigheden en onvolmaaktheden. Het grappige is dat zij zijn tafelmanieren afkeurt en vind dat hij zich maar apart kleed.
Raymond vangt haar op als zij totaal instort als haar droomprins toch niet blijkt te zijn wie zij dacht dat hij was, en zij in een enorm zwart gat valt.

Het boek heeft mij vanaf het begin geboeid. Ik heb gelachen om Eleanor ( ik vind haar een combinatie van Bridget Jones en Sheldon, Big Bang Theorie) , maar ik heb ook heel erg met haar meegeleefd terwijl zij zich ontwikkelde van onzichtbaar lelijk eendje naar een mooie zwaan. Duidelijk is dat Eleanor in haar verleden iets traumatisch heeft meegemaakt maar dat wordt goed verborgen gehouden. Af en toe wordt daarover iets losgelaten in de gesprekken die Eleanor heeft met Raymond en andere mensen. Heel sterk debuut van Gail Honeyman en het krijgt van mij dan ook dik verdiende 5 sterren!