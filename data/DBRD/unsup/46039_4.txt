Het verhaal gaat over Hardy Hardy, die getekend is door wat hij als kind in Nederlands-Indië meegemaakt heeft. Op jonge leeftijd komt hij al alleen in de wereld te staan en gedurende het boek krijg je zijn levensverhaal te horen. In het boek blijven personen letterlijk en figuurlijk in het verleden hangen. Een leuke vondst is de cassettebandjes, welke meteen een tijdsplaatsing geeft en die door diverse personen in het boek beluisterd worden, zodat je inzicht krijgt in de verhalen en het verdriet van Indische mensen in Nederland. Leuke elementen in het boek zijn de Hawaïmuziek en de vrijmetselaar. Het boek is zo geschreven dat je je al snel in het verhaal zit en je door de diverse personen, zoals Hardy, zijn kleindochter e.d. mee gevoerd wordt door de levensgeschiedenis van deze mensen. Het boek bevat een groot aantal rake uitspraken, zoals het volgende: in het leven bestaan er geen oefeningen voor het verdriet om verlies. Je wordt in een keer in het diepe gedonderd.
Op het einde krijgt het nog een onverwachte twist. Leuk vindt ik de tijdselementen van dingen uit het verleden, maar ook van het jaar 2015. Een boek dat zeker het lezen waard is.