De wonderlingen; wat een wonderlijk boek. Het eerste deel (driekwart) van het boek bestaat uit prachtige zwart-wit schetsen in een soort van craquel√© stijl en begint in 1766; Een jonge toneelspeler aan boord van een schip dat de Kraken heet en zijn broer Marcus, de engel. Vervolgens gaat dit grafisch gedeelte verder met alle nakomelingen van Billy Wonderling.
Het verhaal van Billy wordt vervolgens mooi verweven in het tweede deel, het tekstgedeelte. In dit gedeelte speelt roodharige Joseph van 12 de hoofdrol.

Een goede opbouw, mooie karakters en een fantastische verwoven plot maken dit boek heel sterk. Het omschrijft accurate tijdsbeelden uit 1990 als ook in het fictieve verhaal.
Het boek sluit vervolgens af met wederom zwart-wit tekeningen en een zwart-wit foto. Als bonus krijg je na alle verhalen nog een extra verassing. Dit wonderlijke, extravagante, fantasierijke boek is gebaseerd op een werkelijk verhaal. Wat is nu fictie en wat is nu non-fictie? Dat maakt helemaal niet uit en maakt het juist extra levendig, het blijft een mooi verhaal. Heel buitengewoon, heel wonderlijk!