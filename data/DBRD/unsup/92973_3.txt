Marelle Boersma schreef ‘Enkele reis’ naar aanleiding van de verdwijning van Madeleine McCann. Het begin van het boek lijkt er zeker op, maar geloof me dat het einde als een bom inslaat. Marelle Boersma kan boeiend schrijft, op zo’n manier dat je eigenlijk vanaf de eerste pagina wilt weten wat er precies gebeurd is.

‘Enkele reis’ lees je vanuit het oogpunt van Suus, gecombineerd met stukken uit het boek dat haar zus Anouk schrijft over de gebeurtenissen. Het is verwarrend, want net als Suus weet je niet wat er gebeurd is. Dat zorgt ervoor dat je wilt blijven lezen, want je hoopt net als Suus, dat Sterre nog leeft en dat moeder en dochter op een gegeven moment herenigd zullen worden.

Naarmate het verhaal van ‘Enkele reis’ vordert, denk je steeds meer te weten hoe het zit, maar doordat er een aantal dingen gebeuren, twijfel je daar ook weer aan. Dat is de kracht van de schrijfstijl van Marelle Boersma. Ze zet je vanaf het begin op het verkeerde been en vlak voor het einde knalt ze er even een heel ander verhaal in, waardoor je gewoon compleet van je sokken geblaast wordt.

‘Enkele reis’ is dan wel geinspireerd op het verhaal van Madeleine McCann, dat is dan ook de enige overeenkomst. Het verhaal is spannend, goed in elkaar gezet en soms zelfs frustrerend omdat je zo verward bent over wat er nou precies aan de hand is. Maar het einde blaast je compleet omver. Wat een goede thriller zeg!