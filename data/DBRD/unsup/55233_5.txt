Heeft dit boek iets te maken met het sprookje "Alice in wonderland"? Nee, denk dat alle lezers van het boek dit kunnen beamen, buiten een wolk dat de vorm van een konijn heeft, en het hoofdpersonage Alice noemt en groot is van gestalte, zijn er in mijn ogen zeker geen vergelijkingen.
Toch wat een leuk boek! Ik heb genoten van de eerste pagina en toen ik de laatste omdraaide had ik spijt dat het voorbij was.
*Alice leeft samen met haar ouders en haar jongere zusje Emma. Haar vader doet alles om hun gezin te beschermen tegen de monsters. Ze mogen enkel buiten als het licht is en 's avonds heeft papa een avondklok ingesteld. Vader patrouilleert dan door het huis, om hen te beschermen. Alice en Emma snappen er niets van, maar weten niet beter. Welke monsters? Tot de dag dat Alice 16 jaar wordt en Emma haar eerste balletuitvoering wil gaan dansen. Alice wil dit haar zusje echt gunnen, dus vraagt als cadeau, een avonduitstap, daar start........."
Het verhaal wordt verteld door Alice, haar gedachtestroom, haar visioenen, het leest zo vlot, de personages komen goed aan bod en elk personage draagt een geheim mee. Buiten dat Alice echt de hoofpersonage is, leren we Cole en Kat ook kennen, niet vluchtig maar heel goed uitgeschreven. Je kan hier al eerder zeggen dat het filmisch is geschreven, wie houdt van een fantasiewereld met spanning, liefde, familiebanden, geheimen, kan ik enkel dit boek aanraden, wie daarbovenop nog van een goede serie houdt...gewoon ervoor gaan!