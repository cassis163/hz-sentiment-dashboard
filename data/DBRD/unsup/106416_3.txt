Hart-slag is het debuutroman van Joanne Carlton. Het boek is als eerste uitgekomen in het Engels onder de naam Hart-Beat. De schrijfster heeft hem zelf vertaald uit het Engels.

Hart-slag gaat over Jasper en zijn beste vriendin Sam. Ze zijn al beste vrienden sinds een tragedie in hun jeugd. Jasper is een echte people pleaser en doet alles om zijn ouders trots te maken. Sam is een zestienjarige die al studeert omdat ze zo slim is. Samen denken ze alle tijd van de wereld te hebben, maar dan wordt Jasper ziek. Ze komen erachter dat Jasper een tumor om zijn hart heeft en hij heeft niet lang meer. Dit nieuws komt hard aan en het valt ze zwaar dat het afscheid al binnenkort is. Met nog enkele dagen te leven en aanmoediging van Sam vraagt Jasper of ze hem wil helpen zijn grootste wens in vervulling te brengen, zingen voor een groot publiek. Ze laten alles achter om deze wens in vervulling te laten gaan, terwijl ze tegelijkertijd opzien tegen het naderende afscheid.

Ik ben echt heel ruim geweest met de drie sterren die ik dit boek heb gegeven en dat is ook alleen omdat het verhaal mooi is en goed bedacht. Helaas laat de grammatica te wensen over. Er staan aardig wat spelfouten en andere grammaticale fouten in het boek. Ook vond ik dat het boek soms te letterlijk vertaald was uit het Engels en sommige dingen hadden vertaald moeten worden, er staan bijvoorbeeld soms Engelse woorden in een zin terwijl de rest vertaald is. Wat heel raar is als je bedenkt dat ze in Engeland zijn en alles dus in het Engels gezegd word en om dan een deel van de zin niet te vertalen...

Verder ligt de schrijfstijl mij niet, er was veel Vlaams gebruikt waardoor het voor mijn niet lekker liep en het af en toe ook vrij formeel overkwam. Als laatste punt werd er ook veelste veel herhaald in het boek. Na 1 keer weet ik ook wel dat Jasper en Sam de beste vrienden zijn en dat ze van elkaar houden zonder seksuele gevoelens. Dat hoeft voor mij niet elke zoveel bladzijdes herhaald te worden.

Waarom ik het boek dan toch 3 sterren heb gegeven is om het verhaal, het was goed bedacht en ontroerend.