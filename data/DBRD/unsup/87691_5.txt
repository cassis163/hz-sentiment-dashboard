Dit is het derde boek van Nathalie Pagie met Diego en Tara in de hoofdrollen, en wat mij betreft ook het klapstuk van de drie. Paradijsvogels en Casa Familia had ik al 5 sterren gegeven, maar dit boek was echt nog mooier. Tara's voormalige collega Diego wordt vermist en Tara wil naar Mexico om hem te zoeken. Als undercoveragent Jay zich meldt bij de redactie, met de mededeling dat hij moet infiltreren in de Mexicaanse motorbende Escorpiones en een journalist nodig heeft, ziet Tara haar kans schoon en gaat met hem mee. Door de schrijfstijl pakt het boek onmiddellijk en gaandeweg wordt het al spannender, het plot is echt spectaculair! Ik vind dit echt een van de mooiste en spannendste boeken die ik ooit gelezen heb en zou willen zeggen: als je van spannende thrillers houd, dan MOET je dit boek lezen!