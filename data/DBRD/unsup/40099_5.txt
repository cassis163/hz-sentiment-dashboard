Amerika, 2002. Bijna een jaar na de aanslagen van 9/11 gaat moslima Shirin naar een nieuwe middelbare school, na vele eerdere verhuizingen.
Vanwege haar hoofddoek krijgt Shirin te maken met vele vormen van stigmatisering en vooroordelen. Ze wordt bekogeld met verschillende verwensingen door mensen vanuit pure haat en vooral de angst voor hen die het Amerikaanse volk heeft aangevallen.

Shirin heeft geen vertrouwen in de mensen om zich heen en heeft een pantser om haar heen gebouwd ter zelf bescherming. Ze zoekt en maakt geen contact op school en lijkt hier in eerste instantie ook geen behoefte aan te hebben. Breakdancing is iets waar zij haar emoties in kwijt kan en wat een grote rol speelt in haar buitenschoolse leven samen met haar broer en enkele van zijn vrienden.

Dan ontmoet ze Ocean. Een blanke populaire jongen op school. Er ontstaat een klik maar vanwege hun verschillende levens is het de vraag of dit samenzijn standhoudt.
Zijn zij bestand tegen de vooroordelen en stigmatisering van de mensen om hen heen?

Tahereh Mafi heeft met deze standalone een briljant verhaal neergezet wat eindelijk eens de kant belicht van een hoofdpersoon met een andere levensbeschouwing. Daarnaast heeft zij de bestaande stigmaâ€™s en vooroordelen van de huidige samenleving zo duidelijk en helder verwoord dat de emotie kippenvel veroorzaakt. Het ergste is eigenlijk dat dit, ondanks dat dit een verhaal is, daadwerkelijk gebeurd.

De auteur heeft laten zien wat dit met iemand kan doen, hoe erg dit iemand kan schaden en hoe mensen die zich laten leiden door angst kunnen zijn. De schrijfstijl is vlot en de emoties van Shirin worden goed realistisch overgebracht.

Dit boek heeft een boodschap. En deze boodschap komt overduidelijk over en laat je uiteindelijk in stilte achter zodra je de laatste bladzijde gelezen hebt en het boek dicht slaat.
Wat mij betreft mag dit op de leeslijst van de middelbare school. Het boek is een discussie en gesprek waard. Zeker in deze maatschappij.

Officieel is het een Young Adult, maar het is zoveel meer. Wat mij betreft is dit de meest Epic read van het jaar!