Prachtig boek geschreven in een poetische stijl die je het verhaal inzuigt. Wat mij betreft hoort Susan Smit hoort thuis in het rijtje van de belangrijkste moderne Nederlandse auteurs. Auteurs vergelijken is lastig, maar als mensen zich afvragen wie de literaire opvolger is van Hella Haasse, is dat voor mij Susan Smit. Uitgebalanceerde stijl, nauwgezet historisch onderzoek vooraf en verhalen vol poezie.

Het boek is gebaseerd op ware feiten, Susan Smit brengt het verleden en de karakters zeer geloofwaardig tot leven. Hierdoor krijg je niet alleen extra bewondering voor de bijzondere eigenschappen van de personages, maar ook begrip voor de minder mooie aspecten. Ik las het boek meer dan een jaar geleden, maar ik denk er nog regelmatig aan terug. Misschien bijna wel met een soort heimwee, omdat ik zo geraakt werd door het verhaal en de stijl.