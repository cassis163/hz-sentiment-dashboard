Heden:
Oscar(63) is van beroep advocaat, hij heeft zijn eenmanszaak op bovenste verdieping van een sjofel pand zonder lift met een parttime secretaresse. Priv√© is hij gescheiden, woont in een klein huis met overwoekerde tuin en is hij na eerder alcoholverslaving nu game-verslaafd.

1996
Oscar werkt als advocaat bij een gerenommeerd kantoor en staat op de nominatie om partner te worden. Hij woont in een woonboerderij buiten de stad met moestuin en dieren, is getrouwd en vader van Jelte. Alles lijkt hem voor de wind te gaan.

Maar dan overlijd zijn zoon ten gevolge van een aanrijding met een auto, de automobilist rijd door. Oscar denkt zeker te weten wie de dader is, namelijk zijn collega en concurrent voor de positie van partner Alexander. De politie vind geen bewijs voor deze bewering maar Oscar kan dit niet accepteren en gaat zelf op onderzoek uit. Als dit hem ook niet lukt, rust hij niet totdat er gerechtigheid komt voor de dood van Jelte.
Dat hij daarbij zijn huwelijk, baan en eigenlijk ook zijn fijne herinneringen aan Jelte kwijt raakt, deert hem niet. Hij heeft maar een doel: Alexander moet boeten. Dat hij daarbij op de rand balanceert en er soms zelf overheen gaat van wat juridisch gezien mag, daar heeft hij geen oog voor. Als meerdere hoofdpersonen in het verhaal, bij wie hij zijn verhaal verteld, hem kritische vragen gaan stellen, lijkt hij af en toe toch tot het besef te komen dat wat hij in eerste instantie wilde: wraak nemen, misschien toch niet echt dat is wat hij nodig heeft om verder te komen in de rouwverwerking.

Max van Olden is zelf advocaat met een eigen praktijk, dat hij dus schrijft met kennis van zaken dat merk je ook als lezer. Het boek wordt beschreven als literaire thriller, een thriller is het voor mij niet echt, maar dat heeft misschien meer te maken met mijn verwachtingspatroon. Het is wel een vlot en prachtig geschreven psychologisch verhaal. Dit is niet het eerste boek van Max van Olden, maar wel het eerst wat ik van deze auteur gelezen heb, wat mij betreft niet het laatste. Dat hij de Schaduwprijs 2016 en genomineerd werd voor Hebban Thriller Debuutprijs zal je als lezer dan ook niet verbazen.