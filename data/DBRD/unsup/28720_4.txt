Dit verhaal pakt je vanaf het begin weer helemaal vast, de man van Tanja overlijdt plotseling tijdens het sporten. Gelukkig laat hij haar goed verzorgd achter en heeft Tanja alle tijd om het leven weer op te pakken. Haar schoonouders reageren erg vreemd en geven haar de schuld van de dood van hun zoon. Gelukkig staan haar ouders graag voor haar klaar. Dan ontvangt ze hele vreemde briefjes en gaat ze op onderzoek uit. Ondertussen pakt Mike, de vader van een van haar oud-leerlingen de kansen weer op om dichter bij Tanja te komen.
Vlinders in de storm is het tweede boek dat Petra geschreven heeft over Tanja en Ronald. Het is los te lezen maar ik raad je aan om ook het eerste deel te lezen zodat je alle informatie hebt over hun en dat je Tanja ook kunt zien groeien en veranderen als persoon. Een auteur schrijft niet voor niets een serie, dat is volgens mij zodat je de personen nog beter leert kennen.
Het is een liefdevol, ontroerend verhaal over een jonge vrouw wiens leven ineens overhoop ligt. Het is heerlijk lezen en meeleven met de personen die je in “storm in een glas wijn” hebt leren kennen. En ik heb ervan genoten en hoop stiekem op nog een deel over Tanja.