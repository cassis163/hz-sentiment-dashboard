Donia heeft alles voor elkaar, gelukkig getrouwd, studerende dochter en een luxe leventje. Haar dagtaak was vooral winkelen en lunchen in de PC Hooftstraat. Totdat haar man wordt geliquideerd. Was haar man wel die adviseur die hij zei te zijn? Wie heeft hem vermoord, was het een afrekening?

Donia gaat op zoek naar de waarheid. Geholpen door de vriendin van haar dochter probeert ze de waarheid te achterhalen. Als haar dochter gevaar loopt krijgt ze de hulp van Laura, een vriendin van haar dochter. Vinden ze op tijd de oplossing? Wie kunnen ze wel en nog belangrijker wie kunnen ze helemaal niet vertrouwen?

Ariane Meijer heeft in har thrillerdebuut laten zien een zeer spannend verhaal te kunnen schrijven. Kijkend naar de huidige literaire thrillermarkt heeft zij zeker laten zien bij de grote namen te horen. Vergelijkbaar is ze niet echt met één van haar collega-auteurs, ze heeft een geheel andere stijl dan een Saskia Noort of Esther Verhoef. Desondanks of juist daardoor is Ariane Meijer een frisse nieuwe naam in de literaire thriller genre. Deze juriste, presentatrice, fotomodel en mannequin is duidelijk van vele markten thuis. In dit boek laat ze bijvoorbeld de achtergronden van het witwassen weten, ze beschrijft het duidelijk en weet het goed in het verhaal te verweven. Daarnaast diept ze de karakters duidelijk uit, je begrijpt de keuze. Nou ja alle keuzes... Dat ze zomaar in bed duikt met... Tja dat moet je zelf maar lezen, maar voor het verhaal op zich niet slecht bedacht!

De enige twee punten van kritiek zijn wel het redelijk dom neerzetten van Donia, zal zij echt nooit geweten hebben wat haar man deed? En het toch wel plotselinge einde van het boek. Het eind had zeker beter uitgewerkt kunnen worden. Maar als man heb ik erg genoten van deze spannende oestrogeenthriller. Het boek leest heerlijk weg en is aardig spannend.