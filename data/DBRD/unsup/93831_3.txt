Ik ben maar gematigd enthousiast over dit boek. De tekst op de achterflap dat het ontroerender is dan Het wonderbaarlijke voorval met de hond in de nacht, is echt niet waar. Ik vond het inderdaad ook meer een roman dan een thriller. Het hele onderzoek naar het lijk van het meisje vond ik erg wazig en onduidelijk omschreven. Ik kon daar eigenlijk vrij weinig mee. Wel interessant vond ik het autistische gedeelte. Maar... (misschien door mijn werk met autistische kinderen) vond ik soms dat het als nogal bijzonder en extreem werd omschreven. Het was allemaal erg mysterieus en omstanders wisten er niets vanaf. Ik heb het idee dat dit in deze tijd helemaal niet meer speelt. Autisme is toch veel meer ingeburgerd dan dat Cammie ons doet vermoeden?
Hoe dan ook vond ik het allemaal wel aardig, maar absoluut geen aanrader.