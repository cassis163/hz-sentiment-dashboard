die makkelijk wegleest en de vorm lijkt te hebben van een typische whodunit.,Zwijgplicht is inmiddels alweer het veertiende boek van de succesvolle schrijfster Helen Vreeswijk, die eerder onder andere Judas (dat de derde prijs kreeg in de verkiezing van de Beste YA-thriller van het jaar), en Leugens en Loverboys schreef. Helen heeft jarenlang bij de recherche gewerkt en heeft haar ervaringen in veel van haar boeken verwerkt. Haar verhalen zijn gebaseerd op ware gebeurtenissen rond bijvoorbeeld ontvoeringen, jeugdbendes, loverboys en de gevaren van chatten.
Zwijgplicht en verscheen in oktober 2012.
Zwijgplicht gaat over Arjan de Haan, die voor school stage moet lopen in een verzorgingstehuis. In eerste instantie ziet hij hier tegenop; zorgen voor oudere mensen lijkt hem maar een saaie bedoening. Zijn stage blijkt echter spannender te zijn dan hij had verwacht, vooral als er bewoners doodgaan en een van de bewoners, Joke Drenth, beweert dat er opzet in het spel is. Is Joke aan het dementeren of zou ze wel eens gelijk kunnen hebben? Arjan gaat op onderzoek uit en komt al snel in de problemen.
Helen Vreeswijk heeft met Zwijgplicht een prettig leesbare 'young adult' thriller geschreven, die makkelijk wegleest en de vorm lijkt te hebben van een typische whodunit. Wie er achter het mysterie van de dood van de bewoners zit, blijft tot het einde een goed bewaard geheim, maar in de weg naar de ontknoping zitten weinig dwaalsporen of andere spannende momenten. Er worden naast de hoofdverhaallijn nog wat kleine verhaallijnen aangestipt, zoals de lastige relatie van Arjans ouders en zijn pogingen om een meisje van school te versieren, maar deze worden na een paar paginas al niet meer genoemd of niet helemaal uitgewerkt. Om te lezen is het boek zeker geen straf, maar als thriller had er wel wat meer spanning en sensatie in gemogen.