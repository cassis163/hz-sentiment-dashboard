Ayaan - wonend in Nederland -  en Reza zijn twee neven en hun geboorteland is Pakistan. Reza komt met zijn moeder en zijn zus naar Nederland toe en krijgen onderdak in het huis waar Ayaan woont met zijn moeder Ina en zijn zus Elena. Ayaan is een gewelddadige jongen en begeeft zich in het criminele cirquit en Reza is een rustige jongen met normen en waarden. De opvoeding van deze jongens is merkbaar verschillend! Na verloop van tijd sleurt Ayaan zijn neefje mee naar de ondergang...
Niets weerhoud hun van criminele activiteiten en als ze naar het casino gaan om een winnaar van een grote som geld te overvallen, gaat het helemaal fout...

Het boek is onderhoudend en spannend genoeg om hem in één adem uit te lezen..
Ik hou van de schrijfstijl van Helen Vreeswijk en heb alle boeken van haar gelezen.
Ondanks dat dit een YA boek is, heb ik hem met heel veel plezier gelezen!
Een boek voor jong en oud met een thema wat gebaseerd is op een werkelijke gebeurtenis.
Ik kan nu alweer uitzien naar het volgende boek van deze schrijfster!
Dit boek is wat mij betreft een aanrader en krijgt van mij 4*