Uitgeverij Kluitman heeft een reeks boeken uitgebracht in het Lettertype Dyslexie, ontworpen door Christian Boer. Dankzij dit lettertype hebben steeds meer kinderen veel plezier in lezen. In deze reeks zijn inmiddels al meer dan vijftig titels verschenen. Op alle leesniveaus, voor jongens & meisjes en voor alle leeftijden. Voor mij ligt een van de boekjes voor beginnende lezertjes AVI M3 in de dyslexie vriendelijke uitgave. Te herkennen aan de rode d op een wit vlak en aan de gele sticker.

Roos komt op Mees passen. Zijn ouders gaan weg. Roos verstopt zich in de kast en krijgt de deur niet meer open. Mees kan haar niet horen door de harde muziek die ze hebben opgezet. Mees besluit extra lief te zijn voor zijn ouders en gaat klusjes doen. Hij doet erg zijn best maar het gaat niet helemaal volgens plan. Gelukkig loopt alles wel goed af.

Dit hardcover boekje spreekt erg tot de verbeelding met zijn rode kaft. Er staan geen hoofdletters in, wel leestekens en het verhaal is in het blauw gedrukt. De korte alinea's worden veelvuldig afgewisseld met prenten die het verhaal ondersteunen. Met 45 bladzijden is het toch echt een heel verhaal, goed voor de nodige leeskilometers!

'Dat gaat mis, Mees!' van Jan Paul Schutten met tekeningen van Wilbert van der Steen, Kluitman, oorspronkelijk uit september 2007.

/Lmcmr