Ik heb dit boek in de Nederlandse vertaling van 1999 gelezen. Het verhaal draait allemaal om een dagboek dat Jozef Stalin tijdens zijn leven zou hebben bijgehouden. Wetenschappers, corrupte politici, maffia, geheime diensten en journalisten zijn allemaal op jacht dit historisch explosieve document.

Van dit gegeven heeft Harris een spannende thriller gemaakt waarbij hij de van hem bekende formule hanteert: hij mixt historische feiten met fictie. En hij doet dat kundig, Harris doet zijn huiswerk altijd grondig.

Hoewel hij al in 1953 is gestorven, is Jozef Stalin in feite de hoofdpersoon in dit boek: een parano√Øde psychopaat die met ijzeren vuist regeerde. Goed beschouwd een nog wreder dictator dan Hitler als je het aantal doden dat hij op zijn geweten heeft bij elkaar optelt.

Maar slechteriken leveren nu eenmaal boeiende verhalen op. Dat is hier niet anders, al is het verrassende einde nogal abrupt. Al met al toch een lekker boek, maar niet Harris beste. Dat vind ik toch zijn trilogie over de Romeinse staatsman en jurist Cicero.