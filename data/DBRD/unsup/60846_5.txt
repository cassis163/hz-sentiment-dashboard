Vrienden voor het leven is het derde en het laatste deel van de felkleurige drieluik van Astrid Harrewijn.
In dit boek neemt Astrid je mee in het leven van de chaotische Kiki, die als kunstintermediair de hele wereld over reist, vliegt van hot naar her. Hierdoor maakt zij de nodige dingen mee, waardoor zij in een rollercoaster terechtkomt waar ze geen grip op heeft.

Kiki is druk bezig met de voorbereidingen van de zeer spraakmakende tentoonstelling van Jeff Koons, die dan toch eindelijk in het Stedelijk Museum wordt gehouden. Haar kennende werkt zij zich uit de naad om alles perfect geregeld te krijgen. In de tussentijd komen Noor, Benoit en Berber en Joost, Jolijn en de kinderen (personen uit het 1e en 2e deel) allemaal naar de Herengracht om daar de Kerst door te brengen. Uiteraard is het weer hollen en rennen geblazen voor Kiki om de dingen geregeld te krijgen.
Wanneer eindelijk de dag aanbreekt dat de tentoonstelling van Jeff Koons wordt geopend en iedereen in spanning afwacht, gaat het echt faliekant mis, het loopt uit op een gigantische flop, een politieke rel op wereldniveau.
Kiki was hierna van plan om lekker van een welverdiende vakantie te genieten, maar dat gaat helaas niet door.
Het wordt helemaal erg wanneer ze ruzie krijgt met een Russische crimineel. Is haar leven nu in gevaar?
Gijs (klusjesman en huisgenoot van Kiki) en een goede vriend van Gijs, Lars genaamd en sinds kort ook tevens huisgenoot, vinden een plek waar Kiki kan onderduiken. Nota bene in een afkickkliniek.
Hier komt zij tot inzicht dat ze te snel leeft en probeert met behulp en advies van anderen het leven te omarmen. Kortom: art of slow living.
En heel stiekem droomt zij ook van de ware liefde. Gaat het Kiki allemaal lukken? En op welke manier? Ik zou zeggen; lees dit heerlijke boek en je komt er vanzelf achter.

De cover heeft uiteraard weer een felle kleur, ditmaal groen. Hierop zie je een persoon fietsend door Amsterdam. Net zoals de voorgaande delen weet Astrid haar schrijfstijl vast te houden; humoristisch, diepgang, korte hoofstukken en een portie diepgang.
Stiekemâ€¦.heel stiekem; hoop ik dat er over een aantal jaren een vervolg komt op het leven van Noor, Joost en Kiki. Hoe het ze dan allemaal vergaat.

Astrid Harrewijn debuteerde in 2006 met de roman Ja kun je krijgen. Ze heeft inmiddels 7 romans gepubliceerd. Ze heeft een onmiskenbaar eigen stijl en schrijft met humor over de valkuilen van ons dagelijks bestaan. Astrid Harrewijn woont in Den Haag met haar man en hond, en heeft twee studerende dochters.