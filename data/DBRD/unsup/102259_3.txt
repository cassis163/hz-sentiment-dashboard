Journaliste Jennifer Steil wordt gevraagd om de medewerkers van de Engelstalige krant, de Jemen Observer, in Yemen een cursus te geven van 3 weken. In die 3 weken wordt ze verliefd op het streng Islamitische land met de prachtige lemen huizen, en maakt ze kennis met leergierige "journalisten". Als ze later wordt gevraagd de krant te komen leiden (al zal het ook regelmatig "lijden" worden), besluit ze na enige aarzeling haar goedbetaalde baan in Amerika en haar huis op te zeggen en vertrekt voor een jaar naar Yemen. In dit boek vertelt ze haar verhaal, haar belevenissen op de krant en priv√©, de moeilijkheden van het aansturen van slecht opgeleide medewerkers, de cultuurverschillen (vooral het verschil tussen man en vrouw). Maar ook de vriendschappen die ze sluit, de onnoemelijke gastvrijheid van zowel vrienden als wildvreemden en de lezer krijgt tevens een kijkje in deze bijzondere cultuur. Het boek is niet bijzonder boeiend geschreven, ondanks het feit dat de auteur zelf journalist is, maar toch leest het lekker weg. Zeker voor een reiziger in hart en nieren als ik, die Yemen hoog op de verlanglijst heeft staan, is het leuk om op deze manier kennis te maken met de cultuur. Hoewel ze heel open schrijft over haar gevoelsleven, blijft het inhoudelijk lichtelijk oppervlakkig. Toch genoten van het boek.