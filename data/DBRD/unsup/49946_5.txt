Weerzin is het vijfde boek van Bernard Minier. De Franse auteur (1960) groeide op in de heuvels van de Pyreneeen. Hij werkte als douanebeamte, maar kon zijn grote droom, schrijven, niet loslaten. Een Kille Rilling (Glace) was zijn debuut en is inmiddels veelvuldig vertaalt.


Korte Inhoud:

Het is 1993 en Martin Servaz staat aan het begin van zijn politie carriere, zijn succesvolle carriere. Hij raakt verwikkelt in een spraakmakende en onopgeloste zaak van twee vermoorde meisjes, zussen. Zij waren geoberdeerd door een misdaad schrijver. Vijfentwintig jaar later laat deze misdaadschrijver opnieuw van zich horen.

Mijn mening:

Prelude: Twee meisjes, zusjes lopen samen in een donker verlaten bos. Het blijkt dat ze hun favoriete auteur gaan ontmoeten, Erik Lang. De toon is gezet, grimmig en griezelig.
Dan vindt een roeier langs de kant van de wal twee lijken, de dode zusjes Amber en Alice. Ze zijn neergelegd als communicantjes.

1989: Martin vindt zijn vader, dood. Zelfmoord.

“ Daarna kwam de pijn, als een golf die hem van achteren overviel en hem de adem benam. Zijn vader daarentegen bleef onverstoorbaar kalm.”

1993: Martin Servaz staat aan het begin van zijn carriere bij Zware Misdrijven. Amber en Alice zijn doodgeslagen en neergelegd als communicantjes. Net zo als in het gelijknamige boek van Erik Lang, de Communicantjes. De favoriete auteur van de zusjes. Wat is het verband?
Dan maken we een sprong naar 2018. De vrouw van Erik Lang wordt vermoord. Servaz wordt terug in de tijd geworpen door weer bij de exentrieke Erik Lang uit te komen.
Wie heeft de vrouw van Lang vermoord en wat is het verband met zijn boeken?

Het verhaal bouwt zich langaam op en als lezer wordt je meegezogen in het boek. Je wilt niet anders dan doorlezen en het heeft mij dan ook menig nachtelijk uurtje gekost. De spanning is onderhuids aanwezig, je voelt het nog net niet van de bladzijdes afspatten. Tv kijken is niet meer belangrijk, je wilt en je moet en je zal doorlezen. Wat heeft Lang uitgevreten en hoe gaat Servaz dit bewijzen?
Er worden spelletjes gespeeld en de plotwendingen volgen elkaar in rap tempo op, en zetten je continue op het verkeerde been. Het verhaal is geniaal opgebouwd en het spel tussen heden en verleden is magistraal. De boeken van Erik Lang en zijn fans staan centraal.
Ik zou zelf graag de boeken van Lang willen lezen, zo spannend is de omschrijving van deze boeken. Maar het blijft natuurlijk fictie.
Soms was het zo onderhuids spannend dat ik nog net niet mijn adem aan het inhouden was en baalde dat ik niet nog sneller kon lezen.
Er ontwaart zich een kat en muis spel tussen Lang en Servaz en het plot laat je verbijsterd achter.
En wat gebeurd er met de beroemde seriemoordenaar en aartsvijand van Servaz, Julian Hirtman?

In principe kan je de boeken van Minier los lezen. Maar ook in dit boek zijn er toch wel een aantal verwijzingen naar zijn vorige boeken. Het maakt het denk ik leuker om ze op volgorde te lezen en op die manier alles goed te kunnen begrijpen.

Ook op deze cover is weer een soort hondachtige te zien, dit komt terug op al zijn covers. Het geeft aan hoe grimmig zijn boeken zijn.
Ik zat echt direct in het verhaal en heb het boek bijna niet weg kunnen leggen. Net zoals zijn andere vier boeken is ook Weerzin een thriller van formaat. Minder gewelddadig dan zijn andere boeken, maar de onderhuidse spanning is om te snijden.
Is Weerzin een aanrader? Absoluut! Als fan van Minier mag ook deze zeker niet in het rijtje ontbreken.
Ik had even drie boeken gelezen die minder waren en had daardoor een kleine leesdip, maar met deze ben je zo weer terug in je leeswereld.
Weerzin mag niet ontbreken in de lijst van fervente thrillerlezers!
Vijf sterren!