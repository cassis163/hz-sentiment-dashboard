Dit boek van Karin Fossum is heel meeslepend maar jammer genoeg ook zeer voorspelbaar. Van in het begin weet je wie de kleine Ida heeft vermoord omdat een aantal personen zich vreemd gedragen. Blijkbaar moet dit boek het niet hebben van de suspens. De verschillende karakters zijn naar Fossum's gewoonte zeer goed uitgewerkt. Vooral Emil Johannes en zijn moeder konden bij mij toch sympathie opwekken. Ondanks het gebrek aan spanning was ik toch nieuwsgierig om verder te lezen en te ontdekken of mijn vermoeden juist was. Dit is met andere woorden een literaire thriller met de klemtoon op het literaire aspect!