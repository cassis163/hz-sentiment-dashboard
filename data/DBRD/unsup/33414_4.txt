Rob Oostveen, een onbekende schrijver voor mij, het maakt mij nieuwsgierig. De achterflap intrigeert me, snel beginnen dus.

Dat het leven van de familie Kerkhof danig op zijn komt te staan is een understatement. Het dagboekje van Casper Kerkhof komt in verkeerde handen, in zijn onmacht denkt hij de juiste keuze te maken. Maar dat dit heel anders uitpakt, daar kom je al snel achter in Fatale fout.
Hoe ver zou jij gaan om je geheim verborgen te houden?
De waarheid komt altijd boven water.
Al snel raak je verstrikt in dit verhaal. De verhaallijn heeft iets wat trekt, het gezin Kerkhof zouden je buren kunnen zijn, de geheimen die achter de voordeur schuilen kunnen bij iedereen voorkomen. Bij de Kerkhofs is het wel heel extreem, maar dit maakt het wel spannend en je nieuwsgierigheid blijft getriggerd tot de laatste pagina, groot compliment voor de schrijver dat hij de lezer zo geboeid weet te houden.

“Als dit goed gaat, dan heeft hij de situatie netjes opgelost, zowel voor zichzelf en zijn imago als voor zijn gezin.”

Op een kwart van het boek denk je wel te weten welke kant het op zal gaan, maar dan geeft Rob het verhaal een draai waardoor alles verandert en je ideeën gaan in rook op. Dit is niet eenmaal in het boek, meerdere keren wordt je verrast door Oostveen, op een sublieme manier, waardoor het verhaal weer alle kanten op kan. Dit geeft het verhaal extra input, waardoor je geboeid blijft. Oostveen weet deze wendingen tot het einde aan toe vol te houden, de ene na de andere verassing zorgen ervoor dat je blijft lezen.

“Er staat te veel op het spel…”

De schrijver Rob Oostveen was voor mij onbekend, maar na Fatale Fout wil ik wel meer van deze verrassende wendingen. Mocht je genieten willen van een heerlijk verhaal vol intriges, geheimen en plotwendingen dan weet ik zeker dat Rob Oostveen een serieuze kandidaat is voor op je Nog te lezen lijst.
Lieve leesgroet Moon