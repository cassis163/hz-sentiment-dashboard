Na het bekijken van de wat sombere cover begon ik vol verwachting te lezen in het boek. Het zou een verhaal zijn dat zich afspeelt in het Antwerpen van begin vorige eeuw. De stemming komt er in het eerste gedeelte wel in door de beschrijvingen van de personen en de omgeving. 2 vrouwen leren elkaar kennen in Antwerpen en blijken allebei anders in het leven te staan. Maryse wil een zelfstandige vrouw zijn en volledig meewerken op de rederij van haar vader. Anne voegt zich meer naar de normen en waarden van die tijd. Ze neemt Maryse mee naar een gasthuis, een soort ziekenhuis waar ze vrijwilligerswerk doet en ze ontwikkelen een vriendschap. Dan verdwijnt Maryse en alles is anders. Het volgende hoofdstuk komt er weer een heel ander persoon aan bod waardoor het verhaal een beetje stagneert. En bij het volgende hoofdstuk net zo. Het verhaal en de belevenissen worden door verschillende personen beschreven. De kern van het verhaal is heel mooi en de auteur kaart ook een heel belangrijk onderwerp aan maar kapt het dan weer af.
De rederij waar het volgens de cover en de flaptekst over zou gaan komt niet echt veel aan de beurt. Het gaat meer om de personen eromheen.
Het plot is heel onverwacht maar wel een mooie afronding van het verhaal.
Ik vond het een bijzonder verhaal dat je graag uit wilt lezen omdat je wilt weten hoe het afloopt. Toch was ik een beetje teleurgesteld door het plot.