Niemands gek was voor mij een eerste kennismaking met de schrijver Richard Russo. Wat een geweldige schrijver is dit. Russo heeft een heerlijke schrijfwijze, dat maakt dat ik door wilde blijven lezen. Qua stijl deed het mij denken aan de boeken van John Irving, ook al zoâ€™n grootheid als het om schrijven gaat. De mensen in het boek gaan echt leven, krijgen allemaal een gezicht en ik wilde dolgraag doorlezen om te kijken hoe het ze zou vergaan.
Het boek telt 591 bladzijden, maar dat hadden er van mij nog wel een stuk meer mogen zijn. Ik was dan ook erg blij toen ik er achter kwam dat er een vervolg op dit boek gaat verschijnen.
Een heerlijk geschreven boek over het leven in een klein stadje. Er gebeuren geen spannende of schokkende zaken, maar het boek boeit van begin tot eind. Wat mij betreft een absolute aanrader!