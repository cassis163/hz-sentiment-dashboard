In de eerste hoofdstukken van het boek staat de van moord verdachte Nick Sunder centraal. Een paar hoofdstukken later is deze centrale rol weggelegd voor Aisha en Kazim, twee inwoners van de Indiase provincie Kashmir. Hierna wordt de verhaallijn nog een aantal keren onderbroken. Dan weer Nick, dan weer Aisha en/of Kazim. Dit vond ik wat rommelig overkomen. Op het moment dat Nick Kazim ontmoet, en niet veel later Aisha, gaat het verhaal in één vloeiende lijn door. Er komt echter nog één keer een korte flashback. In een van de laatste hoofdstukken wordt namelijk duidelijk wat er precies in Pakistan gebeurd is en wie verantwoordelijk was voor de moord.
Het boek vond ik, zeker vanaf het moment dat de verhaallijn niet meer onderbroken werd, prettig leesbaar. Ondanks dat er wel wat kleine foutjes en wat meer onwaarschijnlijkheden in voorkomen.