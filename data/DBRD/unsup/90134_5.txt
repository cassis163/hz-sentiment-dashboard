Matt vertelt wat er is gebeurd met zijn oudere broer Simon, maar hij doet dat op zijn geheel eigen wijze. Hij neemt de lezer mee terug in de tijd, naar toen hij 7 was en zijn oudere broer negen en ze genoten van een vakantie die hem voor altijd bij zal blijven. Hij neemt ons mee naar het heden, waarin hij getekend is door zijn ziekte maar die hem wel in staat stelt Simon te 'zien'.
Op een nuchtere en ietwat rauwe manier iets hartverscheurends vertellen, dat doet Nathan Filer goed. Hij geeft Matt een compleet eigen stem en bouwt het verhaal gedoseerd op. Erg mooi gedaan!