Machla gaat over een jonge vrouw die opgroeit in Israel 30 jaar na Christus. Ze is de dochter van een leerlooier, een vies beroep waar mensen op neerkijken, en heeft daarom weinig kans op een goede huwelijkskandidaat, Gelukkig vindt haar vader op de valreep nog een man maar van liefde is geen sprake.
Kapernaüm is bezet en als Machla voor een van de soldaten valt en hij op haar gebeuren er dingen die niet horen en die haar toekomst op het spel zetten. Dit is ook de periode dat Jezus in Jeruzalem komt (het Paasverhaal) en we beleven door Machla en haar familie het verhaal vanuit de mensen van Israel, hoe was het voor hen om hoop te krijgen op een nieuwe koning die de bezetters weg zal jagen die uiteindelijk vermoord wordt. Ik vond dat heel bijzonder om te lezen.
Machla’s vader wil niets vertellen over haar moeder en dat geeft onrust bij Machla, vooral als ze zelf moeder wordt en zorgt voor nieuwsgierigheid bij de lezer.

Ik vond dit een mooi verhaal om te lezen, het speelt zich af in een bijzondere tijd waar ik nu meer over zou willen lezen.
Het maakt de lezer nieuwsgierig en door de prettige en toegankelijke schrijfstijl van Nine de vries bleef ik tot het einde geboeid door het verhaal.
Ik vond de beschrijving van de cultuur erg goed, dat meisjes geen keuze hadden en dat huwelijken bij geboorte werden besloten. Dat je toekomst bepaald is door je verleden greep me erg aan.
Ik had zelf nog wat meer willen lezen over Jezus en hoe dat voor de mensen van Israel was maar dat komt omdat mijn nieuwsgierigheid over dit onderwerp door dit verhaal en het verhaal van Chana, de andere roman van Nine de Vries aangewakkerd is.