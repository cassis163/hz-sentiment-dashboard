Het verhaal draait om Juan Guillermo die opgroeit in Mexico city, het leven van hem en zijn criminele broer speelt zich veelal af op de daken van de huizen.
De politie zit zijn broer op de huid maar Carlos (zijn broer dus) weet steeds op miraculeuze wijze te ontsnappen.
De andere vijand is een zogenaamd christelijke groep dat misdadig is en doet dat uit naam van God, deze groep levert een aantal slachtoffers op, maar of zij het vol blijven houden uit naam van God is nog maar de vraag.
Juan weet uiteindelijk een slaatje te slaan uit het misdadige leven van zijn broer, maar moet wel samen met zijn vriendin Chelo vluchten, samen met Fang, een wolf die hij heeft weten te redden van een wisse dood en daarmee zijn huisdier werd, die hij weer helemaal opnieuw met veel moeite moest opvoeden.
Het andere verhaal gaat over een jager die op jacht gaat naar een wolf en hem uiteindelijk ook vindt, op het moment dat het puntje bij het paaltje komt weet de jager de trekker niet te vinden, en ontstaat er een soort van vriendschap tussen hem en het dier.
De 2 wolven vormen de rode draad in het boek, en uiteindelijk komen die verhalen ook bij elkaar, alleen heeft de schrijver daar wel ruim 800 bladzijden voor nodig, en ondanks het feit dat de auteur al 500 bladzijden had geschrapt alvorens het werd uitgebracht hadden het er nog wel 200 bladzijden minder mogen zijn, daarmee had het zeker boeiende boek niets aam kwaliteit ingeboet mijns inziens, maar het blijft een prachtig boek, dat zeker.