Weerzin is het vijfde boek van Bernard Minier. De Franse auteur (1960) groeide op in de heuvels van de Pyreneeen. Hij werkte als douanebeamte, maar droomde van een bestaan als schrijver. Een Kille Rilling (Glace) was zijn debuut en is inmiddels verfilmd door Netflix.

Weerzin, het verhaal:

In 1993 begint Martin Servaz aan zijn politiecarri√®re. Hij wordt meteen geconfronteerd met een dubbele brutale moord op 2 zusjes, Amber en Alice. De manier waarop de moord is gepleegd doet denken aan een verhaal van de schrijver Erik Lang, de favoriete auteur van de meisjes. Hij wordt ondervraagd, maar hij blijft zijn onschuld staande houden. De zaak wordt opgelost als er een tiener zich heeft opgehangen en een bekentenis heeft achtergelaten op een briefje.

25 jaar later wordt de vrouw van Erik Lang vermoord teruggevonden. Dit doet meteen een belletje rinkelen bij Martin Servaz die nog steeds geloofd dat Erik Lang iets te maken heeft de moord van de zusjes in 1993. Wat is nu het verband met zijn boeken? Is Lang de dader of niet?

Stilaan wordt het verhaal opgebouwd en beetje bij beetje kom je meer te weten. Het is een boek dat je geen minuut verveeld en je bent gewoon benieuwd naar het plot! Je kan dit boek perfect los lezen van de eerdere verschenen verhalen van Minier. Af en toe wordt er wel verwezen naar een eerder verschenen deel van zijn boeken, maar dit was voor mij niet storend. Ik ben wel heel benieuwd naar zijn 4 andere boeken en zeker naar het personage Julian Hirtmann die in dit boek weinig of niet aan bod kwam.

Van mij krijgt dit boek 4 dikke sterren!