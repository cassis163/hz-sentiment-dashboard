Clara is een bijzonder meisje, ze komt op tegen alle onrecht en ze is enorm koppig. Ze leeft aan het begin van de vorige eeuw in Amsterdam. Haar vader is timmerman. Clara is heel slim en doet het goed op school. Later wil ze ontdekkingsreiziger worden, net als de tekenaar van de plaatjes die ze bij de kruidenier krijgen. Ze vindt dat meisjes dezelfde dingen kunnen doen als jongens. Ze wordt daarin gesterkt als de meester haar als eerste "meisje van de bel" maakt, ze mag dan de deur open doen als de bel gaat. Op een gegeven moment slaat het noodlot toe; vader wordt ziek. Clara wil graag een oplossing bedenken als ze last van armoede krijgen. Toch blijft ze ook dromen. Een ontroerend verhaal waar je geregeld een brok bij in je keel krijgt. Ik miste bijna mijn halte met de metro omdat ik helemaal werd opgeslokt. Dappere Clara blijft je wel bij.