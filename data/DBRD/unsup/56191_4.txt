Het boek gaat over een onderwerp dat niet veel belicht wordt en waar weinig over geschreven wordt, dat maakt het zo'n uniek boek om te lezen. Interessant om te zien wat voor verhalen er schuil gaan achter een enkele foto in de krant. Ondanks het onbekende onderwerp is het helder geschreven en kan iedereen het begrijpen. Het wordt ondersteund met foto's die de hoofdpersoon heeft gemaakt tijdens de gebeurtenissen in het boek, zeker een pluspunt. Enig echt minpunt aan dit boek vind ik dat de hoofdstukken vrij lang zijn (40 pagina's gemiddeld schat ik) en er gebeurt zoveel in een hoofdstuk, de hoofdstukken staan ook heel erg op zichzelf. Dat zorgt er wel voor dat het lastig is halverwege een hoofdstuk te stoppen met lezen en het later weer op te pakken.