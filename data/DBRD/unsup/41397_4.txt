Het boekje ‘Jane voor iedereen’is een dun, mooi vormgegeven boekje dat over Jane Austen gaat (nee, niet Jane Eyre of Jane Austin) Het is rijkelijk geillustreerd en het geheel past helemaal in de sfeer en gevoelens die Jane Austen bij jou als lezer oproept.
Haar levensverhaal is al een roman op zich, Jane groeit op in het Zuid-Engeland van 1800 en blijft haar hele leven vrijgezel, daar zit een verhaal achter. De auteurs maken ook duidelijk dat de wereld er zonder Jane heel anders uitgezien zou hebben, ten minste voor een paar filmsterren en schrijvers dan.
Het boekje is heel fijn om te lezen, het wisselt de onderwerpen goed af en bevat zelfs een recept en een wandeling door Londen. Ik vind het een mooi eerbetoon aan deze bijzondere vrouw. Ik hou ook erg van de quotes die erin staan, die neem je mee en daar kun je iemand weer mee bemoedigen. Kortom, een leuk, goed leesbaar boek over een bijzondere vrouw. De mooie illustraties maken het helemaal af.