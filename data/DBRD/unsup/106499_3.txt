Auteur: Homer Hickam

Uitgever: Harper Collins

Nederlands
385 pagina's
Harper Collins

De omslag

Een grappige omslag met een tekening van een Alligator bovenop een Buick, het heeft iets geestigs, ben benieuwd of het verhaal ook humoristisch is? Wanneer je het boek openslaat maak je kennis met de personages, met foto en beschrijving, een origineel idee wat me al laat glimlachen. Gauw lezen hoe de reis van Albert verloopt.

Het verhaal

“Laat Kismet je gids zijn om te begrijpen wat de wil is van de kosmos”

Homer houdt van Elsie, Elsie houdt van Albert. het is een klassieke driehoeksverhouding, alleen is Albert een alligator... ‘Die alligator eruit of ik eruit,’ roept Homer Hickam (de vader van de schrijver) op een dag tegen zijn vrouw Elsie.

Elsie kreeg Albert de alligator van een oude geliefde toen ze met mijnwerker Homer trouwde. Albert woont sindsdien in de badkamer, totdat Homer zijn ultimatum stelt en Elsie besluit dat ze dan Albert maar naar Florida moeten brengen, waar hij thuishoort.

En zo begint, in de tijd van de Grote Depressie, een lange reis door Amerika, waarbij ze regelmatig van de rechte weg afraken. Want dat gebeurt nou eenmaal als je een alligator in een wasteil op de achterbank van je zwarte Buick vervoert.

Mijn mening

Het boek wordt ingeleid door Homer Hickam junior, hij verteld in het kort hoe het allemaal begon, dat de bekende Bubby Absen zijn moeder Albert schonk als huwelijkscadeau toen zij trouwde met de vader van Homer.

Wie was Albert, Albert was een alligator die zijn vader en moeder thuis hebben gebracht. Het unieke van dit boek is dat Homer Junior ook elk hoofdstuk afsluit en weer een korte inleiding geeft naar het volgende hoofdstuk. Het lijkt of ik word voorgelezen een klein gevoel van een deja-vu naar toen ik klein was.

“Al met al was hun getuigenis een bewijs van wat het grootste en misschien enige ware geschenk uit de hemel ins: die merkwaardige en wonderbaarlijke emotie die we, bij gebrek aan een beter woord, liefde noemen.”

En dan begint het verhaal, wanneer ik begin met het boek, heb ik het idee dat ik midden in een sprookje ben beland, ik heb totaal geen idee wat ik kan verwachten. Wel heb ik gelijk het idee dat er met dit verhaal een boodschap word verteld. Wanneer Homer, Elsie het ultimatum stelt Albert er uit of ik, gaan ze samen op reis naar Orlando om Albert op een goede plek vrij te laten. een rit van 1200 kilometer rijden, maar Orlando moet het worden volgens Elsie.

“De man nam zijn hoed af. “Tragedie. Wij zijn de hoofdstad van de county. Op de kaart kunt u ons vinden tussen Wanhoop en Hopeloosheid”

Je reist mee met Homer, Elsie en Albert de alligator en samen maak je allerlei avonturen mee, kom je wonderlijke personages tegen, de haan die een eigen wil heeft en misschien wel een engel was die hen bij stond tijdens de reis en Slick en Huddie welke ze meerdere malen op hun reis tegenkomen.

Er gebeuren echt heel veel wonderlijke, bijzondere momenten, en tijdens die ook vaak hilarische, een beetje ongeloofwaardige avonturen krijg je tussen het lezen door een aantal “stille” levenslessen, er worden op een bepaalde mooie manier dingen verteld waar je iets aan kunt hebben, wat je aan het nadenken zet. Ze maken tijdens de reis van alles mee, een bankoverval, illegale dranksmokkel, ze leden schipbreuk en kregen te maken met een orkaan, en dat alles om Albert thuis te brengen, een reis vol lessen en juist die zijn het die het lezen interessant maken.

Ik kan wel door blijven gaan met quotes neer zetten in deze recensie want er worden echt hele mooie dingen gezegd. Het maakt me op bepaalde momenten echt wakker, maar op andere momenten lees ik weer met een kleine grinnik verder, om alles wat er gebeurt. Wel moest ik wennen aan de sprookjesachtige setting en de schrijfstijl van Homer Hickam maar toen ik eenmaal gewend was , las ik met plezier de lessen en de onderliggende boodschappen. Het heeft me wel moeite gekost om het boek te lezen, ik raakte soms afgeleid door de vaak ongeloofwaardige avonturen welke ze mee maakte, maar de dingen die soms verteld werden, de lessen en bepaalde zinnen pakte me in en lieten me toch genieten. Elsie verteld haar verhalen aan haar zoon Homer welke er een boek overschrijft. Elsie is haar hele leven in conflict met haar liefde voor Buddy Ebsen, Homer Hickam en Albert de alligator. Het einde is mooi en ontroerend, want wat is waarheid en wat is nu echte liefde?

Of Is het Kismet?

Schrijfstijl: 3
Leesplezier: 3
Plot: 3
Psychologie 4
Albert moet naar huis krijgt van mij 3 *** sterren.. De levenslessen hebben me laten genieten maar ik had moeite mijn aandacht er bij te houden.

Moon