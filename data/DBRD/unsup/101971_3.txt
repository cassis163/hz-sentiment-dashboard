Voor de leesclub las ik "De man van Manhattan", mijn eerste kennismaking met de boeken van Hermans.
De kaft is bijpassend aan het verhaal; delftsblauw met het vrijheidsbeeld, wat een leuke toevoeging is aan het plot van dit boek.

Journaliste Kes krijgt na een verknalde primeur de opdracht om een verhaal te schrijven over Donald, Amerikaans onderzoeker van het 17de eeuwse Nieuw Amsterdam. Hun eerste kennismaking verloopt niet bepaald gladjes.
Kort daarna wordt Donald uit de gracht gevist en krijgt Kes aanwijzingen dat dit geen ongeluk is. Er ontbreekt een pagina van een document dat heel Nederland en Amerika op zijn kop zou kunnen zetten.
Terwijl Kes haar journalistieke snuffelneus opzet en steeds dieper in de hele situatie duikt worden en binnenlandse en buitenlandse veiligheidsdiensten actief.
Kan Kes dit raadsel oplossen?

De karakters zijn wat stereotiep uitgewerkt en laten ruimten voor de verbeelding van de lezer. De spanning helaas ontbreekt met enige regelmaat al is dit geen belemmering voor de snelheid van het boek. Het leest prettig weg, alleen de term thriller lijkt niet passend bij de inhoud. De historische gegevens zijn goed uitgewerkt en plaatsen de overwegingen in interessante perspectieven.

Al met een een leuk boek om te lezen.