Susan, een gelukkig getrouwde vrouw, ontvangt per post het vreemde verzoek van haar ex-man, die ze al in bijna 20 jaar niet meer gezien heeft, om het manuscript te lezen van zijn nog onuitgegeven roman. Niet met volle overtuiging begint ze aan het verhaal dat aan haar opgedragen is.
Het verhaal gaat over een koppel dat beslist een reis te maken met het gezin en onderweg door een stel mannen van de weg gereden worden. Hierbij wordt een staaltje macho gedrag tentoongespreid dat niet zo'n fijn gevolg krijgt.
Voor Susan begint een terugblik aan haar vorig huwelijk met Edward, verweven met het verhaal van Tony. Waarbij je als lezer jezelf afvraagt wat de bedoeling van de auteur is.
Hoe verder het verhaal van Tony gaat, hoe meer Susan ge√Øntrigeerd is in de schrijfkunsten van haar ex en overschouwt ze haar toenmalige relatie met hem.

Ik had reeds de film gezien voor ik het boek las en waarbij velen de film ophemelden bleef ik toch wel een beetje op mijn honger zitten.
Dit heeft het boek dan wel kunnen oplossen. Je voelt een onweerstaanbare drang om net als Susan verder te lezen waar het manuscript naar toe wil. Rekent Edward met zijn verhaal stilaan af met Susan voor haar boude manier van afscheid nemen van hun huwelijk of wil hij de sprankel terug aanwakkeren?

Tony & Susan is een duister verhaal waarin je opgezogen wordt en je je bijna een voyeur voelt in het leven van een lezer die een fictief verhaal beleeft als zijnde waarheid.
Knap bedacht, met een spijtig niet zo'n treffende verfilming waarbij je hetzelfde gevoel wil ervaren.