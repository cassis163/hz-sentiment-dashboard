Het ronde Huis van Almar Otten is een thriller met fictie en waargebeurde feiten.
Rechercheur Jozef Laros woont een lezing bij over een oud boek waarin vreemde rituelen beschreven worden. De lezing wordt gegeven door Lineke Tesinga, die werkzaam is in het archief van de bibliotheek. Het boek gaat over Germaanse mensenoffers beschreven in een reisverhaal.
Jozef legt een link tussen de gebeurtenissen uit dit boek en een onopgeloste moord in 2005.

Verrassend detail is dat in de iet wat saaie Lineke toch meer schuilt. Ze ontwikkelt zich tot een speurneus die bereid is om Jozef te helpen in zijn zoektocht.

Doordat historische feiten en fictie samenvloeien, ontstaat er een goed verhaal met flashbacks, die ervoor zorgen dat wij als lezer, een goed beeld krijgen van de dingen die zich hebben afgespeeld in Het Ronde Huis.

Almar Otten heeft een prettige schrijfstijl, een goed verhaal, goed uitgewerkte personages, en dat alles zorgt voor veel leesgenot.
Een aanrader dus. Ik geef het boek vier sterren ****