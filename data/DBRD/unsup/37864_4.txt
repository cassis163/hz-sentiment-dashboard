In het Laatste licht volgen we Moira.
Wanneer zij samen met haar zus Tabbatha en haar broer Dai, tijdens een Halloween een wicca ritueel uitvoert, beland zij in een prachtig landschap. Maar ze blijkt niet alleen..
In het landschap bevindt zich ook een knappe jongen genaamd Hayko. Zo knap, dat het wel een illusie moet zijn.
Wanneer Hayko elke nacht haar dromen bezoekt, blijkt er meer aan de hand te zijn en lijken Moira en Hayko op de een of andere manier aan elkaar verbonden. Zeker wanneer Moira en Hayko het steeds moeten opnemen tegen demonen en engelen, lijkt de verbintenis bezegeld.
Maar wat doe je, als de jongen in je dromen, de jongen van je dromen blijkt te zijn?

Ik ben dit boek gaan lezen na een aantal lovende recensies die ik gelezen had. De kaft lijkt al net zo mysterieus als het verhaal zelf. De hoofdstukken zijn opgedeeld in het heden, de droom, en Hayko, waardoor het verhaal van meerdere kanten belicht wordt. Meteen na de eerste paar pagina's zit je hoofd vol met vragen waar je perse antwoorden op wil hebben. Wie is die jongen toch? Wat is de verbintenis tussen Hayko en Moira? Waarom gebeurd dit toch allemaal?

De beschrijving van Hayko is zo gedetailleerd dat je hem als het ware zelf voorbij ziet komen. Hij wordt beschreven als een uitermate knappe verschijning met ogen die fonkelen met goud. De droom van elke vrouw lijkt mij zo. Je zou vannacht het liefst zelf van Hayko dromen.

De schrijfstijl leest erg prettig en je leeft echt mee met de diverse personages. Je voelt hun verdriet, liefde en angsten alsof je erbij bent. Erg knap geschreven!

Het was mijn eerste boek die ik las van deze schrijfster. En ik moet zeggen, ik ben aangenaam verrast door de emoties die het los maakte. Normaal lees ik geen boeken in dit genre maar hier gaat wellicht verandering in komen.

Voor dit boek zeker 4 sterren! Knap gedaan!