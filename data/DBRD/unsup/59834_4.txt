Misschien is de samenhang van het boek nog wel de grootste mindfuck. Je slaat het boek dicht met een grijns op je gezicht en een spontaan geschreven tweet: ‘Dit boek is geniaal. #mindfck

MINDF*CK

Victor Mids en Oscar Verpoort geven voor het eerst de geheimen prijs achter hun spectaculaire tv-programma MINDF*CK. Aan de hand van illusies, psychologie, geneeskunde en vingervlugheid geven zij een uniek inkijkje in de werking van je brein. Met deze 101 illusies en experimenten ervaar je zelf hoe makkelijk je hersenen en zintuigen je voor de gek kunnen houden. Hoe kan het boojiverbled dat je dit knut lzeen? En natuurlijk leer je ook hoe je de meest spectaculaire mindf*cks bij anderen kunt uitvoeren!

Dit boek is geniaal

Victor Mids en Oscar Verpoort ontmoetten elkaar op de middelbare school door hun gedeelde hobby: illusies. Sindsdien zijn ze beste vrienden en bedachten ze samen het tv-programma MINDF*CK. Victor is illusionist en studeerde geneeskunde. Oscar is producent en regisseur en afgestudeerd aan de Nederlandse Filmacademie. In zowel het tv-programma als het boek brengen ze hun passie voor illusies, kunst en wetenschap op een unieke manier samen.

Er zijn 41 prachtig vormgegeven hoofdstukken waarin de auteurs je de ene mindfuck na de andere laten ervaren. Op de foto’s, waar Victor en Oscar mysterieus poserend in een industriële loods de trucs uitleggen, geven het boek een mooie, rauwe sfeer. Dat past bij de illusies die ze de lezer helpen creëren. Dit alles doen ze in toegankelijk taalgebruik waarbij ze regelmatig grapjes maken. Sommige grapjes zijn behoorlijk grof. Dat mag ik wel. Ze maken kennis delen leuk, want dat is wat ze doen: kennis delen. En niet alleen over goochelen, integendeel.

Het boek gaat over meer dan de 101 goocheltrucs die aan bod komen. Eigenlijk is ‘goocheltruc’ ook niet het juiste woord. Ze maken gebruik van inzichten uit de psychologie, wiskunde en natuurkunde om de beste mindfucks ever te creëren. Wees ook niet bang om buiten de hoofdstukken te kijken: misschien is de samenhang van het boek nog wel de grootste mindfuck. Je slaat het boek dicht met een grijns op je gezicht en een spontaan geschreven tweet: ‘Dit boek is geniaal. #mindfck’

Deze recensie verscheen eerder op www.alexhoogendoorn.nl. Hiervoor heb ik een gratis recensie-exemplaar ontvangen van de uitgeverij.