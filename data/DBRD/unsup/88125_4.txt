De vrouw in de blauwe mantel is het geschenkboekje voor de Spannende Boeken Weken in 2017.
Deon Meyer personages Bennie Griessel en Vaughn Cupido zijn de speurders van dienst in dit interessante verhaal. Het lichaam van een vrouw wordt gevonden op Sir Lowry`s Pass, bewerkt met bleekwater om sporen te verdoezelen. Er zijn weinig aanknopingspunten voor het speurders-duo.

Deon Meyer heeft je na een aantal bladzijden al compleet in het verhaal getrokken. Zuid Afrika en de omgeving worden door Deon Meyer op kenmerkende, heldere wijze neergezet. Zeer aantrekkelijk en duidelijk, alsof je zelf met Bennie Griessel en Vaughn Cupido meeloopt. De vrouw in de blauwe mantel is een dun boekje van 95 bladzijden, maar alles wat een thriller moet bevatten is aanwezig. Het is een groots klein boekje.

Het is een compleet verhaal: spanning, goede karakters en dosis psychologie zijn verwerkt in een origineel verhaal. De schrijfwijze van Deon Meyer is als altijd top. Zelfs voor de persoonlijke situatie van Bennie Griessel is tijd in het verhaal. Rust is misschien wel het grootste kenmerk van dit korte verhaal, het gelimiteerde aantal bladzijden was voor Deon Meyer absoluut geen belemmering. Humor mag uiteraard ook niet opbreken.

Erg leuk is dat het schilderij de Nederlandse schilder Carel Fabritius de hoofdrol heeft in het verhaal en er een mooie link wordt gemaakt naar Nederland. Een groot compliment voor Deon Meyer, het boekje is met afstand een van de betere geschenkboekje die ik heb gelezen.