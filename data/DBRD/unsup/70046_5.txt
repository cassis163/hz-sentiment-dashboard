Ik las het boek pas nadat ik via de leesclub het vervolg "18 graden onder 0" mocht lezen, maar mijn nieuwsgierigheid was gewekt. Het boek Zonder gezicht overtreft het leesclub-boek nog in spanning, schrijfstijl, personages,...
Zonder gezicht gaat over de gevolgen van jarenlang gepest worden. De auteur schuwt geen enkel detail en sommige passages zijn echt gruwelijk om te horen, maar helaas vrees ik dat pesten nog helemaal niet uit de wereld is. In Zonder gezicht maken we kennis met Fabian Risk, een rechtschapen politie-inspecteur, zijn gezin en zijn team. Twee klasgenoten van Fabian zijn vermoord aangetroffen en Fabian Risk herinnert zich de pesterijen van deze 2 vroegere klasgenoten maar al te goed. Het boek gaat in een razende vaart vooruit, en er zijn heel wat momenten van spanning. Naar het einde toe wordt het steeds spannender en je wordt echt meegezogen in deze rollercoaster. Het verhaal is uiterst origineel, het verhaal en alle acties van de dader zijn schrijnend en tot in de puntjes uitgewerkt. Een boek dat je niet snel vergeet! Dit boek zal dan ook vanaf nu op mijn favorietenlijst prijken!