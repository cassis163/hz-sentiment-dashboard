Dit boek telt een 230 pagina's en ik ben er ook snel doorheen gefietst. Daarom geef ik het een drie sterren quotering. Los van het verhaal is de inspanning die het hoofdpersonage gedaan heeft van uitzonderlijke moed en durf. Hoedje af. Juliana heeft een zeer moeilijke jeugd achter de rug wegens een voorgeschiedenis in het sektemilieu en na de dood van een zeer goede vriend besluit ze om in 152 dagen de wereld rond te fietsen op een racefiets. Onderweg wordt ze af en toe bijgestaan door enkele goede vrienden die haar soms uit de nood helpen met aanwijzingen voor haar route. Ze beleeft hachelijke avonturen en bijna dood ervaringen maar komt alsnog vrij ongeschonden terug in Italië aan. Voor deze tocht heeft de factor geluk ook zijn plaats.Door sponsoring heeft ze deze tocht financieel kunnen afmaken. Ik had iets meer duiding verwacht van deze wereldfietstocht. Op soms een paar bladzijden beschrijft ze een doortocht door Australië. Afgezien daarvan is dit toch een boek die gelezen mag worden al was het maar om de beschrijvingen van haar getormenteerde lichaam op afstand te voelen.