Na vier eerder nominaties voor de gouden strop, vont Peter de Zwaan hem uiteindelijk met dit boek. Hij is voornamelijk kinderboeken schrijver, maar schrijft ook regelmatig thrillers.

Het verhaal speelt zich af rond Suz Kcrams, directeur van SuzCo en Alibibureau. Naast hem ontmoeten we Carrol, zijn vriendin en secretaresse, en Charlie, een partner.

Het verhaal:
Kcrams krijgt tot drie keer toe een telefoontje van een meisje in nood, bij de derde keer weet hij echter de telefoon op te nemen en krijgt hij een naam en locatie. Waarna hij op onderzoek uit gaat, dat hem in problemen brengt en waarbij Charlie hem helpt. Charlie vermoed echter opzet in het spel, de politie bemoeid zich ook met de zaak en Kcrams komt steeds dieper in de problemen. Maar door onderzoek van Charlie is er een lichtpuntje in het donker, maar blijkt alles toch heel anders in elkaar te zitten dan iedereen denkt.

Conclusie:
In het eerste deel heb je het idee van dit wordt een saai verhaal, het tweede deel begin je te puzzelen en komt het vermoeden dat er iets niet klopt. Het derde deel is een achtbaan, tot dan heb je nog geen idee hoe het zit en komt er een ontknoping, die je deels wel een klein beetje ziet aankomen, maar toch redelijk verrassend komt. De eerste twee delen, waarbij je zelfs hele hoofdstukken zou kunnen overslaan, raakte ik niet echt geboeid, pas het laatste deel heb ik achter elkaar gelezen en werd het enorm spannend.