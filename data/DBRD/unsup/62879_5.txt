"Hij schudde met zijn hoofd, niet alleen om de sneeuw van zijn gezicht te krijgen, maar ool om er zeker van te zijn dat zijn geklutste herzens hem niet voor de gek hielden." ~ p88.

Wat heeft Peter van Roermund toch een geweldige fantasie. Alles wat hij schrijft is gewoon magisch en verslind je per letter! Ook dit boek is gewoon weer een absolute topper waar je op elke leeftijd urenlang van kan genieten.

"Zijn hart bonsde zo snel dat hij het bloed in zijn oren hoorde suizen. Ontsnappen was onmogelijk." ~ p92

De monsterkermis is het eerste deel uit de nieuwe reeks avonturen van Peter van Roermund, geschreven onder het pseudoniem Gustaaf Glibber, wederom vernoemd naar een personage uit het boek. Het vertelt het verhaal van Frederick von Grimwald, zoon van de burgemeester en een buitenbeentje op school. Wanneer Cornelius Brock aangeeft de nieuwe burgermeester te willen worden komt het normaal zo rustige Schreiberg op zijn kop te staan. Dit is het begin van alles... een groter avontuur had je zelf niet kunnen verzinnen! Vanaf de eerste bladzijde weet de auteur je mee te nemen in het verhaal, en voor je het weet zit je op een slee en roets je de helling af. Alles is weer uit de kast getrokken, van oogballen soep tot oorsmeerpat√© om er een echt feest van te maken. En heel stiekem zou je willen dat je wist waar Schreiberg lag, zodat je de eerste de beste trein erheen kon pakken. Kleed je dan wel dik aan, want het is er momenteel heel erg koud!!! Maar als je het lief vraagt heeft Frederick vast nog wel een uitvinding die je mag gebruiken om de sneeuw te trotseren, ... als je durft?

"Hou jullie hoofd erbij, ook al zit het los, en doe zoals we hebben afgesproken!" ~ p133.

Alles wat Peter schrijft MOET ik lezen en van elke letter geniet ik met volle teugen. Ik ben fan, zeg maar gerust een super fan! Wat is het toch heerlijk om te kunnen verdwijnen in de werelden waarin alles kan en niets te gek is. Lieve Peter, blijft alsjeblieft schrijven tot je honderd bent en ik beloof bij deze plechtig elke letter te lezen.