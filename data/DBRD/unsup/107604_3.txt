Detectives Arrowood en Barnett leven in 1875 in de schaduw van de grote Sherlock Holmes. Arrowood doet er alles aan om uit zijn schaduw te komen, maar tot nog toe zit het geluk hem niet mee. Barnett, zijn hulp en toeverlaat observeert en vertelt hoe op zekere dag een mooie dame hun opdracht geeft haar broer Terry op te sporen. Arrowood zet de lijnen uit en Barnett doet de meeste onderzoeken, soms met behulp van een schooiertje, die daarmee een centje verdiend voor zijn moeder die alleen voor een aantal kinderen moet zorgen. Hier toont Arrowood, ondanks zijn barsheid, zijn goede hart. Tijdens de speurtocht naar Terry zien we meerdere verhalen tot stand komen die aan het eind verrassend samenkomen. De schrijver schetst ons het tijdbeeld goed en neemt ons mee door de straten van Londen, met al zijn schoonheid maar ook met alle ellende die je tegenkomt in die tijd. Elke moord die op een vrouw gepleegd wordt, wordt direct toegeschreven aan Jack de Ripper, de mannen verdrinken hun geld in de kroeg, de straten zijn smerig. Maar ook zie je de zorg voor elkaar, hoe armoedig men het ook heeft. Geregeld heeft Arrowood het over Holmes, hij leeft dan op en wil een betere detective zijn. Hij hoeft echter niet jaloers te zijn, want met zijn scherpe geest weet hij de zoektocht naar Terry alsmede meerdere moorden op te lossen