Uitzonderlijk vertelt het verhaal van de zeventienjarige Merit die in een nogal bijzondere familie leeft. Ze verzamelt trofeeÃ«n, woont in een kerk en is nogal op zichzelf. Totdat ze een jongen ontmoet die haar anders naar zichzelf laat kijken.

Uitzonderlijk is zeker niet het eerste boek van Colleen Hoover dat ik lees, maar wel de eerste die een Young Adult is. Dit was voor mij wel een beetje wennen, omdat bij de naam Colleen Hoover op de kaft de verwachting in eerste instantie een New Adult.

Merit was een bijzonder personage waar ik mij niet meteen mee kom identificeren. Maar door Colleens beeldende schrijfstijl had ik zeker geen moeite om met Merit mee te leven gedurende het boek.

Dit boek is voor mij zeker niet een nieuwe favoriet van Hoover, maar het is op zijn eigen manier toch weer goed. Colleen Hoover laat ook met dit boek zien dat ze het niet schuwt om moeilijke onderwerpen bespreekbaar te maken en dat is wat mij aantrekt in haar boeken. Het enige dat ik een beetje miste was een tweede vertelperspectief in het verhaal. Dit is wel iets dat ik van Hoover gewend ben en ik altijd wel een mooie toevoeging vind. Ik had wel graag nog iemand anders gedachten en kijk over Merit willen lezen. Dat had best interessant kunnen zijn.