Michelle McNamara vertelt in deze true crime over haar obsessieve zoektocht naar de verkrachter en moordenaar die van 74-86 actief was in CaliforniÃ«. Eens bekend als de 'Original Night Stalker', maar door Michelle al gauw omgedoopt tot de 'Golden State Killer'. Ze overleed voordat ze het boek af had, maar dat weerhield mensen om haar heen er niet van om het toch zo goed en kwaad als het kon af te werken.

Ik zal verdwijnen in het donker is geen verzonnen verhaal dat de lezer laat uitkijken naar spanning en gruweldaden. Het is een opsomming van feiten en kennis, die op een roman-achtige manier op papier zijn gezet. De schrijfstijl van Michelle is erg aangenaam. Ze weet op een respectvolle en gepaste manier details over zaken te geven, waardoor je je als lezer goed voor je kunt halen wat er gebeurd moet zijn. Nergens gaat ze te ver of te diep in op bepaalde zaken en omdat haar eigen ervaringen en gedachtes door de feiten heen zijn geweven, wordt de tekst nergens taai of droog en leest het geheel gemakkelijk weg. De vele tijdsprongen zijn af en toe wel wat verwarrend, omdat het geen dagen maar jaren beslaat en ze niet chronologisch in het boek zijn gezet.

Het is indrukwekkend om te lezen dat de idioten die wij alleen op televisie zien, daadwerkelijk rondlopen op deze aardbol. Nog huiveringwekkender is om te lezen dat deze man al die jaren lang ongestoord zijn gang heeft kunnen gaan en dat er dus eigenlijk pas dit jaar een concrete verdachte is aangehouden die daadwerkelijk is aangeklaagd! Brr, rillingen! Dit heeft met meerdere dingen te maken, maar het gebrek aan technologie in die tijd is toch wel een opvallend gegeven, waar mijn nekharen nog steeds overeind gaan staan. Een kenmerk van de GSK was dat hij een kleine penis had, maar tijdens het lezen komen we erachter dat de politie een verdachte laat lopen omdat iemand van mening is dat de penis van die verdachte helemaal niet zo klein is. Ik kan er nog steeds niet over uit dat de criminologie in die tijden gewoon zo werkte, het heeft me echt op mijn nummer gezet. En zo zijn er meer dingen die toen vanzelfsprekend waren, maar die we nu als not done bestempelen. Ik hou het maar op generatiekloofje, haha.

Lezers die een interesse hebben in waargebeurde gruweldaden, zouden het eens op moeten pakken. Het zal verrassend lezen! Thrillseekers kunnen het boek beter laten staan. Door het gemis aan spanning zullen zij teleurgesteld worden. Van mij krijgt het 3,5*.