Een historische roman met een onbekend verhaal uit de Nederlandse geschiedenis van 2e helft 19e eeuw. Het is een boeiend verhaal, spannend ook en toegankelijk geschreven. Een groep, in armoede levende, Nederlanders gaat, na aansporing van de Maatschappij voor Overzeese Volksplanting, op zoek naar een beter leven.
De verteller is Odile, een jonge vrouw. Na een aantal mislukte aardappeloogsten vertrekt ze met haar man Koben en haar markante moeder richting Zuid-Amerika. Een erbarmelijke zeereis volgt en de realiteit in het nieuwe land valt helemaal niet mee. De mooie beloftes worden niet waargemaakt en de hoop van deze mensen op een betere toekomst slaat om in wanhoop.. Er ontstaat ook onenigheid, moeten ze vasthouden aan alles van het oude land (taal, geloof etc.) zoals Koben wil of is het beter om je aan te passen aan de nieuwe omgeving? De taal leren en contact zoeken met de lokale mensen? Een strijd van alle tijden onder migranten.
Dit maakt het verhaal eigentijds en actueel...
De personages zijn intrigerend en het verhaal is meeslepend dat zorgt ervoor dat het een lezenswaardig geheel is geworden.