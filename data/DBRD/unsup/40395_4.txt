Wat heb ik vanaf zondagochtend tot en met vanochtend dan de laatste tien pagina’s geweldig geboeid zitten lezen!
Ongelooflijk wat Jos Bours uit die gegevens en getallen van het archief heeft weten samen te stellen.
Anna en al die andere personages, Jean, Joes, Lisa, Catherine, Hens, noem maar op, ze zijn echt voor mij gaan leven en hoe!
Mooi ook die monoloog interieur van Anna op z’n tijd.
En dan de Limburgse klanken bij de heftige uitspraken. Dat geeft echt kleur aan die momenten.
En natuurlijk ook de beschrijving van het Limburgse landschap met z’n holle weggetjes, de route van Jean en Anna met de kleine Joes, van Anna naar Hegge en noem maar op.
Ook de tussenzinnetjes en de woordkeuze bij sommige beschrijvingen van dialogen of acties, ik heb er van genoten.
Ik zal het ieder aanbevelen. Zeker als ze uit die buurt komen of daar lang gewoond hebben.
Wat ik mooi vond en vind, zijn de beschrijvingen die arm en rijk in beeld brengen en het noodlot versus geluk.
Knap hoor. In die zin is het ook een actueel boek.
Ook over de komst van de nieuwkomer en de reactie van de autochtoon.
Zie veel parallellen met bijvoorbeeld hier het dorp (import x autochtoon) en hoe men in andere dorpen en wijken reageert op “de duvel”.
Ben benieuwd naar een volgend boek.