In dit derde boek van de Cazalets is de Tweede Wereldoorlog volop bezig. Dit heeft ook consequenties voor de inwoners van Groot Brittannië en dus ook voor de familie Cazalet. Jongste zoon Rupert is in Frankrijk vermist en er is voedselschaarste. Iedereen moet meewerken om Groot Brittannië door de oorlog te slepen.
De nichtjes Polly, Clary en Louise worden gevolgd, zij staan aan het begin van hun volwassen leven. Polly en Clary staan op het punt om op eigen benen te gaan staan. Louise leidt al een eigen leven, maar dat leven loopt niet altijd vlekkeloos.
Bijna iedereen in de familie heeft een ingewikkeld leven en in dit deel wordt dat ingewikkelde deel van het leven van de Cazalets verder uitgewerkt. Denk aan overspel, verliefdheid, ruzies en bedriegen.
Het boek bestaat uit verschillende hoofdstukken, het eerste deel van het boek beschrijft de sfeer waarin ze leven met continue de oorlog op de achtergrond en soms op de voorgrond (in ieder geval duidelijk aanwezig) en vele relatieperikelen. Dit maakt het eerste deel somber van sfeer. De latere hoofdstukken beschrijven de periode opweg naar de bevrijding. Hoewel de oorlog nog gaande is, wordt de sfeer in het boek al anders; luchtiger. Men lijkt uit het cocon van beklemming te stappen
Met dit boek heeft Elizabeth Jane Howard een boek geschreven dat erg sterk is qua sfeer. Ze weet de oorlog, de somberheid en verveling goed onder woorden te brengen.
Maar de weg naar de bevrijding verteld ze ook treffend.
Dit boek is zeer de moeite waard, na het lezen van deel 1 “lichte jaren” en deel 2 “Aftellen.”