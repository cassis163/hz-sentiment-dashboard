Heel fijn om weer terug te zijn in het gezelschap van Mike Lockyer en Jane Bennett! In dit boek leer je vooral haar personage beter kennen en heeft zij een leidende rol in het onderzoek naar de lugubere vondsten.
Het verhaal leest heerlijk vlot en is zó ontzettend spannend, meeslepend én aangrijpend, dat ik echt niet kon stoppen met lezen. En nu ik het boek uit heb baal ik ervan dat ik hem niet nog moet lezen! Ik denk niet alleen dat het heeft voldaan aan mijn hoge verwachtingen, maar dat het die zelfs heeft overtroffen… Ik kan niet wachten tot er weer een deel verschijnt in deze super sterke serie!