Een blik op de toekomst? Wie zal het zeggen. In ieder geval spelen Europa, de NAVO en de vluchtelingencrisis de hoofdrol in dit verhaal. Ongeacht welk soort crisis, ergens zijn er altijd mensen die er rijker van worden, die manipuleren zodat de dingen in hun voordeel uitvallen.
Het is hier niet anders. Enkele groten der aarde zien het opvrijen van de EU door Turkije liever niet, willen geen weet hebben van de pionnen die Poetin uitzet in het oosten van Europa. Hoe houd je dat best tegen? Door angst te zaaien en wat is beter dan angst voor aanvallen. Er worden dan ook volop terroristische aanslagen gepleegd, allemaal met een moslimlink. De schrik zit er goed in, actie moet genomen worden.

Alhoewel dit boek heel actueel is en de aanslagen van Brussel ook al verwerkt zitten in dit boek, geraakte ik zelf niet in dit boek, het kon mijn concentratie niet vasthouden. Te veel personages die onder verschillende namen voorkwamen kan een van de redenen zijn geweest.