De middeleeuwen in West Engeland, tegens de grens van Wales aan. Een jongen die wees is, heeft als voogd de abt van het klooster. Maar zijn grootmoeder wil het kind uithuwelijken aan de dochter van een grondbezitter om haar land nog groter te maken. De jongen wil dit niet en verdwijnt. Ongeveer dezelfde tijd wordt een rijke man die in het gastenverblijf van het klooster verblijft, vermoord gevonden. Hij was op zoek naar zijn weggelopen lijfeigene.
Hebben de twee verdwenen jongemannen met elkaar te maken? Kan de “heilige” kluizenaar, die sinds kortin de buurt woont, zijn licht werpen over deze mysteries? Brother Cadfael probeert op zijn bescheiden manier het op te lossen, bijgestaan door zijn beste vriend Hugh, de schout.
Brother Cadfael koos pas op latere leeftijd voor het kloosterleven en zorgde voor de zieken met behulp van zijn kruidentuin. Deze boeken geven een mooie inkijk in het kloosterleven en de middeleeuwse samenleving.
Al zijn middeleeuwen gedetailleerd beschreven, toch zijn de boeken met vaart geschreven. De spanning wordt opgevoerd maar de boeken zijn niet bloederig.
Ellis Peters heeft 21 boeken over Brother Cadfael geschreven. De boeken werden ook tot een tv serie bewerkt met in de hoofdrol Sir Derek Jacobi.