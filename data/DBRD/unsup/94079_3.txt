Ik vind deze serie 1 van de betere uit het Young-Adult genre maar persoonlijk vind ik het psychologische aspect vele malen interessanter dan het sci-fi aspect (in dit geval de 'haast onoverwinnelijke kakkerlakken zo groot als pony's'). Ik vind het haast wat te gemakkelijk van de auteur om dit soort elementen toe te voegen, maar goed, ik heb dit 4de deel alsnog met veel plezier gelezen.
De hoofdpersonages komen in dit deel nog beter uit de verf en de introductie van nieuwe personages (Toto bijvoorbeeld) vind ik een verrijking. Het is gewoon zo'n boek waarin je maar blijft lezen en lezen totdat ie 'ineens' uit is. Heerlijk! Nu maar afwachten wat de komst van Caine en de transformatie (?) van Pete voor gevolgen heeft...