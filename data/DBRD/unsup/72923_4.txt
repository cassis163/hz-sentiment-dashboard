Van Suzanne Peters mocht ik haar boek lezen en recenseren en wil haar daar hartelijk voor danken. Ik heb genoten van het boek.

De cover nodigt je uit om het boek meteen te lezen. Het is een heerlijk boek dat vlot wegleest. Soms lig je in een deuk, vooral Emma weet je aan het lachen te krijgen met haar opmerkingen. Daarnaast worden er een paar herkenbare thema's, denk aan relatieproblemen, het nadeel van single zijn en nog een thema beschreven, maar daar kan ik hier niets over zeggen, want dan zou ik een spoiler verraden. Lees het boek daarom maar om erachter te komen wat het 3e thema is. Het zijn thema's die eigenlijk wel van alle tijden zijn en ook in de toekomst van velen zullen spelen. Ik heb vooral de laatste hoofdstukken met tranen gezetten, dan wel van verdriet om een personage, dan wel van blijdschap om een personage. De gegeven adviezen kan je ook in het echte leven wat aan hebben. In het begin ergerde ik me wel een beetje aan Dionne, maar zo te verder het verhaal zo te meer respect ik voor haar kreeg. Wat heerlijk is, is dat het geen kleffe roman is, maar dat het lijkt of het zo uit het leven is geschreven. Het boek is onderverdeeld in hoofdstukken waar je in het ene hoofdstuk uit het leven van Dionne leest en dan weer een hoofdstuk over het leven van Emma en soms komen ze samen in een hoofdstuk. Wees niet bang dat het verwarrend is, want in de eerste zin van het hoofdstuk heb je al door over wie het gaat. Het eind is een ander eind dan je verwachtte. Kortom het is echt een aanrader.