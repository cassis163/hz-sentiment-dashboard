Juan is een jaguarkrijger en een zwarte magiÃ«r. Hij kan in een jaguar veranderen. In de huid van zijn geestesbeest gaat hij op zoek naar de dader van twee brute moorden. Er zijn twee onthoofde kinderen gevonden. Welke gruwel heeft dit op zijn geweten? Een stem in zijn hoofd laat hem weten dat zijn dochter een kind zal baren die de wereld zal kunnen redden. Maar de stem draagt hem ook dingen op, die hem absoluut niet aanstaan. Hij moet een vloek over iemand uitspreken! Ook moet hij zorgen dat zijn dochter haar ware liefde tegenkomt.
In de normale wereld gaat Monica een opleiding doen. Daar ontmoet ze de Belgische Peter. Ze hebben meteen een klik. Peter heeft een donker verleden, maar ze lijken voor elkaar te zijn gemaakt. Monica moet op zoek naar de Sleutel. Dat is de eerste stap om de wereld van de ondergang de redden. De Maya kalender laat namelijk zien, dat het einde nabij is, als men niet gaat ingrijpen. Peter heeft nog nooit kennis gemaakt met de wereld van de Coya-stam. Hij komt er al snel achter, dat magie en het kwaad bestaat. Er gaat een wereld voor hem open en hij leert zichzelf ook beter kennen.

Ik moest er echt even inkomen. Het is een behoorlijk groots verhaal.
Geschiedenis wordt verweven met fantasy. Het speelt zich af in het tijdperk van Pinochet, in Chili.
In een bergrijk gebied vind je een bijzonder volk met magische krachten. Het volk van de Coya-stam is zeer bijzonder. Ze gaven mij het gevoel van een stam indianen met totemdieren. Alleen kunnen de krijgers van deze stam in jaguars veranderen.

Dit is een boek waarbij je aandacht niet moet verslappen. Je moet er met je hoofd bij blijven. Er gebeurt namelijk zoveel in het boek! Af en toe wist ik het niet meer, dus moest ik even terug bladeren om te kijken wat er daarvoor was gebeurt. Ik was regelmatig de draad kwijt.
Er zijn veel personages en dat is soms een beetje verwarrend, ook omdat het zich soms niet op deze wereld plaatsvind, maar in iemands hoofd( Juan heeft ongeveer 1000 zielen in zijn hoofd zitten). Ook kunnen sommige personages van vorm veranderen: In mens of dier. Dan moet je even omschakelen, omdat ze dan totaal anders zijn. Je moet dus rekening houden met wisseling van perspectief.

Ik vroeg me op een moment wel af of de personages niet moe worden. Er zit zoveel actie in dit boek, dat je ze echt eventjes rust gunt. Monica heeft superkrachten. Ze lijkt onoverwinnelijk en dat grenst echt op het randje van geloofwaardigheid. Ze komen in veel benarde situaties terecht, maar ze weet vaak een oplossing.

De auteur is Vlaams denk ik. Je komt typische Vlaamse zinnen tegen zo nu en dan. Zoals: Iemand de keel oversnijden. Het is absoluut niet storend en geeft het een persoonlijk tintje, van de auteur zelf.

Het boek zit van het begin tot het eind bomvol fantasy. Dat is een ding dat waar is!