We lezen. We leven mee met de personen in een boek, verplaatsen ons moeiteloos naar andere plaatsen, schrikken, worden blij, door de woorden die onze ogen op die momenten waarnemen.
Max Berry gaat een paar stappen verder en schrijft een spannend boek over woorden die, op het moment dat ze gelezen worden, de macht over een persoon kunnen overnemen.

Overdreven? Misschien, of is het fantasie die tegen de realiteit aanschurkt en misschien wel een bron van waarheid in zich heeft. Om het verhaal vorm te kunnen geven heeft de schrijver een Harry Potter- achtige omgeving nodig om de hoofdpersoon op te kunnen leiden en een liefdes affaire om net die switch aan het verhaal te geven dat je als lezer aan het eind van het boek alle losse eindjes weer aan elkaar kunt knopen.

Wie weet hoeveel aankopen wij in ons leven al hebben gedaan, waarbij we ons niet bewust zijn van de macht van de reclame's die ons overtuigd hebben van de noodzakelijkheid van deze aankoop?