In dit bijzondere verhaal zet Susan Meissner twee belangrijke historische gebeurtenissen in New York naast elkaar. De brand in de Triangle Shirtwaist fabriek in 1911 en de brand in het World Trade Centre op 9 september 2001. De twee vrouwelijke hoofdpersonen reageren op dezelfde manier. Ze verstoppen zich in een soort tussenwereld. Taryn op een zolderkamer waar ze ‘een kwetsbare wapenstilstand heeft gesloten met de realiteit’ en Clara op Ellis Island, ‘het adres van niemand’. Allebei worden ze min of meer gedwongen hun niemandsland te verlaten. Taryn door een teruggevonden foto en Clara door een brief. De sjaal is de verbindende factor tussen de twee verhalen en speelt een cruciale rol in de gebeurtenissen.