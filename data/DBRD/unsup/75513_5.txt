Volgens mij heb ik een nieuw pareltje ontdekt met deze fantasyreeks.
Wat een geweldig boek en om de tegenstanders van de gevestigde fantasyfiguren tegemoet te komen, hierin zul je ze niet vinden.
Het draait allemaal om een groot geheim die een select gezelschap met elkaar delen en overdragen aan hun nakomelingen.
Tot bijna het laatste moment blijf je nieuwsgierig wat het geheim nu eigenlijk is of inhoudt.
Het bonte gezelschap wordt achtervolgt op hun reis naar het eiland Ji door nietsontziende huurmoordenaars waarbij je je als lezer al snel verplaatst in de tot de verbeelding sprekende Yan die zoals het nu lijkt de centrale figuur in dit avontuur is of wordt.
Daarmee kom ik al snel tot het grote "nadeel" van dit boek, het heeft een open eind en nu MOET ik snel het 2e deel gaan halen, want ik wil met alle geweld weten hoe het af gaat lopen!
Wat mij betreft een echte aanrader.