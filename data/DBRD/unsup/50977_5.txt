Deze reeks wordt - een beetje tegen de trend in - beter naargelang ze groeit. Een paar kleine wissels in de (hoofdrol)spelers - lees akteurs - maar verder een voortzetting van het ondertussen vertrouwde concept. Nieuwe mysteries, een (ogenschijnlijk) nieuwe mysterieuze vijand, dodelijk gevaar en een race tegen de tijd, tegenwerking van zowel binnen als buiten de groep... Het boek nodigt uit om het zo snel mogelijk uit te lezen door de spanning die constant opgebouwd wordt. Het is wel nodig om er met de volle aandacht bij te blijven want anders raak je gegarandeerd de draad kwijt door de massa beteknisvolle details doorheen het ganse verhaal. Het leest positief en bevat een gezonde dosis humor als tegenhanger van de vele spannende momenten.