Als Jacoba vijftien jaar is krijgt ze al een grote verantwoordelijkheid en gaat ze regeren.
Je vraagt je af hoe ze zoiets moet doen als je nog maar een tiener bent en je in je puberjaren zit. Ongelooflijk!
Een prachtige historische roman met veel waargebeurde situaties, die heel vlot leest door de mooie schrijfstijl van Simone v/d Vlugt.
Zij kan dit als geen ander en weet je steeds weer te boeien en dat is zeker ook met dit boek..

Jacoba krijgt veel voor haar kiezen, maar doordat ze een hele sterke vrouw is geworden, slaat ze zich hier doorheen.
Er komen wel heel veel personen aan je voorbij, waar ik niet de namen van kon onthouden of moeite had wie bij wie hoorde.
Ik vond het interessant te lezen over de reizen die ze maakte naar o.a. Rotterdam, Leiden en Gouda en hoeveel tijd het nam om daar te komen.
Wat een hele andere wereld als waar we nu in leven. Gewoon een heerlijk boek om te lezen..