Ik wilde in deze tijd een boek lezen, gerelateerd aan de 2e wereldoorlog en ik heb dus gekozen voor dit boek.........ontroerend en indringend.
Het verhaal van Mika, een puber in oorlogsjaren, Joods van afkomst en wonend in Warschau, waarna hij begin '40 terecht komt in het getto.
Zijn opa wordt neer geschoten en Mika erft zijn jas..........en zijn poppen.........en daar begint het verhaal van Mika en zijn familie.

Ademloos las ik dit boek, in al zijn facetten verhaalt het van een gruwelijke periode............de onmacht van de mensen in het getto en de lichtpuntjes, die de "poppenspeler" bracht bij de mensen, aan deze en gene zijde van het hek.

In het 2e deel wordt het verhaal verteld van Max..........de Duitse militair uit het eerste deel. Ook hij vertelt zijn gruwelijke verhaal.........de tijd in Siberie en de tijd erna.
Je wordt je bewust dat ook de Duitsers misleid zijn, opgejut tot onmenselijke daden.....in zekere zin ook gevangen in het vernietigingssysteem.
Waar de geschiedenis samenkomt, komen ook de emoties en de beschadigingen, die de generaties na Mika en Max nog steeds ervaren.
Dit is een boek wat je nog lang bijblijft, bepaald niet vrolijk, maar met zoveel diepgang.

Nog steeds mogen wij dankbaar zijn voor onze vrijheid en mogen we hopen dat anderen die vrijheid ook zullen krijgen.