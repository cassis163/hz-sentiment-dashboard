Ik lees niet veel boeken en word hier ook niet snel door geraakt Dit boek heb ik echter in één ruk uitgelezen en het speelt nog steeds door mijn hoofd. Wat een prachtig verhaal. De onvoorwaardelijke liefde voor haar vader en het ziekteproces van Koos, het is allemaal zo mooi en met respect verwoord. Ook heeft ze er wat tips in verwerkt hoe je met dementie zou kunnen omgaan.
Ik snap heel goed dat de regiomanager van het verpleeghuis het boek aan alle medewerkers cadeau gedaan heeft, omdat ze hiervan kunnen leren en lezen wat een mantelzorger voor een opname al meegemaakt heeft. Ik denk dat dit boek voor iedereen die met dementie, in welke vorm dan ook, te maken krijgt een aanrader is. Maar ook voor mantelzorgers in het algemeen kan het een steuntje in de rug zijn.