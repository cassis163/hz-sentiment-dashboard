Tatiana de Rosnay schetst het prachtige verhaal van Sarah Starzinsikui, en tegelijkertijd het verhaal van Julia Jarmond. Op die manier worden de gruwelijke feiten over het verleden (van WO II in Frankrijk) een onderdeel van het huidige leven van journaliste Julia Jarmond.

Vol ontroering en vastberadenheid start ze haar zoektocht. Een prachtige, met momenten hartverscheurende zoektocht, die een beeld schetst die in sterke mate overeenkomt met hoe het moet zijn, als je ineens wordt ingehaald door een verleden. Een verleden waarvan je minder los staat, dan dat je zelf ooit had verwacht.

Een aangrijpend verhaal dat eens de kant belicht van een ander Europees land, en daarom een absolute must read is voor iedereen die graag oorlogsverhalen leest. Origineel en hartverscheurend met een hartverwarmend, iets wat voorspelbaar einde.... Maar dat einde kan de pracht van dit verhaal niet ongedaan maken.