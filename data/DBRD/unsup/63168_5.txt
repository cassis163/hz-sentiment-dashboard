Ook van deze auteur: 'Rusteloos land' dat werd bekroond met de Gold Dagger Award en 'Opgesloten', wat ook heel goed ontvangen werd.
Deze eerdere boeken had ik niet gelezen voor ik 'Verdiende loon' begon te lezen en
dat bleek geen belemmering te zijn om het verhaal te volgen.

Belinda Bauer groeide op in Engeland en Zuid-Afrika, ze leeft momenteel in Wales.
Ze werkte als verslaggeefster en scenarioschrijfster. Ze won voor haar eerste scenario de BAFTA Carl Foreman Award for Screenwriting.

Van de achterflap:
Een tiener verdwijnt uit de auto van haar vader. Eerst denkt hij dat zijn dochter er zelf vandoor is gegaan, totdat hij het briefje op zijn stuur ziet: Je houdt niet van haar
Maar bij deze ontvoering blijft het niet. En zo valt er in een hete zomer een donkere schaduw over Exmoor, waarin kinderen lijken te verdwijnen.
Inspecteur Reynolds heeft de zware taak om een beeld te krijgen van de ontvoerder opdat ze hem kunnen pakken en roept daarbij de hulp van de lokale politieagent Jonas Holly in. Maar is Jonas in staat te helpen na zijn eigen persoonlijke drama? Ten minste één persoon denkt dat Jonas zelf niet te vertrouwen is, en daar heeft de tiener Steven Lamb alle reden toe...

Wat ik er van vond:
Het verhaal speelt zich af op het Britse platteland, in en rond Shipcott, een kleine
gemeenschap in Exmoor in Zuidwest-Engeland.
Terwijl je leest, zie je de omgeving en de personages voor je ogen verschijnen. Je valt van
de ene in de andere verrassing, iedere keer is het toch nét weer anders. De spanning wordt
goed opgebouwd en als je alle plaatjes voor je op tafel hebt liggen, wordt plotseling alles bij
elkaar gevoegd en val je bijna van je stoel.
Steeds weer wordt je verrast door de mens, of hoe slecht de mens kan zijn..

Dit boek waardeer is met 5 sterren !