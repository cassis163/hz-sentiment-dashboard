Ik ben enorm fan van Charles den Tex. Hij kan in zijn boeken diverse bedrijfswerelden duidelijk en uitgebreid in kaart brengen en creÃ«ert daarbij geloofwaardige personages.

In De erfgenaam wordt de Limburgse familie Weltmann, hun kolenmijnen en het opkopen van grond beschreven. De hoofdpersoon in dit verhaal, Breder Weltmann, verschilt eigenlijk totaal van zijn vader en opa. Hij beheert en vergroot slechts het familiekapitaal door middel van beleggingen. Breder wordt beschreven als een rustige man, die niet uit de ban springt. Echter geraakt hij al snel in de problemen, waarbij je de hele tijd denkt dat Breder er niets aan kan doen en dat het niet zijn schuld is, maar de schuld van zijn vader, opa en overgrootvader.

Echte thrillerspanning ontbreekt in dit boek, maar dat maakt het verhaal niet minder spannend en/of interessant. Het gaat hier wat mij betreft om een misdaadroman met een sterk plot.