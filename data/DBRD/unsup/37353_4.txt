Met dank aan Hebban en uitgever Ambo/Anthos voor het buzzen!

Titel: Dagboek uit de rivier
Auteur: Frederik Baas
Uitgeverij: Ambo/Anthos
Jaaruitgave: 2017

Achter de naam Fredrik Baas schuilt de schrijver Jan van Mersbergen. Dagboek uit de rivier is zijn thrillerdebuut.

Barbara gaat na veel bewogen jaren samen met haar zoon Rens en haar nieuwe vriend op vakantie naar de Ardennen. Haar vriend, uitgever, heeft een auteur daar wonen en kan dus vakantie met werk combineren. De verteller van het boek is de auteur. Hij zit al jaren vast met het schrijven van een boek.

Rens blijkt zich al snel te vervelen als de batterij van zijn tablet leeg is. Zijn moeder verzint uiteindelijk een spannend spel met briefjes in de rivier. Dit leidt naar het mysterie van een meisje wat jaren geleden is verdwenen in de streek. Barbara, Rens en de auteur gaan via het spel onbewust op zoek naar het vermiste meisje.

Frederik Baas weet hoe hij lezers bij de keel moet grijpen. Het was voor mij erg lastig om het boek weg te te leggen. Je wil gewoon weten hoe het verder gaat. Zelf vond ik het tweede helft van het boek erg sterk. Het eerst helft van het boek kabbelde rustig voort zoals een rivier ook meestal doet bij zijn oorsprong.

Het einde kent een paar interessante plottwisten met een bijna bizar einde.

Ik zou het boek zeker aanraden aan vrienden en kennissen.