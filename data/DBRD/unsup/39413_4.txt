Donkerblauwe woorden is het verhaal over Rachel en Henry. Rachel liet drie jaar geleden een liefdesverklaring achter voor haar beste vriend Henry, vlak voor ze verhuisde. Maar Henry heeft nooit een reactie op haar brief gegeven, wel was hij kort na haar vertrek in een relatie met Amy. Na drie jaar is er veel gebeurd en komt Rachel terug naar de stad waar ze lang woonde. Ze komt terug in contact met Henry en krijgt een baantje in de tweedehandsboekenwinkel van zijn vader.

Het verhaal leest heel vlot en is een afwisseling tussen de vertelstandpunten van Henry en Rachel. Hierdoor kan je je in beide personages inleven en krijgen ook andere personages meer diepgang. De hoofdpersonages ontwikkelen zich mooi maar alle personages (ook de bijrollen), zijn goed uitgewerkt.

Het boek gaat over liefde, vriendschap, verdriet, hoop en leven. Aangrijpende onderwerpen waarbij emoties kunnen oplopen. Ik moest soms ook een traantje wegpinken. De auteur kan je dus goed weten te raken.

De schrijfstijl was heel persoonlijk en vlot geschreven waardoor je het boek makkelijk uit kunt lezen en je door de paginaâ€™s kan vliegen. Tussendoor vind je ook brieven uit de brievenbibliotheek wat een heel leuk concept is en verder is uitgelegd in het boek zelf.

Het einde was lichtjes voorspelbaar maar wel een einde dat je zonder verdere vragen achterlaat. Toch was het boek een heel mooi verhaal en goed geschreven, een mooie vier sterren!