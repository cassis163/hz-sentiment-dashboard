Dit is het afsluitende deel van de “Maanziek” - trilogie.
In dit deel gaan Mathis en zijn vrienden weer terug nar de realiteit, ze hebben de Yua verslagen . Pas in de echte wereld komen ze erachter wat de impact hiervan is. Dit was niet de bedoeling. Ze weten ook dat de Yua nog steeds niet helemaal verslagen zijn, ze willen de macht over de roomwereld overnemen. Er zit niks anders op dan terug te keren naar de droomwereld en samen proberen de mensheid te redden. Ondertussen worden Mathis en de rest zwaar op de proef gesteld.
Je kent de hoofdpersonen inmiddels, ze zijn allemaal bezig met hetzelfde doel, de mensheid redden van de Yua. Ze hebben allemaal hun eigen problemen en leren hoe ze moeten samenwerken om dit te overwinnen of juist dat ze het helemaal zelf moeten doen. Het valt me op dat ze hun lot redelijk makkelijk aanvaarden en problemen niet uit de weg gaan . Soms is dat ongeloofwaardig. Je kan in alle personages inleven, alleen is het soms wel lastig omdat werkelijkheid en droom door elkaar lopen. Je moet je aandacht er wel bij houden, want je valt van de ene gebeurtenis in de andere.
Ook kom je oude bekenden tegen. Wel leuk te weten wat er met hen gebeurd is.
Het verhaal begint met een korte samenvatting van deel twee, wat wel fijn is . Dan volgt er een spannende proloog, waardoor je meteen verder wil lezen. Het verhaal heeft een hoog tempo, zoals ik net al aangaf, waardoor je makkelijk de draad kwijt kan raken. Je leest het verhaal verteld door Mathis afgewisseld met dat van Mila. Dit is echter niet storend. Er zit actie in, veel magie en ook af en toe wat humor en vleugje romantiek. De omgeving en de sfeer is goed beschreven, je kan je de wereld van de Yua goed voorstellen.
De opbouw naar het eind is goed, al vind ik het eind anders dan ik had gedacht. Het is voor mij een te open eind. De epiloog maakt het voor mij alleen nog maar verwarrender.