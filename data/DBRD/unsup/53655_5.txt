Ethan is erachter gekomen dat hij een neef heeft, Keirran. Keirran is de zoon van zijn zus Meghan. Het rare is dat hij precies van dezelfde leeftijd is als Ethan. Dat komt doordat de tijd in Nimmerimmer anders verloopt en Keirran daar is opgegroeid.

Ethan is net terug in de mensenwereld, wanneer de vriendin van Keirran, Annwyl, hem om hulp komt vragen. Keirran blijkt namelijk te zijn verdwenen. Hij is op zoek gegaan naar een oplossing om het vervagen van Annwyl tegen te gaan, en er is sindsdien niets meer van hem vernomen.

Annwyl is bang dat hij zich in allerlei gevaren heeft gestort om een oplossing te vinden. Terwijl ze proberen Keirran te vinden worden ze achter na gezeten door de vergeten fae. Ze willen dat Annwyl zich bij hen voegt om de balans tussen de vergeten wereld en de vergeten fae te herstellen.

Lukt het Ethan om Keirran te vinden en te voorkomen dat Annwyl vervaagt?

In dit deel verdiep je je steeds verder in het duistere gedeelte van Nimmernimmer. Je ontmoet nieuwe fae, planten en gebieden. Dat maakt dit deel erg leuk en spannend om te lezen, omdat je vele dingen nog niet kent en je dus vele verrassingen tegenkomt.

Het einde is ontzettend open. En dat vind ik zo vervelend! Vooral omdat ik niet meteen kan doorlezen in het volgende deel omdat deze momenteel nog vertaald moet worden. Helaas zit er niets anders op dan afwachten. Wat een spannend deel!