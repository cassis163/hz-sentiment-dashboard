Ik had een aantal pagina’s nodig om echt in het verhaal te komen maar eenmaal dat gebeurd was, kon ik het boek niet meer wegleggen. Alle personages zijn ontzettend goed uitgewerkt en vooral het personage van Mia Krüger vind ik heel bijzonder. De moorden zijn ook vreselijk bizar waardoor je wilt weten waarom de moordenaar dit precies doet. Het is wat moeilijk om uit te leggen zonder spoilers te geven maar sommige zaken in het verhaal zag ik wel al even van op voorhand aankomen, waardoor ik uiteindelijk besloot het boek toch geen 5 sterren te geven ondanks de vlotte schrijfstijl, goed uitgewerkte personages en originele moorden. Wel is dit een auteur die ik zeker in de gaten zal houden en ik wacht nu al ongeduldig op het volgende boek met het speurdersduo Munch en Krüger in de hoofdrol!