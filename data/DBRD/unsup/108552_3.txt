Elke zomer sloeg de Route 66 killer één keer toe en werd daarmee een obsessie voor FBI agente Brigid Quinn. Voor haar werd het helemaal traumatisch toen haar collega in handen viel van de moordenaar. Quinn besloot de FBI te verlaten. Dan wordt de vermoedelijke moordenaar gearresteerd en wordt Quinn op de hoogte gesteld. Ze is er echter van overtuigd dat dit niet de moordenaar kan zijn en gaat weer opnieuw op jacht.

Dit is de debuutroman van Becky Masterman en die is voor mijn gevoel redelijk goed gelukt. Het is een makkelijke schrijfstijl en prettig om te lezen. De hoofdstukken zijn kort wat de spanning ten goede had moeten komen. Dit is slechts deels het geval. Pas in het laatste deel van het boek wordt het een opeenvolging van spannende gebeurtenissen. Dat komt het verhaal ten goede. De hoofdpersoon zelf, vind ik goed gekozen. Brigid Quinn is eind vijtig en is een krachtige persoonlijkheid die in het verleden al het nodige heeft meegemaakt. Ze wordt al behoorlijk goed neergezet en ik verwacht dat dat in de vervolgboeken nog meer het geval zal zijn.

Een leuk verhaal en voldoende boeiend om ook het tweede deel te gaan lezen.