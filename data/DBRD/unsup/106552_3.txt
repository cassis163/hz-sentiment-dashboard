Hadewig komt erachter dat ze van een andere wereld, de wereld van de Aldych, komt en in haar kleuterjaren door haar moeder naar de Aarde is genomen. Uiteindelijk lukt het haar de wereld van de Aldych te bereiken en hoort daar dat ze oorspronkelijk Argadwyn heet. Maar kan ze kiezen tussen beide werelden en zal de tol niet te hoog zijn. Zo ontspint een verhaal waar Hadewig/Argadwyn verscheurt wordt tussen haar gevoelens en de keuze die ze moet maken.

Femke Dekker zet een goed verhaal neer in het genre van Young Adults Fantasy. Alle elementen zitten er in. Een coming to age verhaal, de eerste liefde, de worsteling met haar gevoelens, de indrukken die de wereld van de Aldych op haar maakt, het ontdekken van haar gave tot de voorbereidingen voor de rituelen naar haar volwassenheid. Maar in mijn achterhoofd speelde ook een gevoel mee toen ik dit boek las. Er had meer ingezeten en dus de potentie van het verhaal wordt niet geheel ingelost voor mij.

Maar met al is dit een goed begin van de serie.