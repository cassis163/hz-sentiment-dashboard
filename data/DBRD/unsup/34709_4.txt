Beklemmend en Benauwend!

Het heeft al twee jaar niet geregend in het Australische plattelandsstadje Kiewarra. Het land droogt op en het vee sterft, de boeren zijn de wanhoop nabij. De spanning stijgt ten top als Luke Hadler, zijn vrouw en zesjarig zoontje dood worden aangetroffen. Is het moord en zelfmoord of is er iets anders aan de hand.

Na twintig jaar, keert federaal agent , Aaron Falk ,terug naar zijn geboortestad om de begrafenis van zijn vroegere beste vriend bij te wonen. Tegen zijn wil wordt hij betrokken bij het onderzoek naar deze dramatische zaak. Naarmate de vragen zich opstapelen groeit het wantrouwen en wordt Aaron steeds meer geconfronteerd met het verleden en de gemeenschap , die hij twintig jaar geleden hals over kop heeft moeten verlaten.

De Droogte is het debuut van Jane Harper. Een vlot geschreven misdaadroman, toegankelijk en beeldend geschreven, waardoor je direct in het boek wordt gezogen.

De sfeer van een kleine plattelandsgemeente wordt treffend beschreven. De opbouw van het verhaal is logisch en overzichtelijk, ondanks dat heden en verleden elkaar afwisselen. De personages worden mede hierdoor goed uitgewerkt.


Het is geen superspannend thriller, maar een prettig boek om te lezen, mede door de vlotte schrijfstijl en de verrassende plot.
Een vervolg met Aaron Falk in de hoofdrol kan haast niet uitblijven.


Spanning: ***
Plot: *****
Schrijfstijl: *****
Originaliteit: *****
Psychologie: ****

Algemeen 4,5 sterren