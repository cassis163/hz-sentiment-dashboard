Het boek van N.I. Monteny, Liefde van je leven, is mijn eerste kennismaking met deze auteur.
De cover ziet er leuk uit: een landhuis/hotel in avondsfeer, met een paar palmbomen waardoor de indruk wordt gewekt dat het verhaal zich af zal spelen in een warm land.

Liesl cijfert zich weg voor haar familie, maar dat verandert als ze de loterij wint. Ontgoocheld door wat haar partner vindt, besluit ze een paar weken vrijaf te nemen en vertrekt ze naar ItaliÃ«. Daar ontmoet ze verschillende personages en ook Matteo, een rasechte charmante Italiaan. Ondertussen probeert ze erachter te komen wat ze nu eigenlijk wil.
Er is ook een tweede verhaallijn, dat van haar stiefdochter Rebecca, en haar liefdesleven.

De schrijfstijl is prettig, je leest zo een eind weg. Het is echt een boek om in de zomer te lezen. Er komen diverse Belgische termen voorbij, het is een Vlaams boek, maar dat is totaal niet storend.
De twee verhaallijnen in het boek vind ik zelf niet echt bij elkaar komen, wat ik een beetje jammer vind.

Ik vond dit een leuk boek om te lezen. Een echte aanrader vind ik het niet, maar als je een leuk ontspannend boek wilt lezen, dan is dit het boek voor jou.