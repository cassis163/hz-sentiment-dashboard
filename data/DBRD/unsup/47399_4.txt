Het boek “Het huis aan de Sont” gaat over Karen Blixen, die terugkeert uit Afrika naar haar geboorteland Denemarken. In Denemarken leidt ze op landgoed Rungstedlund haar eigen teruggetrokken leventje samen met haar personeel. Caroline Carlsen wordt aangenomen als nieuwe huidhoudster en zij komt samen met zoon Nils op het landgoed wonen.
Op boeiende wijze worden de onderlinge verhoudingen tussen het personeel en de barones, zoals Karen Blixen genoemd wil worden, beschreven. Ook de excentrieke verkleedpartijen, het aanbidden van de maan en andere rituelen zijn heel bijzonder, zeker gezien de tijd (1e helft 20e eeuw) waarin het verhaal zich afspeelt.
Een uniek en zeer apart verhaal over het leven van Karen Blixen. Een vrouw, die als auteur een eenzaam en kinderloos leven heeft geleid.
Ik geef het boek 4 sterren.