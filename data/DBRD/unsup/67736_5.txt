gedeelte van de tekst achterzijde boek:
Jack Guevara is zeeman op een schip dat begin 19e eeuw indianen van Vuurland naar Engeland brengt, waar ze onder dwang worden "bekeerd" tot de Britse cultuur. Aan boord sluit hij vriendschap met de indiaan Jemmy Button. Als de indianen na twee jaar terug zijn op Vuurland om er de Britse cultuur de helpen vestigen, nemen ze als snel de inheemse tradities weer op. Dertig jaar later moet Jack getuigen tegen Jemmy Button die terecht staat als leider van een groep inheemse Vuurlanders die de bemanning van een Engels schip heeft vermoord.

Mijn mening over het boek:
Een historisch verhaal in een heel prettig jasje gegoten. De hoofdpersoon Jack vertelt via het schrijven van een brief het gehele verhaal van zijn ontmoetingen met Jemmy Burton. Tijdens het schrijven overdenkt hij wat hij meemaakte en keert terug naar zijn eigen jeugd, zijn (eerste) zeereizen en natuurlijk zijn ervaringen met en zijn gevoelens voor de Vuurlandse indiaan. Een verhaal waarin je direct wordt meegenomen. Een aanrader als je van historische romans houdt.