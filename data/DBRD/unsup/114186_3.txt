Nadat Jake, June ten huwelijk heeft gevraagd zijn de voorbereidingen in volle gang. Duke kan er maar moeilijk van genieten. Zij zou ook zo graag trouwen, ook al gunt ze haar broer dit huwelijk. Iedereen wordt maar verliefd en zijâ€¦. Tja Ian en Duke waren op de middelbare school een setje, maar na een gebeurtenis houdt Duke de boot af.

In dit derde deel maakt de lezer kennis met de verschrikkelijke geschiedenis van Dukette, zoals Duke eigenlijk heet. Niemand weet waarom zij en Ian nooit een stelletje meer kunnen worden. Ze heeft het nooit verteld, hiervoor schaamt zij zich te veel voor het verleden.
Ian is al die jaren verliefd gebleven op Duke en hoopt nog steeds dat dit ooit wederzijds zal zijn. Na een list van onder andere Jake, raken de twee aan de praat. Ze zoenen zelfs weer. De gevoelens vliegen bij beiden alle kanten op, maar een relatie lijkt onmogelijk.

Duke besluit haar verleden te delen en zo komen Jake en Ian achter de verschrikkelijke waarheid. Het lag niet aan Ian! Uiteindelijk besluit Duke iedereen bij elkaar te roepen en haar verhaal te delen.
Ze krijgt veel steun van iedereen en ze durft haar hart weer open te stellen voor Ian. Ian daarentegen moet zijn verleden eerst verwerken en vlucht weg. Het was al die jaren niet zoals hij het bedacht had.
Uiteindelijk spat de liefde ook tussen Ian en Duke van alle kanten los. Ze hebben het zelfs over trouwen. Ondertussen is het bijna Kerst, het huwelijksmoment van Jake en June. Zullen Ian en Duke ook de stap durven zetten?

Dit derde deel van de Twin Bridges serie staat wederom bol van de liefde en romantiek. Toch vond ik dit deel net wat minder. Het geheim van Duke is verschrikkelijk en wordt goed verweven in het verhaal. Toch miste ik net dat beetje meer dat de vorige twee delen wel hadden. Het was al te veel voorgekauwd. Desalniettemin blijft deze serie heerlijk om te lezen. Er zit een standvastige en heerlijke verhaallijn in. Ik hoop dat de serie nog lang mag doorlopen, ondanks dat de meeste vrijgezellen nu een relatie hebben. Er kan nog genoeg gebeuren met de hoofdpersonages.

Gelezen voor het blog: Indeboekenkast