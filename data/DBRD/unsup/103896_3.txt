De weg van het water is het thriller debuut van Trudi Rijks en een debuut waar ze trots op mag zijn. Een verhaal waarin je als je begint steeds door wilt lezen. Een vlot geschreven verhaal wat zeker de moeite waard is om te lezen.

Floor Postma en haar zusje Bente zijn totaal verschillend. Bente leid een glamoureus leven met een rijke man en ze reizen samen de wereld over om weeshuizen te bouwen. Floor Postma, een gescheiden moeder leid een tegenovergesteld leven. Na de dood van Bente haar man raakt ze aan de drank en gaat het hard bergafwaarts. Ze komt terecht in een verpleeghuis en Floor word aangesteld als bewindvoerder. Floor zit hier helemaal niet op te wachten en stelt het opruimen en de verkoop van Bente haar huis steeds maar uit. Totdat Buisman in haar leven komt, een oplichter die zich opdringt in Bente haar leven en aan de hand van vervalsingen probeert Bente haar huis in handen te krijgen. Als dat mislukt pakt hij het op een andere manier aan, hij ontvoerd Bente en vraagt losgeld voor haar. Samen met haar dochter Kim zet Floor alles op alles om Bente vrij te krijgen. Gaandeweg komen ze erachter dat Bente haar leven toch niet helemaal zo glamoureus was als ze dachten.

Het verhaal wisselt steeds af tussen Buisman en Floor waardoor je steeds een goed beeld hebt van wat er zich afspeelt in beide situaties en je een helder inzicht krijgt in het verhaal. Een fijne schrijfstijl en korte hoofdstukken maken dat het vlot leest. Toch bleef ik na het einde van het verhaal wel met nog wat vragen achter en vond ik de ontknoping wat zwak ten opzichte van de rest van het verhaal. Maar al met al toch wel een goed boek!