*** opgelet, bevat spoilers ***

Maria huurt voor 6 maanden een afgelegen huis in een klein dorpje in Engeland. Ze heeft een goede reden zich zo te verstoppen. Haar man, Martin heeft ook een en ander op zijn kerfstok. Dat kom je allemaal gaandeweg te weten. Er gebeuren eigenaardige dingen in het dorpje, wordt Maria gevolgd? waar komen de fazanten vandaan? Waar is Castor (haar hond) zo lang gebleven?
Ze leert er enkele mensen kennen waar ze een band mee kweekt. Maar dan moet ze terug naar Zweden.
Vele vragen in een sfeervol geschreven verhaal.
Het wordt nooit echt spannend, maar je voelt af en toe toch een vleugje onderhuidse spanning.
Het einde is ook niet van die aard dat je denkt: 'deze zag ik niet aankomen'
Verhaallijnen die plots ophouden en niet meer terugkomen - haar stalker bijvoorbeeld. Wie het is of waarom kom je niet te weten. Jammer.
Al bij al krijg je wel een band met Maria en Castor. De rest van de personages mochten naar mijn gevoel een beetje beter uitgewerkt worden.