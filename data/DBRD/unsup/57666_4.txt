Pas als hij naast mijn bed staat merk ik hem op. Tenminste ik denk dat het een hij is, maar zeker weten doe ik het pas als hij razendsnel boven op me springt en zijn vinders om mijn keel klemt. Met deze openingszinnen begint het boek van Linda Jansma. De spanning zit er dan ook al gelijk in, de toon is gezet.

Gebaseerd op een waar verhaal, met levensechte personages. Je leeft dan ook mee met Judi die als vertrouwenspersoon op een school een meisje helpt bij haar plannen om weg te lopen. de personages worden dan ook goed weer gegeven. De schrijfstijl is erg prettig. Geen boek waar je bij hoeft na te denken, maar al je aandacht naar het lezen uitgaat. De plot zit goed in elkaar, al hadden er van mij nog wel wat twist in mogen zitten om het nog wat spannender te maken. De ontknoping laat wat lang op zich wachten, maar is de moeite waard. Al met al een geslaagd verhaal, ben benieuwd waar Linda ons in de toekomst nog meer mee gaat verrassen.