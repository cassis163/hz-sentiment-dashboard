Wat een mooi boek is dit geworden! Een heel ander boek dan de eerdere boeken van Rutger waarin vooral veel zoets staat. Want dit boek biedt hartige recepten die je bij een gewone maaltijd kan gebruiken, maar ook borrelhapjes en heuse spektakelstukken. Allemaal heel helder uitgelegd, en niet zo moeilijk om te maken als je op het eerste oog zou verwachten als je de foto's ziet. Prachtige foto's die het boek een klassieke uitstraling geven. Alle soorten deeg komen aan bod, en ze zijn bij mij allemaal heel goed gelukt! Heel handig is ook het receptenregister achterin het boek. Daar vind je in één oogopslag wat je zoekt. Dit boek bewijst dat ook hartig bakken niet kan mislukken met Rutger's duidelijke uitleg en recepten die niet langer zijn dan 1 pagina!