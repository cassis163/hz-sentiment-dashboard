Moeras is het eerste boek van Steve Toltz wat ik gelezen heb, het is geen makkelijk boek om te lezen, vol monologen en het verhaal wordt niet chronologisch verteld. Als je houdt van gedetailleerde beschrijvingen en uitgebreide opsommingen zul je genieten, maar als je graag zelf een beeld bij een verhaal bedenkt, word je teleurgesteld.

Liam en Aldo zijn vrienden sinds hun jeugd. Liam wil graag als schrijver zijn geld verdienen, maar als dit niet lukt, wordt hij maar politieagent. Aldo lijkt voor het ongeluk geboren te zijn, hij maakt vaak de verkeerde keuzes en komt steeds verder in de problemen. Dat gegeven is voor Liam de reden om hem zijn literaire muze te maken en het levensverhaal van Aldo als boek te schrijven.

Hoewel ik veel lees en geen echte voorkeur voor genre of schrijver heb, was ik niet zo enthousiast over dit boek. Sommige stukken vond ik erg grof en de context van het verhaal was vaak lastig te volgen. Ik ben waarschijnlijk een te luie lezer om hele bladzijdes meerdere keren te lezen omdat ik ze niet meteen begrijp.
Op de cover staat dat het “het grappigste boek van het jaar is” maar dan moet je wel van zwarte humor houden anders is er weinig echt te lachten.

Toch geef ik dit boek *** sterren, dit omdat ik wel waardering heb voor de schrijver, hij heeft prachtige zinnen geschreven.