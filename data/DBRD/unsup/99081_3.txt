Het is een heel interessant boek, dat een goede kijk geeft over een periode die mij onbekend was. Niet alles, want van sommige dingen wist ik wel, maar het meeste was mij onbekend. Heb de meeste hoofdstukken echt met verbazing zitten lezen en moest mij, zoals altijd als ik een boek uit het verleden lees, verplaatsen naar de tijd dat bepaalde dingen er toen anders aan toe gingen dan nu. Dat de vrijheid die wij nu gewoon zijn, niet altijd zo gewoon is geweest. Er wordt heel goed op ingegaan dat niet alles zonder slag of stoot is gegaan, het wordt het ook niet mooier gebracht dan het was. Sommige dingen kwamen mij bekend voor omdat ze nu ook spelen in bepaalde landen, maar dan op een andere manier. Andere dingen kwamen mij bekend voor omdat de ministers sommige vragen eens in de zoveel tijd stellen zoals om Nederland te herverdelen. Joost geeft in het laatste hoofdstuk een verhelderende uitleg over hoe hij er tegenaan kijkt en of we wat kunnen leren van het verleden.
Daarnaast staan er zwart/wit illustraties in van toen en nu. Wat een goede aanvulling is.
Ik had wel vaak moeite met de Franse teksten (dat was toen de voertaal van de elite), soms moest ik bepaalde zinnen twee keer lezen omdat ze in het Oud Nederlands geschreven waren en geregeld vond ik het droog geschreven, waardoor ik moeite moest doen om niet in slaap te vallen. Desondanks is het wel een aanrader, want het geeft een mooi beeld neer van de Nederlandse revolutie.