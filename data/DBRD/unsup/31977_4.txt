Greg Iles ... ik weet niet zo goed wat ik van hem moet vinden. Trapped heb ik na twee hoofdstukken weggelegd; ik vond het slaapverwekkend. Mortal fear vond ik al een stuk beter en nieuwsgierig geworden door de recensie hier op Crimezone en de tekst op de achterflap van Doodsslaap het boek toch maar meegenomen uit de bibliotheek. En wat een verrassing! Ik kon het boek maar niet wegleggen. Ieder hoofdstuk eindigde zodanig dat ik niet kon wachten om het volgende te lezen. Prettige en goed uitgewerkte karakters (niet zwart-wit) en een goed plot. Alleen mr. De Becque en zijn beweegredenen bleven voor mij wat vaag, maar dat kan ook aan mij liggen. Een aanrader!