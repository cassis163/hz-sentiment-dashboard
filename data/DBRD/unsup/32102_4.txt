Joost, vrijgezel,schrijver, kunsthistoricus en archeoloog gaat voor twee maanden naar Rome. Daar hoopt hij de rust te vinden om een boek te schrijven over keizer Augustus. Maar.... dat loopt toch een beetje anders dan gedacht en voor hij het weet heeft hij zijn uiterlijk laten veranderen. En nog belangrijker..hij wil een kind! En ook een vrouw/moeder voor zijn kind. Ondertussen wordt de druk van zijn uitgeefster om het boek snel te kunnen uitgeven ook hoger.
Als Joost terug komt in Amsterdam verliest hij ook nog eens twee banen op een dag.
Dit alles vormt de ingrediÃ«nten van een boek met in de hoofdrol een persoon die door Astrid Harrewijn op een manier neergezet wordt dat je als lezer helemaal in het leven van Joost vergroeid raakt. Op humoristische wijze worden zijn denkwereld en de dialogen verwoord in 53 korte hoofdstukken.
Daar heb je vrienden voor is het vervolg op Drie vrienden een huis (en een klusjesman). Tijdens het lezen van Daar heb je vrienden voor heb ik niet het gevoel gehad dat ik informatie miste uit het voorgaande boek. Het is prima als los deel te lezen. Maar.....de nieuwsgierigheid is zeker gewekt na het lezen van dit geweldige boek wat in een razend snel tempo uit was en mij tot mijn verrassing tot een aantal spontane lachsalvo's heeft gebracht.
Vooraf had ik wat twijfels of alle positieve reacties niet overdreven waren..., nou ik kan zeggen Astrid Harrewijn heeft mij met dit boek enorm verrast. Dit was het eerste boek van haar wat ik las, maar zeker niet de laatste.
Van de eerste tot de laatste bladzijde met een brede glimlach gelezen.