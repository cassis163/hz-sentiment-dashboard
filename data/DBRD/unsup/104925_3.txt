Afrit Akersloot is geschreven door de journalisten Carola Houtekamer en Freek Schravesande en dankzij Uitgeverij Atlas Contact heb ik deze verzameling reisverhalen gelezen.
Dwalen door Nederland is mij niet vreemd, maar wat deze journalisten voor elkaar hebben gekregen is wel heel mooi. Verhalen optekenen van mensen die je niet iedere dag tegenkomt. Werkend in een hotel, op Schiphol, of een industrieterrein waar iedereen en niemand de baas is. Verhalen uit het gewone leven, maar ook hoe een gemeenschap elkaar ondersteunt en dekt.
De verhalen zijn eerder verschenen in NRC Handelsblad, maar gebundeld in dit boek leest het heerlijk weg.
Zo "kom" ik nog eens op plaatsen waar ik nog nooit geweest ben. De schrijfstijl spreekt mij aan. Kort, onderzoekend, hier en daar indringend. Altijd een inkijkje in het dagelijks leven. Twee verhalen zijn rondom "waarom is hij vermoord". De omgeving weet de antwoorden (of denkt de antwoorden te weten) maar geeft ze niet. Alle verhalen beslaan een periode. Een zomer op Schiphol, een week op Akersloot. Maar hoeveel informatie krijg je wel niet als je een jaar op een industrieterrein of in een Haagse volksbuurt rondloopt?! Het dagje Borssele heeft een leuke wending. Ik heb het met veel plezier gelezen!