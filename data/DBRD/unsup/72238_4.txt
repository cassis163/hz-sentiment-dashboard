Wanneer haar zus Mia om het leven komt op Bali, besluit Katie om dezelfde reis te maken om er achter te komen, wat zich precies heeft afgespeeld tijdens de afwezigheid van Katie. Ze waren zussen en woonden samen in Londen.

Het lijkt zo simpel, als je het zo neerschrijft, maar het bleek een rollercoaster te worden van emoties voor Katie. Dit had ze nooit verwacht en had op geen enkele manier kunnen bedenken dat ze zoveel mensen, zo slecht kende uiteindelijk, inclusief zichzelf. Alleen al de wereldreis maken die haar zus gemaakt heeft, past eigenlijk helemaal niet bij Katie en een heleboel andere dingen ook niet die ze meemaakt.

Nachtzwemmen is een spannende roman, zeker geen thriller, maar leest wel lekker door omdat het heel goed geschreven is. De tijdlijnen van de twee hoofdpersonen wisselen elkaar af, zodat je jezelf af blijft vragen wat er als volgt zal gaan gebeuren.

Ik heb dit boek met plezier gelezen.