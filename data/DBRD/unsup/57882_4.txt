Poppenspel is wederom een heel knap geschreven boek van Daniel Hecht (eerdere werken: Geestdrift en Moordlust). De stijl en opbouw zijn die van een goed geconstrueerde roman, en daarbij is het verhaal ook nog ontzettend spannend en geloofwaardig.

De hoofdpersoon Mo Ford, rechercheur, is sympathiek, met veel herkenbare trekjes en persoonlijke problemen, en hij zit zichzelf en anderen bij zijn werk nogal eens in de weg. Hecht volgt deze rechercheur in zijn pogingen om de zaak van de poppenmoordenaar tot een goed einde te brengen, en wisselt die hoofdstukken af met gedeelten waar de vermeende moordenaar een hoofdrol speelt. De spanning wordt daarmee nogal opgevoerd en het verhaal heeft ook nog een paar verrassende wendingen.

Minpunten: het is wel een boek voor lezers met een sterke maag: de moorden die worden beschreven zijn nogal luguber als je een groot voorstellingsvermogen hebt is het aan te raden dit boek niet 's avonds laat te lezen, en de vertaling is op sommige punten niet erg goed.