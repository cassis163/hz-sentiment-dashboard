Dit was mijn eerste ervaring met het lezen van een boek van Unni Lindell. Het is een serie rond inspecteur Cato Isaksen en ik was wel even benieuwd of ik het boek wel kon lezen zonder dat ik de eerdere boeken over inspecteur Cato Isaksen had gelezen. En ja, dat kan.
Een verdwijning van een zevenjarige jongen en een aanrijding op een medewerkster van een catering blijken iets gemeen te hebben. Dit is in het begin van het boek al snel duidelijk. Het is echt een zoektocht naar de jongen en naar de dader of daders van de aanrijding. Het verhaal heeft leuke wendingen en het plot zit goed in elkaar.
De korte hoofdstukken vond ik fijn lezen en het verhaal las zeer vlot.
Van de schrijfster zal ik wel meerdere boeken willen lezen.