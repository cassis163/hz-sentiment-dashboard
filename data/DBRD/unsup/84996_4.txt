In VIP Room is het voor ex-crimineel Teddy, die na zijn vrijlating op het rechte pad wil blijven, zeer moeilijk om een betaalde baan te vinden. Als hij wordt benaderd door een prestigieus advocatenkantoor om tegen een lucratieve beloning hulp te bieden bij een ontvoeringszaak van een van hun cliÃ«nten, zakenman Philip Schale, besluit hij de klus aan te nemen . Hierbij moet hij samenwerken met Emelie Jansson, een beginnend juriste die leeft voor haar werk en die de verplichte samenwerking met Teddy afschuwelijk vindt en hem liever kwijt dan rijk is. Behalve de verhaallijn van Philip speelt er een kindermisbruik zaak die een link heeft met het delict waar Teddy 8 jaar eerder voor is veroordeeld. Net als in zijn eerdere boeken is er ook in dit verhaal aandacht voor maatschappelijke problemen, zoals de bijna onmogelijke re-integratie van ex-gedetineerden. Ook de titel van het boek is daar een verwijzing naar: de VIP room is niet voor iedereen toegankelijk en alleen voor de happy few met veel geld. Voor Teddy kan de wereld buiten de gevangenis gezien worden als een VIP room die ex-gedetineerden eigenlijk liever niet toelaten in het dagelijkse leven. En hoewel Teddy als veroordeelde crimineel als slechterik te boek staat, zijn personen als Philip en zijn vriendjes Axel, Ian en Carl eigenlijk slechter. Zij verschuilen zich achter hun rijkdom en laten via betaling anderen het vuile werk opknappen. Hoewel ik al redelijk vroeg in het verhaal een vermoeden had wie de ontvoerder van Philip was, lag een en ander toch gecompliceerder dan ik dacht. Ik ben zeer benieuwd naar het 2e boek in deze serie. Hopelijk worden dan de open stukjes over het verleden van Teddy, die nu zijdelings worden behandeld, uit de doeken gedaan.