Jocelyne (46) is een eenvoudige vrouw die een zeer succesvol fourniturenwinkel drijft, zij is getrouwd met Jocelyn (1 letter verschil inderdaad)en hebben 2 kinderen, in het verleden is er ook nog een kind dood geboren.
De 2 kinderen wonen inmiddels op zichzelf.
Hoewel ze er uit beweging nooit toe was gekomen, wordt ze overgehaald om voor 2 euro mee te doen met de lotto.
De ruim 18 miljoen die er gewonnen is, is op een lot gevallen in de plaats Arras, de woonplaats van Jocelyne en bij navraag blijkt dat zij de winnaar is.
Zij wil het geld niet gestort krijgen maar ze wil het uitgeschreven hebben op een cheque, zij besluit het aan niemand te vertellen, maar maakt steeds wel lijsten met daarop haar wensen.
Op het moment dat ze besluit de cheque niet te verzilveren, merkt ze dat de cheque is verdwenen uit de schoen waar ze het had verstopt.
Maar dan blijkt haar man ook verdwenen.

Een ontluisterend boek dat aangeeft dat geld een boel kapot kan maken, dat besef had Jocelyne na een gesprek met een psycholoog, en ze besloot het leven zo te laten zoals het was, een leven zonder veel luxe maar met tevredenheid.
Het boek wordt verfilmd en ik ben benieuwd hoe dat er uit komt te zien, moeilijk om het boek te evenaren, want dat was wat mij betreft van grote klasse.