Nadat ik hier op Dizzie de gelukkige winnaar was van Harde Noten was ik helemaal verkocht! De schrijfstijl van Jeroen Guliker spreekt mij bijzonder aan en ik kan niet wachten tot november, dan verschijnt zijn nieuwste boek. Ondertussen heb ik me vermaakt met de voorganger van Harde Noten namelijk Zeven vrouwen later, deze is in april opnieuw uitgebracht. Ik ben over dit boek ook zeer te spreken, alhoewel ik Harde Noten beter vond. Af en toe kan deze schrijver wat hoog van de toren blazen maar daar moet je gewoon een beetje doorheen prikken, ik hou van zijn rauwe, humoristische en cynische manier van schrijven, al met al toch weer 4 duimpjes voor deze pageturner!