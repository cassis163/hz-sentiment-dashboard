Bart Colenbunders, een beginnende amateur speurder, krijgt een ongewone opdracht: een product terugvinden dat door een laborante uit een groot bedrijf is ontvreemd. Hij vindt snel de dader, maar dan blijkt dat haar vader het product in een salami heeft verwerkt.
Wat dan volgt is een vrij komische zoektocht naar deze salami. Maar al snel blijkt dat niet enkel hij, maar vele anderen aan dit product zijn ge√Ønteresseerd. Het krijgt zelfs internationale allures met de Maffia en de CIA als spelers.
Steeds opnieuw blijkt Bart en de laborante Lara - inmiddels zijn vriendin - het te zullen verliezen, maar telkens slagen ze er toch in te ontsnappen aan hun belagers.
Op het einde blijkt alles toch weer anders te lopen; dit leidt tot een verrassend slot.

De schrijfstijl van Rudy Soetewey is heel vlot; de korte zinnen en de vele dialogen dragen daar toe bij. Bij momenten is het boek ook hilarisch door de vaak vrij absurde situaties die bij de achtervolgingen ontstaan.

'Salami' geeft je enkele uren aangenaam leesgenot, maar ook meer niet