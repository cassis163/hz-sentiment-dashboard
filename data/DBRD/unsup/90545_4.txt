Sigma, een geheime Amerikaanse elite-eenheid, raakt betrokken bij de opsporing van de gestolen beenderen van de drie Wijzen (uit de Bijbel). Ook de Romeinse politie wordt op de zaak gezet. De sporen wijzen naar een mystieke organisatie van alchemisten en moordenaars, die op zoek zijn naar de Steen der Wijzen, waarmee ze een wereldheerschappij willen vestigen.
Wat volgt is de ene speurtocht na de andere. Aanwijzingen volgen elkaar op en het Sigma-team moet alle krachten bundelen om het spoor te kunnen blijven volgen. Het is een ingewikkeld verhaal met veel verwijzingen naar archeologie, scheikunde en astrologie. Je moet goed je aandacht bij het verhaalhouden om de lijn te kunnen blijven volgen. Interessante materie en Rollins weet er ook nog eens een superspannend verhaal omheen te bouwen.