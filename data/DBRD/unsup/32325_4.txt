On the come up volgt het verhaal van de jonge Bri die graag in de voetsporen van haar vader wil treden en rapper wil worden.
Dit wil ze wel op eigen kracht doen, zonder steeds vergeleken te worden met haar vader.

Haar tante helpt haar hier bij, maar het feit dat zij lid is van een gang zorgt voor veel problemen.
Ook haar thuissituatie werkt niet mee, er is weinig geld en Bri voelt zich genoodzaakt om snel succesvol te worden zodat ze een bijdrage kan leveren.

Het verhaal van Bri is heel krachtig, hoe zij zich ontwikkeld van jonge vrouw die blindelings vertrouwd op de mening van een ander, naar een sterke jonge vrouw die haar eigen boontjes dopt, vond ik erg goed weergegeven.

Dit boek is geschreven in "straattaal", hier moest ik wel even aan wennen, maar ik vond het niet bijzonder storend.
De taal die gebruikt wordt, is de taal die door veel jongeren in de rapscene gesproken wordt en dat maakte het heel authentiek.

De songteksten maakten het verhaal helemaal af en ik heb dit boek met zeer veel plezier gelezen.