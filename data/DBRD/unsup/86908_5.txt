Het tweede deel van deze serie was al beter dan boek 1. Maar met dit derde deel overtreft Neff zichzelf. Rekening houdend met het feit dat de doelgroep nog net onder Young Adult zit, dus rond een jaar of 15, is het uiteindelijke een prachtige trilogie geworden. En voor alle leeftijden! De verwijzingen naar Europese mythen en sagen (vooral die uit het oude Ierland) tillen het verhaal naar een hoger niveau. Neff schrijft luchtig maar spannend waardoor het leestempo hoog is. De vertaling is heel goed gedaan. Vanaf halverwege dit boek wil je ook alleen nog maar verder lezen om erachter te komen hoe het afloopt met Max en zijn medestrijders.
Ook de vergelijkingen met Harry Potter (in het eerste boek nog opvallend aanwezig) verdwijnen in dit laatste deel helemaal naar de achtergrond.
Kortom: heerlijk om te lezen en een aanrader. Vijf sterren meer dan verdiend!