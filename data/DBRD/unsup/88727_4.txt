Dodelijk Patroon is weer een echte pageturner van de hand van Jo Nesbo. En wederom in de hoofdrol, mijn held, de heerlijk eigenwijze Harry Hole. Direct nadat je de eerste bladzijden gelezen hebt van dit boek word je ook in dit verhaal meegesleurd in het hoofd van Harry Hole. Heel goed doordacht zet hij alle pionnen op hun plaats waarna de daders uiteindelijk helemaal schaakmat gezet wordt. Zal hem dit in deze thriller ook lukken?

In dit verhaal worden er verschillende mensen, die ogenschijnlijk niks met elkaar gemeen hebben, om de vijf dagen vermoord. Ze worden achtergelaten met een speciaal soort diamantje bij zich maar zonder een van hun vingers. Zal het Harry Hole lukken dit dodelijke patroon op tijd te ontcijferen? En minstens zo belangrijk zal hij de dader in de kraag kunnen vatten? Spannend wordt het helemaal als Harry's baan ineens op het spel staat als ineens hij als 'dader' wordt gezien en dus even niet op de hulp van zijn collega's hoeft te rekenen. Hij staat er (bijna) alleen voor. De zaak moet opgelost worden anders zal Harry verder in de verhalen terugkomen als taxi-chauffer en dat is toch niet de bedoeling.

Geweldig, echt weer een boek om je vingers bij af te likken. Helaas net niet zo goed als De Sneeuwman, maar echt weer een lekker verhaal om in een keer uit te lezen. Het heeft alle ingredienten die zo'n boek nodig heeft. Vandaar toch 4 sterren!