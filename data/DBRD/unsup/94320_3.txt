De titel van het boek maakt meteen duidelijk waar het in dit boek om draait; een vermissing. De schrijfster heeft zich goed verdiept in het thema en weet de onmacht en situatie van Karen goed over te brengen. Naast het verdriet door het gemis van Joost, loopt ze ook tegen praktische ongemakken aan. De autoriteiten stellen zich erg bureaucratisch op en zorgen ervoor dat Karen in de financiÃ«le problemen raakt. Dit maakt haar nog meer gedreven om Joost te vinden, zodat ze weet waar ze aan toe is en duidelijkheid krijgt voor haarzelf en haar dochter Melissa.

Op de kaft van het boek staat dat Vermist een thriller is. Vanwege het thema verwacht je als lezer ook een spannende thriller waarbij je toeleeft naar de ontknoping. Helaas zit er weinig spanning in het boek. In het begin is het onduidelijk wat er met Joost aan de hand is, maar wanneer het perspectief van Sanne wordt toegevoegd kun je als lezer snel de verhaallijnen verbinden en is al snel duidelijk waar Joost gebleven is. Helaas valt daarmee de spanning grotendeels weg. Ellen de Vriend heeft met een plotwending wel een goed slot gegeven aan dit boek, waardoor het boek niet voorspelbaar eindigt.