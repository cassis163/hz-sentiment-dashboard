Waarom verdrinken vissen niet van Anna Claybourne is een bijzonder vormgegeven boek. Dit zie je meteen aan de kartonnen kaft, maar ook de afbeeldingen in het boek zijn steeds weer verrassend en verschillend van stijl.
Het boek staat vol met weetjes over mens en dier. Veel vragen met korte, duidelijke antwoorden. Maar ook met vragen zonder antwoord, vragen waarop het antwoord nee Ã©n ja is en vragen met een antwoord dat niet echt een antwoord op de vraag is.
Het boek heeft een woordenlijst die goed te gebruiken is wanneer je het boek voorleest aan jonge kinderen en dus extra dingen moet uitleggen. De antwoorden op de vragen zijn niet altijd even makkelijk te begrijpen voor jonge kinderen waardoor ondanks dat ze het boek steeds weer willen lezen, de aandacht toch snel verslapt. Maar het boek is zeker geschikt om telkens opnieuw te openen en een stukje te lezen doordat het geen lange verhalen zijn maar beknopte teksten.