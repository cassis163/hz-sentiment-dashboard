Het boek gaat over Floor Postma, een gescheiden veertiger met een burnout en een volwassen dochter Kim, waar ze een moeilijke relatie mee heeft.
Haar jongere zus Bente is een BN-er en opgenomen in een verpleeghuis met de ziekte van Korsakov.
Na het plotselinge overlijden van haar man Ram, is Bente gaan drinken.
Floor is haar bewindsvoerder.
Samen met Kim gaat Floor de spullen van Bente opruimen, ze wil het huis van Bente en Ram gaan verkopen.
Op een dag ontvangt Floor een dagvaarding van ene Buisman, deze eist 2 ton van Bente.
Floor vermoedt dat de handtekening van Bente vervalst is en gaat in het verleden van Bente graven,iets wat ze eigenlijk met tegenzin gaat doen.
In het verleden moeten antwoorden te vinden zijn.
Ondertussen wordt Bente wekelijks door een Walter bezocht, een man die het vertrouwen van Bente wint met mooie praatjes en aandacht.
Walter en Buisman zijn dezelfde man.
Hij wil het geld hebben omdat hij achterna gezeten wordt door een grote crimineel en ontvoert Bente en eist 2 ton losgeld.
Dit geld gaan Floor en Kim met de auto van een Zwitserse bank halen.
Kim gaat mee uit eigen belang.
Het slot is verrassend.

Mijn oordeel:
Floor heeft een burnout, haar gedachten en gevoelens zijn goed beschreven door Trudi Rijks.
Zij heeft haar ervaring als gedragstherapeute gebruikt.
Ik vond Floor irritant, maar dat komt omdat ik een nuchter persoon ben en niets heb met wat ik noem zweverig gedoe zoals bv. Wu Wei.
De beschrijving van de autorit had korter gemogen.
Ik vind het meer een roman met af en toe spanning.
Er blijven na het lezen veel vragen over, ik heb graag bij een thriller dat ik aan het eind weet hoe alles zit.
Het is mij niet duidelijk geworden waarom Buisman opgejaagd wordt door een grote crimineel.
Ook het verleden van Ram en Bente blijft duister.
De kinderen in het weeshuis wat was daarmee aan de hand?
Ik ga aan een experiment met een nieuw geneesmiddel of illegale orgaanhandel denken.
Trudi Rijks heeft een mooie schrijfstijl met duidelijke zinnen.
Toch kon het boek mij niet boeien, het verhaal kabbelde voort net als water.