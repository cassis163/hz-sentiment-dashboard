De televisieserie over Koningin Victoria bekeek ik eerder dit jaar met veel plezier, maar het boek, dat tegelijkertijd geschreven werd (door dezelfde schrijfster) was toch nog weer veel beter. Relaties tussen de verschillende personages, die me in de serie niet waren opgevallen, waren hier meteen duidelijk (het hielp wel, dat je er nu een gezicht - dat van de acteur! - bij had)
De hulp, die de kwetsbare, jonge Victoria kreeg van Lord Melbourne (Lord M.) haar eerste minister, zorgde ervoor, dat een diepe vriendschap tussen hen beiden ontstond. In het boek kwam haar oom, de nieuwe koning van BelgiÃ«, ook duidelijker uit de verf. Niet dat hij daar sympathieker van werd. De rol van de moeder van Victoria, die ze niet kon uitstaan, omdat die haar alles verboden had wat ze wilde doen in haar jeugd, aangespoord door de grote vriend van haar moeder, een op macht beluste man.
Victoria kan eindelijk haar eigen weg kiezen, hoewel ze dat eerst niet doorheeft, wanneer Albert, haar neef, haar wordt voorgesteld als eventuele toekomstige echtgenoot.
Een heerlijk boek.