Met grote nieuwsgierigheid wachtte ik mijn moment af, om deze te mogen gaan lezen. Het debuut won in 2015 een Victorian Premier's Literairy Award. De rechten zijn inmiddels in 22 landen verkocht. Het boek kwam na verschijnen in Australië nummer 1 in de hitlijsten.

Dat is nogal wat. En geeft toch zeker een grote nieuwsgierigheid, en schept ook een grote verwachting. Maar wat kan je verwachten na zulke berichten en maakt het boek dit waar?

En ..jahaa, het heeft al mijn verwachtingen helemaal waargemaakt, want ik vind het een supermooie thrillerdebuut! Een supermooie mustread.

{ Falk kon niet geloven dat die foto werd getoond. Hij wierp een snelle blik op Gerry Hadler, die met opeengeklemde kaken recht voor zich uit keek.”}

De elementen:
De cover ziet er indrukwekkend uit, het lijkt op een veld met donkere wolken. Oogt iets angstaanjagend. Met duidelijke titel. De cover trekt aan. De flaptekst is duidelijk en heeft gelukkig nog geen geheimen prijs. De schrijfstijl is 3e persoon. We lezen vanuit Aaron Falk. Door middel van Flashbacks wordt het mysterie duidelijk.

{ “Luke loog, jij loog. Hoe kort was de weg van dat besluit naar dit moment? De vraag deed pijn als een blauwe plek.”}

Mijn mening
Jane Harper heeft hiermee een supergoed thrillerdebuut neergezet. In vlotte zinnen en pakkende tekst zit je als lezer gelijk in het verhaal. Je kan het boek gewoon niet wegleggen. Het heeft alle ingrediënten voor een topboek: goed lettertype, goed verhaal, mooie opbouw….en een meeslepende spanning. Naarmate je verder leest kan je de spanning gewoon voelen, je kan de droogte bijna ruiken en de vliegen bijna horen. Afijn..ik vond het prachtig!

Bijna helemaal aan het einde, wordt het mysterie pas ontrafeld. En wordt duidelijk hoe alles in elkaar steekt. En dat is echt heel knap door Jane Harper. Ontzettend genoten en spannend tot het laatste blad. Het is een boek zoals ik het graag lees.

Ontroerend einde. Goed voor 5 sterren, met een plusje.