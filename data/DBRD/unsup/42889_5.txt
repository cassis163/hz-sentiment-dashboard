Ik houd van superspannende thrillers en daar mogen best wat moorden in gepleegd worden met natuurlijk bijbehorende gruwelijke beschrijvingen.

Dit is een ander soort verhaal. Het is een psychologische thriller met een hoofdletter P.
Het verhaal is spannend, intrigerend, triest, indrukwekkend en mooi tegelijkertijd. EÃ©n van de zeldzame juweeltjes die je hoopt tegen te komen. Vanaf het begin af aan wilde ik weten of inderdaad niet Ciaran, maar zijn oudere broer Thomas de moord op hun pleegvader gepleegd had. Thomas gaf me de kriebels, wat een engerd. Een zwaar beschadigd persoon. Ook Ciaran is op zijn manier 'creapy'. Ze hebben een heel vreemde relatie. Er is ook een tweede verhaallijn in het boek die gaat over een vriendin van DCI Flanagan. Een aardige toevoeging, maar heeft niets te maken met het verhaal over de twee broers.
Het Bloed Kruipt is een echte aanrader.