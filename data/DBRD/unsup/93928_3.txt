Deze jonge schrijfster is een klasse apart in het schrijven van YA thrillers, haar eerste twee boeken vond ik geweldig en kregen als beoordeling 5 sterren. Dit derde boek viel mij tegen, ik miste de spanning die zij eerder goed weet neer te zetten. Gevarenzone heeft eigenlijk twee verhaallijnen, beide met Piper (Pip) en haar BFF Sanne in de hoofdrol.

De eerste verhaallijn is cursief gedrukt en wordt verteld door de vader van Pip, gaat over het auto-ongeluk van haar moeder en haarzelf. Pip die in coma raakt en haar moeder die anders uit het ongeluk terugkomt. Vader vertelt hoe hij die tijd beleeft, de zorgen om zijn vrouw haar geestelijkheid.

De tweede verhaallijn gaat over Pip die het thuis niet fijn heeft, vooral botst ze met haar moeder, bekvechten, mishandeling. "Alles wat ik doe is fout, constant loop ik haar voor de voeten. Volgens haar ben ik lui, ongezond bezig en een parasiet." Wanneer Pip een baan krijgt huurt ze haar eigen huis, waar mysterieuze dingen gebeuren. "Wie is degene die dingen verplaatst? De creep: de vieze, potige man zijn vettige haren, waarom staart hij steeds naar me? Of komt het gevaar uit een hele andere hoek ..."

Het plot is goed en had ik niet aan zien komen, de spanning ontbreekt, er gebeuren wel dingen maar die zijn absoluut niet angstaanjagend. De omslag van het boek ziet er prachtig uit, spannend met het "spookhuis" en Pip. Een leuk boek om te lezen maar zeker geen thriller.