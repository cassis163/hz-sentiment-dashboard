Geen tijd, geen zin, een hectisch leven, veel werk… allemaal excuses om het ontbijt over te slaan. Eén van de belangrijkste maaltijden per dag.
Een aantal mensen, waaronder ik, zoekt dan zijn/haar heil in een smoothie. Snel, makkelijk en gezond. Maar alleen smoothies wordt soms wel eentonig en daar heeft Kosmos Uitgevers een mooi boek voor op de markt gebracht: Sapman van Andrew Cooper.

Mooie cover met een knappe man op… wat kan beter verkopen?
Het boek begint met een heel duidelijke inhoud, gevolgd door het verhaal achter Juiceman.
Prachtige foto’s, gebruik van pictogrammen en uitleg over ingrediënten maken dit boek tot een echt hebbeding voor iedereen die een beetje met zijn gezondheid bezig is.
Sapman gaat niet alleen over verschillende soorten sapjes; en er staan er heel wat in, het één al lekkerder dan het andere.
Sappen, smoothies, shots en tonics, thee en warme dranken, notenmelk, cocktails maar ook gerechten maken dit werk tot een boek dat je met plezier leest en tezelfdertijd wil uitproberen.
De beschrijvingen zijn heel duidelijk uitgelegd door middel van een ingrediëntenlijstje, how-to-do-it en een Juicemantip of Juicemanfeitje.

Sapman is een leuk én lekker boek-in-één waar ik heel veel ideeën uit zal putten.