Het verhaal begint als Robert Langdon ontwaakt in een ziekenhuis in Florence en niet meer weer hoe hij daar terechtgekomen is. Hij heeft blijkbaar een hoofdwonde en men had volgens de vrouwelijke dokter geprobeerd om hem neer te schieten. Plotsklaps probeert een vrouw met een pistool in de hand zijn kamer binnen te dringen en Langdon slaat op de vlucht met Sienna, de vrouwelijke dokter. En hier begint het avontuur en val je van het ene spannende moment in het andere. Het is moeilijk stoppen als je ah lezen bent want je wil weten hoe het verder gaat en hoe het gaat eindigen. Het einde had ik beter verwacht maar al bij al is het boek een echte aanrader. Voor mij was het even goed als de Da Vinci Code!