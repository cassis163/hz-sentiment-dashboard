Vijf personen, drie mannen, twee vrouwen, zijn bevriend vanaf hun eerste dag op de middelbare school. Niets lijkt tussen hen in te kunnen komen, hoezeer ook geprobeerd wordt om ze ook af en toe met anderen te laten optrekken.
De vijf lijken geen geheimen voor elkaar te hebben.
De band blijft, ook als ze ouder worden, zo nu en dan relaties aangaan. Ze blijven voor elkaar zorgen, van elkaar houden en ze denken alles van elkaar en van elkaars leven te weten.
De werkelijkheid blijkt anders, wanneer Mees en Jasper een ongeluk krijgen. Ze belanden in het ziekenhuis, de politie komt erbij en er komen allerlei zaken aan het licht, waarvan geen van de anderen iets af wist.
De broer van Mees, Sam, waarvoor ze heel lang gezorgd heeft, maar die haar steeds weer teleurstelde en die ze daarom de deur heeft gewezen, duikt ook weer op.

Het eerste deel van het boek, waarin de hoofdpersonen en hun leven worden beschreven, vond ik erg goed. De tweede helft, waarin alle raadselen ontrafeld werden, wekten wel de nieuwsgierigheid, waardoor ik bleef doorlezen, maar duurde wel erg lang en was hier en daar toch wat onwaarschijnlijk.
Al met al toch een plezierige verrassing.