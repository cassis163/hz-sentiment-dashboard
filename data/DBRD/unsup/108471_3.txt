Alles wat overblijft is het derde boek van de Engelse schrijfster Elizabeth Haynes. Haar eerste boek, Waarheen je ook vlucht, won de Crimezone thriller award voor bests debuut. Haar boeken worden in Nederland uitgegeven door uitgeverij Cargo onder de imprint Slaughterhouse. Dit zijn boeken welke worden aanbevolen door de zeer bekende schrijfster Karin Slaughter.

Het boek speelt zich af in het Engelse stadje Briarstone. Annabel werkt als civiele analiste bij de politie en het begint haar op te vallen, dat het aantal gevonden en vergane lijken in huizen toeneemt. Burgers in Briarstone worden opgeroepen naar hun buren om te kijken en zich te melden bij vermissingen en vreemde situaties. Het aantal neemt nog steeds toe en zelfs Annabel vindt het lijk van haar buurvrouw Shelley. Dit wekt de aandacht van de bazen van Annabel en er wordt een onderzoek ingesteld. Journalist Sam Everett raakt eveneens geïnteresseerd en gaat op onderzoek.

In het boek wordt per hoofdstuk veranderd van gezichtspunt, zowel Annabel als anderen worden gevolgt in hun gedachten en activiteiten. Het is absoluut geen standaard boek of thriller, maar daardoor zeker niet minder boeiend. Vaag blijft het soms, maar dat draagt bij aan de opbouw van de spanning. Wat is er nu toch aan de hand en hoe worden de mensen beïnvloed met als gevolg hun dood. Hoe is dit mogelijk en tegelijk ookceen duidelijke boodschap. Hoe kan het dat Annabel hier uiteindelijk ook bij betrokken raakt, terwijl zij zo goed op de hoogte is van het lopende onderzoek.

Elizabeth Haynes heeft wederom een spannend boek afgeleverd, niet te vergelijken met haar eerdere twee boeken. In het begin was het me niet helemaal duidelijk waar het verhaal naartoe zou gaan en het is misschien wel een beetje ongeloofwaardig, maar het boek boeide tot het einde. De schrijfwijze van Elizabeth Haynes maakt dat je je betrokken voelt bij de betrokkenen en slachtofffers. Een klein minpunt is langdradigheid, halverwege het boek mist het een beetje actie en blijft het verhaal hangen.

Ik geef het boek 3 sterren.