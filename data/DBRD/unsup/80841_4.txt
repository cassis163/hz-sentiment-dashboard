Weer een Peter Decker & Rina Lazarus-thriller. Zeer onderhoudend, geweldige verteller die Faye Kellerman. Sterker dan haar echtgenoot Jonathan, ik betoogde dat elders op dizzie al eerder.
Maar er zijn dit keer toch ook best wel wat zaken aan te merken. Ik kan er niet goed tegen als overduidelijke daders ermee wegkomen omdat echt bewijs ontbreekt. Natuurlijk, dat is in de realiteit ook zo, maar ook dan ergert mij dat mateloos. Dat Decker het bewijs niet rondkrijgt is tot daaraan toe, maar om dan je schouders op te halen en aan je weekendviering te beginnen is me te gemakkelijk. Ik vind dat Faye Kellerman zich er hier toch iets te gemakkelijk vanaf maakt.