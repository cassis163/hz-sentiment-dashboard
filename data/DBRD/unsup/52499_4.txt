Ed Sanders, in het dagelijks leven advocaat te Amsterdam, debuteerde in 1998 met de financiÃ«le thriller De Frontrunners. Het leverde hem een gouden strop nominatie op. In 1999 kwam De geldmakers uit. Misschien wat laat, maar zojuist heb ik het boek gelezen.

Het boek zit zeer knap in elkaar met drie verhaallijnen die naar mate de bladzijden en spanning vorderen steeds meer in elkaar grijpen.
a. de moord op een journalist is het begin van het blootleggen van subsidiefraude waarbij ook de EIB betrokken is.
b. In de politiek probeert de naaste adviseur van de premier de populariteit te vergroten door met een ambitieus plan te komen.
c. Truckfabrikant Forest King probeert het kleine familiebedrijf Herculs Trucks in te lijven. (Heeft weg van het DAF scenario). Bij deze laatste lijn komt ook de hoofdpersoon uit de Frontrunners, advocaat Ben Corporal, weer op het toneel.

Ik zal er verder niet over uitwijden, het is een spannend, goed geschreven en mooi doorlopend boek met soms verrassende wendingen en een uitstekend plot en einde. Knap hoe de verhalen langzaam in elkaar grijpen zonder dat het gekunsteld overkomt. Weliswaar wat ouder maar het aanbevelen waard!