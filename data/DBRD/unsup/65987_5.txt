De grote stilte van John Boyne.

Dit boek van John Boyne is slecht voor je gezondheid. WÃ¡t zul je denken, waarom slecht voor de
gezondheid. Nou dat zal ik uitleggen. Dit is een boek dat je nachtrust verstoort. Of zoals Faithless in Insomnia: "Oh if I can only get some sleep. I need to get some sleep. I can't get no sleep".

Met andere woorden het boek is verslavend. Je wordt in het verhaal gezogen. Het boek dan na een paar bladzijden aan de kant leggen is er niet meer bij. Slapen is dan eigenlijk niet meer aan de orde, je wilt het boek uitlezen. Wat een heerlijk boek is dit. Mijn eerste kennismaking met John Boyne en zeker niet de laatste.

Het verhaal speelt zich in Ierland af in de periode eind jaren 50 van de vorige eeuw tot 2012. Het boek gaat over Odran Yates. Odran wordt door zijn moeder naar het seminarie gestuurd en vanuit het oogpunt van een priester is het verhaal geschreven. Het boek is een rollercoster van emoties. De ene keer moet je lachen om wat er gebeurt, de andere keer heb je medelijden met een persoon of zit je met kromme tenen van plaatsvervangende schaamte. Het boek geeft een fascinerend tijdsbeeld van een periode en een helaas nu nog actueel onderwerp.

Er zit dus van alles in dit boek, oordeel zelf. Voor mij is het in ieder geval 5 sterren waard en ik ga
zeker meer boeken van John Boyne lezen.