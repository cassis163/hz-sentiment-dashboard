Dit boek ligt binnen een genre wat ik nooit las, behalve dan dat ik deel 1 in deze trilogie al had gelezen. .Dit tweede deel begon met een korte samenvatting van deel 1. Na het lijvige deel 1 was het fijn om even terug te lezen wat er allemaal was gebeurd. Het is toch weer even wennen met dit tweede deel. Een boek met een speciaal verhaal over een groep mensen die probeert te overleven tussen besmette viralen. Samen met Amy, de hoofdpersoon uit dit verhaal gaat de groep de strijd met de viralen aan om te overleven. Een boek met veel flashbacks, veel personages (erg veel) en niet al te makkelijk geschreven. Toch ook weer een boek met een bijzondere schrijfstijl! Er komen zoveel verschillende genres in het boek naar voren, horror, fantasy, humor, liefde enz enz . Er worden in dit boek verschillende sprongen terug in de tijd gedaan. Dit is verwarrend en maakt dat je toch af en toe even terugbladerde in het boek. Ik vond het al met al een boek voor doorzetters, maar desalniettemin bijzonder geschreven. Hoewel ik het boek hier en daar moeilijk door te komen vond weet Cronin toch je aandacht vast te houden en nieuwsgierig te maken naar het laatste dikke deel van deze trilogie. Een bijzonder boek wat zeker de moeite waard is!