Bij het zien van de schitterende cover verwacht je een boek te lezen over een persoon die het niet makkelijk heeft gehad in haar leven en daarvan wegloopt. Dat ze alleen nog maar goede dingen die haar overkomen of waar ze van houdt op gaat schrijven.
Het boek is vanuit de hoofdpersoon geschreven waardoor je alles van uit haar belevenis leest. Je leert haar stukje bij beetje steeds beter kennen. Het is een verrassend eerlijk, aangrijpend verhaal waar niets mooier is gemaakt dan dat het was. Je wordt heen en weer geslingerd van het heden naar het verleden en weer terug, maar dat is niet storend ondanks dat het soms even onduidelijk is of je nu in het heden of in het verleden bent. Bij de laatste hoofdstukken wordt de spanning opgevoerd en wil je weten wat er is gebeurd. Ondanks dat je wel een vermoeden hebt, komt het plot toch als een mokerslag bij je binnen.
Het verhaal kent geregeld ontroerende momenten zoals bijvoorbeeld dat De Lee samen met anderen het eten deelt met Beth. Aan humor ontbreekt het niet zoals bijvoorbeeld hoe Chantalle reageerde op mannen die haar willen. Je leeft mee met Beth, je hebt met haar te doen en soms wil je haar even oppeppen.
Voor veel vrouwen zal het stukje over ongesteld heel bekend voorkomen en Beth alleen maar gelijk kunnen geven bij een opmerking die ze erover maakt. Ook zullen veel vrouwen die zwanger zijn geweest of zwanger zijn bepaalde stukjes over de zwangerschap herkennen.
De hoofdstukken hebben elk een eigen, passende titel die aangeeft waar het over zou kunnen gaan, maar soms ook misleidt omdat je soms het ergste vreest, maar dat het dan mee blijkt te vallen ondanks dat het een aangrijpend verhaal blijft. Het zijn goede, pakkende zinnen waardoor het niet alleen het verhaal is, dat je aanmoedigt om verder te lezen, maar ook de pakkende zinnen.
Het verhaal laat zien wat het met iemand kan doen als het al op jonge leeftijd belangrijke mensen moet missen. Wat voor gevoel die persoon kan krijgen en hoe die daar op kan reageren. Hoe dat meegenomen kan worden naar de toekomst. Het is een verhaal van hopen dat alles goed komt, smachten naar liefde, omgaan met verlies, volwassen moeten zijn terwijl je dat eigenlijk nog niet bent, mensen proberen te vertrouwen.

Lees verder op https://surfingann.blogspot.nl/2017/10/alle-goede-dingen-clare-fisher.html.