Wederom een superspannend boek van Jilliane Hoffman! Het tweede boek met inspecteur Bobby Dees. Het boek is opgebouwd uit 3 delen en leest makkelijk en goed door. Je zit er helemaal in, de hoofdpersonen zijn goed beschreven en je leeft je zowel in in Mallory, als de inspecteur als de seriemoordenaar. Vooral als je ook de prequel Nummer 9 hebt gelezen. Dat geeft wat meer achtergrond over de seriemoordenaar.

Het is spannend tot het eind en totaal niet voorspelbaar. De wendingen die het op het einde soms nam! Ik geef alle 5 sterren aan dit boek! Insomnia, het hield mij af en toe wakker 's nachts! Leuk ook is dat er soms kleine verwijzingen naar eerdere boeken van haar in voorkomen.

Als ik een klein puntje van kritiek moet geven is dat, dat ik het eind iets afgeraffeld vond aanvoelen. Voor heel het boek wordt de tijd genomen (niet te lang, want het is absoluut nergens langdradig), maar ik had het idee dat de ontknoping een beetje afgeraffeld werd. Hier had nog wel iets meer aandacht aan besteed kunnen worden. Maar doet absoluut niet af aan het boek! Een absolute aanrader! Ik kan eigenlijk al niet meer wachten op een volgend boek van haar. Maar voor mijn eigen nachtrust, ga ik nu weer even voor de afwisseling naar een ander genre ;-).