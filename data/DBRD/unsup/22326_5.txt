In het Kroatische stadje Gost komen een engelse vrouw met zoon en dochter een huis betrekken, dat al jaren leegstond, voorlopig blijft haar man nog achter vanwege zijn werk.
Duro is de man zonder werk in Gost, hij besluit de mensen te gaan helpen, wat we dan nog niet weten is dat het huis een verleden heeft, waarbij Duro bij betrokken is, zo woonde zijn grote liefde Anka daar, voordat ze schijnbaar van de aardbodem verdween.
Maar er zijn meer mensen die betrokken zijn bij misdaden in dit Kroatische stadje en waarvan het huis een soort van gedenkteken blijft.
Duidelijk is wel dat de gemeenschap van Gost niet erg op het gezelschap
zit te wachten en probeert ze weg te treiteren.

Ik vond het een geweldig boek, waar de spanning steeds voelbaar aanwezig is, als een film met een constante dreigende achtergrondmuziek.
Je wilt als lezer graag weten wat er in het stadje is gebeurt en waarom Duro zo vreemd omgaat met Fabjan, de kroegbaas en Kresimir een oude vriend van Duro.
Beklemmende roman zo werd ergens omschreven, en dat is een juiste weergave.