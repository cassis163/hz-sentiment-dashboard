Van Harlequin & Not just Any book kreeg ik het boek "Thuis in Virgin River" thuis gestuurd. Eerlijkheidshalve dacht ik bij het bekijken van het boek en bij het lezen van de achterkant dat het weer "zo'n romannetje' zou zijn maar niets bleek minder waar!
Al op de eerste bladzijde werd ik gegrepen door het verhaal. Het is heel toegankelijk geschreven. Het verhaal biedt van alles wat: van een realistische sterke vrouw als hoofdpersoon, romantiek, humor en spanning. De bewoners van het stadje voelden voor mij na een aantal hoofdstukken aan als oude bekenden. Ik vind dit boek echt een aanrader!