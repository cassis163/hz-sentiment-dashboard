Helena, haar ouders en hond Rambo leefden in een hut midden in een moerasgebied van Upper Peninsula, ver weg van de gewone samenleving. Alles wat ze kent heeft ze van haar vader geleerd: jagen, schieten, vissen, hoe te overleven in de natuur. Ze had ook oude National Geographic tijdschriften waar ze dan weer meer leerde over de mensen en de rest van de wereld.
Helena weet niet dat ze geen normaal leven heeft. Wanneer ze 12 is komt ze te weten dat haar moeder op veertienjarige leeftijd ontvoerd werd door haar vader, Jacob Holbrook en haar al die jaren gevangen heeft gehouden. Wat dit voor haar moeder inhoudt kan ze nog niet zo goed begrijpen want zelf houdt ze zielsveel van haar vader desondanks hij ook gewelddadig kan zijn. Uiteindelijk kunnen Helena en haar moeder ontsnappen en Jacob wordt gevangen genoment. Twintig jaar later heeft Helena haar eigen gezin en leidt een normaal leven. Totdat ze het bericht hoort dat Jacob Holbrook uit de gevangenis is ontsnapt. Nu komt ze oog in oog te staan met het verleden om haar familie en zichzelf te redden van de man die ze liefheeft en haat, haar vader.

Het verhaal wordt afgewisseld tussen het verleden en het heden: toen Helena nog jong was en ze in het moeras woonde met haar moeder en vader en de dag van vandaag, terwijl ze haar vader volgt na zijn ontsnapping uit de gevangenis. De omschakeling tussen de tijdlijnen is moeiteloos
Er komen ook stukjes van het sprookje ‘De dochter van de moeraskoning’ van Andersen in voor. Op het einde snap ik ook waarom dit er tussen staat. Voor andere lezers kan dit echter geen meerwaarde zijn.

Karen Dionne heeft een spannend, emotioneel verhaal gecreëerd, naast het verhaal van een meisje opgevoed door een vader die ze verafgoodt maar niet begrijpt, in een omgeving waar ze van houdt maar geen idee heeft van de echte reden dat ze daar wonen en het verhaal van een vrouw die haar verleden heeft begraven en, heeft geprobeerd opnieuw te beginnen, ook al kun je nooit echt verliezen wie je bent. Helena's verleden en heden ontplooien zich en je begrijpt wat haar tot dit moment heeft gebracht, maar je weet niet echt hoe ze zal reageren, wanneer ze zich nooit echt op een andere plek dan het moeras comfortabel voelt.

Voor mij een aanrader aan de liefhebber van psychologische thrillers. De aanloop lijkt misschien een beetje lang maar op het einde ben je dit eigenlijk al weer vergeten en wil je zo snel mogelijk het slot weten. Een levendig boek vol actie, spanning en emotie.