Tjerk is ontslagen als bedrijfsjurist en hij probeert deze klap te verwerken. Zo gaat hij met zijn vrouw Eugenie wandelen en fietsen in de omgeving. Daar staat een boerderij te koop en Tjerk regelt stiekem een huizenruil, maar hij durft het zijn vrouw niet te vertellen.

Ondertussen krijgt Tjerk te horen dat hij lymfeklierkanker heeft en hij wilt dit delen met zijn familie. Tijdens een etentje bij een pannenkoekenrestaurant wil Tjerk zijn familie inlichten, maar tijdens deze bijeenkomst verdwijnt zijn vijfjarige kleindochter Donna en wordt alles op alles gezet om haar terug te vinden.

Tjerk is postbezorger als bijbaan en zo komt hij op het spoor van de ontvoerders van Donna en hij gaat zelf op onderzoek uit.

Het boek is geschreven in vrij korte overzichtelijke hoofdstukken, hierdoor leest het boek makkelijk weg. De cover en titel passen erg goed bij het boek.

Het genre van het boek is Thriller roman. Maar ik vind het toch meer een thriller dan een roman. Want vanaf het begin van het boek is er een opbouwende spanning aanwezig.

Het verhaal is heel duidelijk opgebouwd en de verhaallijn is erg goed verzonnen door de schrijver.

Het vervolg op Doodsangst wordt verwacht in 2018. Het vervolg wil ik ook zeker lezen!