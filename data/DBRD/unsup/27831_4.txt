Het is juni 1988 als Chloe Larson, een rechten studente in New York, op een avond wordt overmeesterd door een man met een clownsmasker. Hij heeft haar al een tijd in de gaten gehouden en tot Chloe's verbazing weet hij alles over haar. Hij mishandeld en verkracht haar en ze wordt voor dood achter gelaten. Chloe overleefd de gruwelijke aanval en besluit om in Miami een nieuw leven op te bouwen onder de naam C.J. Townsend.

September 2000, een seriemoordenaar met de naam Cupido verkracht en vermoord jonge blonde vrouwen. C.J. Townsend is inmiddels assistent procureur en wordt geconfronteerd met de verdachte. Als de verdachte tijdens een voorzitting spreekt herkent C.J. de stem van de man die haar 12 jaar geleden heeft verkracht en mishandeld. C.J. neemt zich voor dat ze niet zal rusten totdat Cupido in de dodencel zit. Ze wil hier alles voor doen, maar zet ze haar baan als assistent procureur ervoor op het spel? Wat C.J. niet weet is dat Cupido ook nog wat trucs en informatie achter de hand heeft...

Jilliane Hoffman heeft als officier van justitie gewerkt, was adviseur voor justitie in Florida en heeft de FBI bijgestaan bij misdaadonderzoeken, voordat ze een carri√®re begon als schrijfster. Vergelding is een uitstekend debuut. Anders dan in de meeste thrillers wordt hier niet de zoektocht naar de dader beschreven, maar het hele proces na de arrestatie. Door de uitgebreide kennis van Jilliane Hoffman vind ik het verhaal ook geloofwaardig. Natuurlijk blijft het fictie, maar ik vond het ook een interessant boek, met een mooi kijkje in het Amerikaanse rechtssysteem.

Het personage van C.J. Townsend is goed uitgewerkt. Van een onbezorgde rechten studente, tot een kwetsbare en getekende vrouw met een gruwelijk geheim. Wel vind ik dat de overige personages iets minder diepgaand zijn uitgewerkt en dit had van mij wel wat meer gemogen. Vooral het personage van agent Dominick Falconetti.

Hoffman weet de spanning moeiteloos op te bouwen en alle gruwelijke details over de moorden van Cupido worden beschreven. Maar wat ik wel jammer vond is dat ik te snel door had hoe het plot in elkaar zit. Ik had graag nog iets langer in spanning willen zitten.
Maar al met al een prima debuut en ik ben benieuwd naar de andere delen.