Ik had nog nooit van Anya Niewierra gehoord, maar na een korte preview werd ik zo nieuwsgierig dat ik mij inschreef voor de leesclub van Hebban. En wat een geluk, ik mocht mee doen. De verwachtingen van dit boek zijn absoluut uitgekomen. Je leeft mee met de hoofdpersoon en aan het einde van het boek denk je haar te kennen en haar huis zie je in je gedachten al liggen. De cover van het boek is werkelijk een kunststukje op zich en je wordt automatisch benieuwd naar het werk van Paul Klee, die als een rode draad door het boek loopt. Het thema de voormalige DDR in combinatie met kunstvervalsing en orgaanroof is geloofwaardig neergezet. De goed gedoseerde spanning en een mooie uitwerking van de hoofdpersonen maakt van dit boek een must have. Het is fictie, maar het zou zo maar gebeurd kunnen zijn. Tanya, ik ga je volgen, je bent een aanwinst voor de Nederlandse thriller wereld".