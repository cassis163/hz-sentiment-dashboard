'Kracht voor tien' is een mooie samensmelting van psychologie, spiritualiteit en filosofie. Een alomvattend boek dat je met intrinsieke motivattie op weg helpt in je kracht te gaan staan.

De boeddhistische leer is belangrijk

Het boek is opgedeeld in tien principes waarbij in de eerste zes het innerlijk centraal staat: 1. Wees jezelf, 2. Voel wat je moet voelen, 3. Zorg voor jezelf, 4. Geniet intens, 5. Maak je hoofd leeg en 6. Benader het positief. De nadruk ligt sterk op het zuiveren van je emotionele huishouding door het elimineren van contraproductieve routines en het versterken van de verbondenheid met jezelf en je dierbaren. Met name de boeddhistische leer speelt hierbij een belangrijke rol. Maar het wordt niet zweverig, want de theorie is onderbouwd met psychologisch onderzoek.

In de laatste vier hoofdstukken worden je relatie met de buitenwereld besproken: 7. Zet een stap vooruit, 8. Wees je problemen de baas, 9. Maak verbinding met anderen, 10. Koester je dierbaren. Vanaf hoofdstuk zeven verschuift de focus nu naar je relatie met de buitenwereld. Een theorie is de zon van de verbinding, die je helpt bewuster te communiceren en zo beter contact te maken. Deze vindt zijn kracht in de combinatie van het vanzelfsprekende, die op een unieke manier toegankelijk wordt gemaakt.

Wel wordt de verantwoordelijkheid te sterk gelegd bij het bewustzijn. Het onderbewuste en de hardnekkige gedragingen die daaruit voortvloeien worden gebagatelliseerd. Meer informatie over de werking van de hersenen was nuttig geweest om nog effectievere handvatten te geven voor gedragsverandering. Nu blijft het een nobel doel dat mogelijk voor velen onhaalbaar is. Maar het is dan ook geen opstapje voor het oplossen van een tijdelijk probleem. Eerder is de insteek van het boek is een richtlijn te bieden voor de rest van je leven.

Psychologische krachttraining in boekvorm

Met zo’n doel is het een boek dat een groot thema behandelt. Het is niet verwonderlijk dat je veel informatie op je afgestuurd krijgt. Ik miste daarom per hoofdstuk een korte samenvatting. Nu staan er wel lijstjes met do’s en don’ts, beter was het om eerst een korte opfrisser te geven. Het zou ook fijn zijn op meer momenten praktische oefeningen aangereikt te krijgen, zodat de stappen minder groot zijn. Aan het einde hadden de tien principes ook meer samen mogen komen.

Dat geeft je net dat extra zetje om met het boek aan de slag te gaan. Eigenlijk is het namelijk niet enkel een boek, maar een psychologische krachttraining. Uit wetenschappelijk onderzoek is gebleken dat je gemiddeld twee maanden nodig hebt om gedrag te veranderen. Daarom is er een formulier gemaakt waarop je jezelf twee maanden lang elke dag kunt scoren op de tien principes. Het doet een immens beroep op je motivatie, maar als je die intrinsieke motivatie weet aan te boren, dan is dit het boek voor jou.

'Kracht voor tien' is een mooie samensmelting van psychologie, spiritualiteit en filosofie. Een alomvattend boek dat je met intrinsieke motivatie op weg helpt in je kracht te gaan staan.

Deze recensie verscheen eerder op www.alexhoogendoorn.nl