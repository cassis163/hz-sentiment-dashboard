Het is een Engelstalige debuut van Jeffrey Debris , een Nederlandse auteur.
Het is een verhaal dat zich afspeelt in de toekomst, na 3022 in ieder geval.
De planeet Netherea is getroffen door een ramp waardoor de kern destabiliseert. De bewoners gaan meteen aan de slag om iedereen te evacueren naar een andere planeet. Räz Numera en Langruff, allebei Windmasters uit de Negende Cirkel, worden er naar toe gestuurd om te onderzoeken wat de oorzaak is van de ramp en te helpen met de evacuatie.
Het blijkt invloed te hebben op het hele heelal. De elementaire balans is verstoord. Iedereen heef zo zijn problemen , ook de jonge student Grummus en zijn mentor Tryu. Zij zitten vast op de planeet Saridia , waar Grummus zijn Bestijgingsrite aan het afnemen was. Hij heeft de taak te zorgen voor het levenszaad, het mag niet verdorren of doodgaan.
Als de ware rede voor de ramp wordt onthult, is het duidelijk dat het een voorbedachte actie is van zij waarvan men dacht dat ze waren uitgestorven, de Shaedon zijn begonnen aan hun wederopstanding… kunnen ze worden gestopt ?
We krijgen in het boek te maken met heel veel verschillende personen en rassen, zoals Baynam Macintyre , Sedora ( een Gald - dame) Tryu ( dit is een Arlin Terraris ) en Xer’xes ( Xoron kapitein). Gelukkig heeft de schrijver een woordenlijst achterin opgenomen met alle namen en rassen erin, anders zou je door de namen het bos niet meer zien.
Het boek leest vlot, ondanks dat het Engelstalig is. De woordkeuze en de zinsopbouw is goed en helder. Er lopen meerdere verhaallijnen langs elkaar heen, waardoor je je hoofd er goed bij moet houden om de draad niet kwijt te raken. Aan het eind van het boek komen de verhaallijnen samen en is er een eind dat niet helemaal af is, waarschijnlijk omdat het deel een is.
In het begin is het nog niet zo spannend maar hoe verder je in het verhaal zit, hoe meer spanning er is. Vooral de stukken waarin Sha’hasra (de Shaedon ) spreekt vind ik erg goed.
4 sterren.