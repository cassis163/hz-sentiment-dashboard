Maakt dit boek de belofte van de aantrekkelijke cover waar? Absoluut, ik ben vanaf de 1e bladzijde van deze roman meegesleurd in het leven van de 50-jarige Eva en muzikant Abe. Vanuit beider perspectief en wisselend in het heden en verleden wordt er stukje bij beetje de puzzelstukjes aangereikt om het mysterie van hun verleden op te lossen. De frisse manier van schrijven van Petra Vollinga is heel herkenbaar. Ik gebruik heel veel van de uitdrukkingen/kwinkslagen (ik noem een Clooney en kletsende mensen bij een concert in Paradiso) die zij in het boek gebruikt zelf ook en hierdoor werd mijn grijns met het hoofdstuk groter. Mijn romantische hart ging steeds harder kloppen naarmate het einde van het boek naderde…. de vraag is natuurlijk, komt alles goed? “Vandaag houden we het droog” is een heerlijke frisse roman die ik met voldane zucht aan het einde heb dichtgeslagen…