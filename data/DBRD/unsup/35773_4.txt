Over deze prachtige trilogie deed ik toch wel twee maanden. Je kunt dit verhaal niet in een keer uitlezen, je moet het af en toe wegleggen, maar het is prachtig. Sigrid Undset (1882-1949) is een Noorse schrijfster. Ze kreeg de Nobelprijs voor literatuur in 1928. In dit epos beschrijft ze het leven van Kristin Lavransdochter, waarbij je een gedetailleerd beeld krijgt van de middeleeuwen in het toenmalige ScandinaviÃ«. Alles draait uiteraard om Kristin, die een zeer bewogen leven heeft. Je maakt alles mee, vanaf haar geboorte tot en met haar dood en telkens weer voel je je enorm betrokken bij haar leven, haar grote liefde, haar zeven zonen. Ik vond het boek bij Boekwinkeltjes, want echt te koop is het niet meer. Dat is treurig, want je waant je echt in de middeleeuwen, de strijd tussen adel en andere machthebbers, de riten en gewoontes in die tijd, het leven van een vrouw in die tijd, alles wat er gebeurde, in goede en slechte tijden. Heel mooi!