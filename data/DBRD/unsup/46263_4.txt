Liza Marklund is een gevestigde waarde in Zweden en ver daarbuiten. Ze heeft met haar thrillerreeks rond Annika Bengtzon bewezen dat ze een begenadigd vertelster is van spannende misdaadverhalen. Ook haar andere boeken zijn het lezen meer dan waard.

Annika Bengtzon wil een reeks in de krant publiceren over misdaden die nooit zijn opgelost. Op die manier worden misdaden uit vorige boeken heel mooi verweven in het verhaal. Al snel blijkt dat niets is wat het lijkt en wordt ze zelf betrokken als ze verontrustende berichtjes van haar zus met wie het contact al jaren verwaterd is. Ze komt op het spoor van een seriemoordenaar en wordt steeds dieper meegezogen in het verhaal als haar zus spoorloos verdwenen blijkt en ze zich genoodzaakt ziet om de confrontatie met haar angsten waar ze mee kampt aan te gaan. Tegelijkertijd staat er een grondige reorganisatie van de krantenredactie op het programma waardoor ze zich onzeker voelt over de toekomst maar ze blijft zich als vanouds vastbijten in de zaak. Ondertussen wordt de zaak ook onderzocht door de Rijksrecherche en doet Nina Hoffman, de vriendin van Annika, haar best om de zaak rond de seriemoordenaar op te lossen.

Het verhaal is heel goed opgebouwd en gaat nooit vervelen. In dit boek wordt het privéleven van Annika heel mooi verweven met haar carrière als misdaadjounaliste. Liza Marklund zorgt in dit boek met spannende subplots en een fantastische plot naar een prachtig einde van de reeks rond Annika Bengtzon.