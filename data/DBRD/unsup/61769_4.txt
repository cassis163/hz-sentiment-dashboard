Jonas Bicker wordt nogal op handen gedragen omdat hij meer durft dan menig ander, hij krijgt een vriendinnetje op school Liselotje, maar als hij spinnen op haar los laat is het gedaan met de pret, Jonas snapt er niets van, hij snapt de angst van anderen niet.

Uiteindelijk wordt bij hem het syndroom van Urbach-Wiethe geconstateerd, hij kan geen angst voelen, maar hij denkt ook dat anderen dat niet kunnen voelen.

Hij doet soms heldfhaftige dingen, zoals iemand uit een brand redden, maar verder raakt hij steeds verder geisoleerd, ook in zijn liefdesleven wil het niet vlotten.

Als hij na jaren van rondzwerven zijn oude vriend Raaijmakers weer tegen het lijf loopt, besluiten ze samen op zoek te gaan naar een angstmoment, bijvoorbeeld als er bij Raaijmakers kanker wordt geconstateerd en hij de hospice mag aanzitten, zou dat een moment zijn?

Als zijn vriend is overleden gaat hij op zoek naar het oneindige, hij probeert nogal drastisch drugs uit om een angstmoment te vinden, maar hij zal het niet vinden.

Een buitengewoon boek, een man met een zeldzaam syndroom belandt in eenzaamheid, wordt pakkend beschreven door Joris van Os en maakt dit boek tot meer dan geslaagd.