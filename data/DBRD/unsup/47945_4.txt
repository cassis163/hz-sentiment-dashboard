‘Driehonderd jaar na de gebeurtenissen in Sandersons trilogie over de Nevelmensen is de wereld van Kelsier, Vin en de andere skaa flink veranderd. Wetenschap en technologie hebben een enorme ontwikkeling doorgemaakt, en de steden zijn nu moderne samenlevingen met spoorwegen, elektrisch licht en zelfs de eerst stalen wolkenkrabbers.’

Desondanks al deze voordelen spelen Ertsmagie en Ferrochemie nog steeds een belangrijke rol in het allereerste boek uit de nieuwe reek stand-alone verhalen van Brandon Sanderson en zijn Nevelmensen. Waxillium Ladrian, alias Wax is sheriff in Weerslag, een stadje in de Ruigte. Na twintig jaar in de Ruigte te hebben gewoond, moet Wax terugkeren naar Elendel om zijn oom als Lord in het Huis Ladrian te vervangen. Huis Ladrian zit in een economische crisis waardoor het een overeenkomst sluit met het rijke Huis Harms. Wax zal trouwen met de dochter van Lord Harms, Steris, om zo hun twee huizen te laten samensmelten. Ondertussen is er een roversbende actief, de Spookrijders, die goederentreinen onopgemerkt leegrooft. Steris en Wax gaan samen naar een feest om de andere rijke mensen van Elendel duidelijk te maken dat ze gaan trouwen, tot dat de Spookrijders op het feest binnenvallen en Steris ontvoeren. Wax grijpt onmiddellijk terug naar zijn verleden en gaat samen met Wayne, zijn oude partner en Marasi, Steris’ halfzus op onderzoek uit om zijn verloofde te redden.

Brandon Sanderson verwent zijn lezers weer met een enorm spannend fantasy-verhaal. In het begin van het verhaal duurt het even tot dat het verhaal loskomt, maar heb geduld want deze eerste hoofdstukken geven een blik op het nieuwe leven van Wax en hoe hij hier mee omgaat. De eerste hoofdstukken bevatten belangrijke informatie die nodig is om het verhaal te begrijpen, en zetten de lezer aan tot denken. Wie zijn de Spookrijders? Waarom ontvoeren ze vrouwen?
Vanaf dat Steris ontvoerd is, begint de actie al direct met een klepper van een gevecht. Twee hoofdstukken lang constante spanning en de manier waarop Sanderson het gevecht beschrijft van uit het standpunt van de verschillende personages is zeer goed uitgewerkt met emoties en gedetailleerde bewegingsacties.

De hoofdactie van het verhaal, de redding van Steris, liet lang op zich wachten.
Het duurde vrij lang om naar deze actie toe te werken, wat niet wegneemt dat de acties ertussen ook goed werden ingevuld voor de verhaallijn.

Dit boek was oorspronkelijk in het Engels en werd naar het Nederlands vertaald door Rien van der Kraan.

Dit spannende verhaal van Sanderson is vooral te danken aan zijn geweldige schrijfstijl en de manier waarop hij zijn personages en hun denkwijze in diverse acties beschrijft, en de lezer het gevoel geeft dat hij zelf bij de actie betrokken is. Hopen dat Sanderson een spannend vervolg voor ons in petto heeft!