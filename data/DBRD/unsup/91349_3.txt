De moord op een politieman en de verdwijning van een advocaat. Twee verschillende zaken die niets met elkaar te maken hebben. Op het eerste gezicht. Want naarmate het onderzoek op beide zaken vordert, blijkt dat er toch een verband is. Aan onder andere de inspecteurs Gunnarstranda en Fr√∂lich de taak om beide op te lossen.

Dit gebeurt in een vlot tempo. De korte hoofdstukken, en dat vind ik persoonlijk altijd aangenaam, zijn hier zeker debet aan. Daardoor is Wraakengel een erg prettig leesbaar boek.

De verhaallijn van het boek is goed, ondanks de verschillende zaken die opgelost moeten worden. Op bepaalde momenten heeft het verhaal wat onverwachte wendingen en de spanning is goed opgebouwd. Wat ik ook goed vond is dat het eind niet afgeraffeld, en daardoor wat goedkoop aandoet, is.

Al met al vind ik Wraakengel een goed geschreven boek en zeker een aanrader voor de liefhebber van Scandinavische schrijvers.