Stephenie Meyers droom over een knappe vampier en een doodgewoon meisje die op elkaar verliefd werden, is ondertussen uitgegroeid tot een vierdelige succesvolle reeks: the twilight saga.

Het eerste boek twilight is erg meeslepend en het geeft je de drang om meer te lezen.

Bella Swan is een normaal meisje van 17 uit Phoenix die even bij haar vader in het primitieve stadje Forks gaat wonen. Ze haat Forks al zolang ze zich kan herinneren en ze is dus niet echt gelukkig met haar vertrek. Tot ze op een dag de mysterieuze Edward Cullen leert kennen. Vanaf de eerste dag dat ze hem ziet, kan ze hem niet meer uit haar gedachten wegdenken. Edward redt haar leven op een manier die niet menselijk is en Bella besluit om erachter te komen wat voor wezen hij is. Wanneer ze weet dat hij een vampier is, is ze helemaal niet bang. Ze worden hopeloos verliefd op elkaar en dit leidt tot tegenstrijdige gevoelens bij hen allebei. Maar zonder elkaar leven is onmogelijk dus hebben ze het ervoor over om samen te blijven, desondanks het gevaar dat in Edward schuilt.

Twilight is en romantisch en spannend verhaal over een verboden liefde (vandaar ook de rode appel op de voorkant van de kaft). Het feit dat de liefde tussen hen eigenlijk onmogelijk is, maakt het verhaal nog interessanter. Bella en Edward krijgen in de loop van het verhaal dan ook met heel wat problemen te maken.

Het is het meest geschikt voor vrouwen (tieners en volwassenen), maar ook bij mannen die graag een spannend liefdesverhaal lezen, zal dit boek zeker en vast in de smaak vallen. Iedereen die zich dus ietwat openstelt voor dit soort verhalen, zal het ongetwijfeld een geweldig boek vinden.

Als je het eerste boek gelezen hebt, wil je meteen het volgende lezen. Dit komt hoogstwaarschijnlijk door het open einde. De vierdelige reeks bestaat uit: twilight (2005), nieuwe maan (2006), eclips (2007) en morgenrood (2008). Doordat de boeken zo goed in de smaak vielen van vele mensen, zijn ze allemaal verfilmd, wat ook tot een gigantisch succes leidde.

Twilight is een echte aanrader die je zeker eens moet gelezen hebben en je zal merken dat het verhaal nog een hele tijd in je hoofd blijft hangen.