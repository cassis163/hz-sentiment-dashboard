Schitterend en spannend geschreven verhaal over, Marie-Laure, een blind meisje uit Parijs en Werner, een talentvol jongetje uit een weeshuis te midden van de Duitse kolenindustrie. Voor beide verandert het leven aanzienlijk na het uitbreken van de Tweede Wereldoorlog. De belevingswereld van het blinde meisje beschrijft Doerr bijzonder mooi, waardoor je zelf ook wenst de wereld om je heen bewuster in je op te nemen. Je ziet hoe mooi de wereld is, wanneer niet alles meer vanzelfsprekend is. Helaas blijft er in de oorlog weinig moois over en zorgen de gruweldaden voor een beklemmend ervaring. Vooral wanneer je er niets van ziet.