Ernest Claes is natuurlijk onsterfelijk geworden met 'De witte.' Dat zijn oeuvre veel omvangrijker is ontdekte ik afgelopen zomer. Toen ik zijn geboortehuis - thans museum - bezocht in Zichem. Ik vond dat ik daar een boek moest kopen. In een kartonnen doos kon je tal van tweedehands E. Claes vinden. Ik koos voor een pocket met de dramatische titel : Daar is een mens verdronken. Zonder te weten waarover het ging. Maar ik kon niet beter gekozen hebben. Het boek neemt je vanaf de eerste bladzijde mee met levensechte personages. Naar een Vlaams dorp voor, tijdens en na de eerste wereldoorlog.