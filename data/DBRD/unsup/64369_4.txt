Geheimen in het graf is de ideale thriller voor zij die niet houden van onophoudelijke spanning, gruwelijke details en donkere personages. Hoewel Tami Hoag ons meeneemt in een spannend verhaal waar angst af en toe de top bereikt blijft de waarschijnlijkheid van het verhaal behouden.

Tami Hoag is de nummer één New York Times bestellerauteur van vele thrillers. Ze begon in 1988 met haar carrière als auteur. Op de dag van vandaag verkocht ze al 35 miljoen exemplaren van haar boeken en wordt elk boek onthaald als een meesterwerk. Geheimen in het graf is het vervolg op Dieper dan de doden. Ze is geliefd bij lezers en critici voor haar diepgaande personages en scherp geschreven dialogen. En dit maakt ze in Geheimen in het graf zeker en vast opnieuw waar. De vlotheid waarmee het verhaal opgang komt, meteen de feiten en de voorstelling van de belangrijkste personages. Na 10 bladzijden gelezen te hebben is de nieuwsgierigheid opgewekt en leest het boek als een trein.
Het verhaal speelt zich af in een klein stadje Oak Knoll waar de rust net gekeerd is na de vreselijke ZieGeenKwaadmoorden wanneer het levensloze lichaam van Marissa Fordman wordt aangetroffen met haar dochtertje Haley bewusteloos naast zich. Rechercheur Tony Mendez en voormalig FBI-agent Vince Leone moeten niet enkel op zoek gaan naar de moordenaar van de vrouw maar ook het 4 jarig dochtertje, Haley beschermen. Er is een grote verscheidenheid aan mogelijke sporen. Was het Haleys ongekende biologische vader? De buitensporige autistische buurman?