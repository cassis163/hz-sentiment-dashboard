"Alles wat ik mij herinner van mijn leven is een aaneenschakeling van kleine onopvallende toevalligheden." ~ p10.

Wat is het toch leuk om nieuwe auteurs en nieuwe werelden te ontdekken. Nooit gedacht dat het Science Fiction genre me zo zou aanspreken, maar Evolutie boeide me vanaf de eerste pagina!

"De jongen die dacht het antwoord te hebben op alles, die zichzelf slim vond. Wat wist ik nu werkelijk?" ~ p36.

Evolutie vertelt het verhaal van John Water, het resultaat van een experiment tussen 2 werelden, en zijn zoektocht naar zijn oorsprong. Dat hij niet is zoals anderen op aarde wist hij al snel, maar wat hij dan wel is is voor hem nog een groot raadsel.
Door de fijne schrijfstijl van Ursula Visser weet het verhaal al vanaf de eerste pagina te boeien. Je wordt als lezer nieuwsgierig gemaakt naar het verhaal van John en er zit een lekker tempo in waardoor je door het verhaal vliegt. Zonder al te veel moeilijke termen en zware informatie word er een leuk verhaal neergezet waarin de liefhebbers van SciFi hun hart kunnen ophalen. Enige waar ik een beetje tegen aan liep (zonder spoilers te geven uiteraard) is de tijdlijn, die gevoelsmatig niet helemaal lekker liep, en ik had graag wat meer gezien van Europa. Ik denk dat je als lezer juist nieuwsgierig bent naar het onbekende, dus daar had voor mij zeker wat meer wereld gebouwd mogen worden.

"Ze verteld de waarheid, haar waarheid. Haar leven. En ik moet een beslissing nemen over dat van mij." ~ p71.

Ik denk dat ik qua sterren uitkom op een "gewoon goed" 3 sterren recensie. Geen enorm fangirl gevoel, maar heb hem zeker met plezier gelezen. Heerlijk tussendoor boekje, die net even anders dan anders is!