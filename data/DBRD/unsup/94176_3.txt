Annie is dochter van een seriemoordenaar. Haar moeder heeft al verschillende kinderen vermoord. Na de laatste moord, een jongetje die Annie kent heeft ze er genoeg van en geeft haar moeder aan bij de politie. Annie krijgt een nieuwe identiteit, ze heet nu Milly en komt in een nieuwe omgeving terecht bij een pleeggezin, vader, moeder en dochter. Vader Mike is psychiater en bereidt Milly voor op de komende rechtszaak tegen haar moeder. Het pleeggezin blijkt niet zo stabiel te zijn en dochter Phoebe die aandacht tekort komt begint met het pesten van Milly.
Milly worstelt ondertussen met haar gevoelens, ze is nog veel bezig met haar moeder. En heeft ze eigenlijk wel de waarheid vertelt aan de politie?

Alle ingrediÃ«nten voor een spannend verhaal zijn aanwezig. Toch duurt het behoorlijk lang voordat de spanning in het verhaal komt. Een groot deel van het verhaal gaat over de dagelijkse beslommeringen in het pleeggezin. Dit allemaal geschreven vanuit het oogpunt van Milly waardoor je alleen haar deel van het verhaal meekrijgt. En hierbij mis je af en toe wel het oogpunt van een ander, want klopt het oogpunt van Milly wel en hoe kijkt het andere personage hier tegen aan.
Vanaf de rechtszaak komt de spanning erin, we komen meer te weten over Milly en we komen vooral meer te weten over haar slechte kant. Toch was het niet allemaal heel verrassend en zag je het eigenlijk al wel aan komen waardoor het wel wat teleurstellend was.
Het was helemaal geen slecht boek, zeker voor een debuut, maar ik had er veel meer van verwacht!