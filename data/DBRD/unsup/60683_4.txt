Met onze leesclub hebben we dit boek uitgekozen. Dit keer voor het eerst een thriller. Ons oog viel erop omdat hij is geschreven door een Nederlandse schrijver en zich afspeelde in Leiden. Waar een aantal van ons hebben gewoond.
Het boek leest vrij gemakkelijk en is heel interessant. De bijbelse teksten en visioenen waren soms wel wat taai tijdens het lezen. Je kunt dit benoemen als minpunt, maar het maakt het boek ook onderscheidend en des te meer interessant voor een boekbespreking.
In voorbereiding op de boekbespreking kreeg iedere deelnemer een brief waarin stond dat hij/zij uitverkorene was om zich te verdiepen in een stukje symboliek. We maakten ons eigen Labyrint. Dit maakte dat iedereen nog eens een stukje terug ging lezen en verdere verdieping zocht, ook had één persoon de opdracht om via google streetview een aantal plekken uit het boek in beeld te brengen.
Op die manier konden we elkaar veel vertellen tijdens de boekbespreking, en leerden we het boek beter te begrijpen.
Als plot hebben we de schrijver gevraagd een persoonlijke videoboodschap in te spreken. Hieraan werkte hij enthousiast mee. Kortom een avond met een Gouden Randje!