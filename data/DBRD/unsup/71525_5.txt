Wat een meesterlijke goede thriller is Vilein! Ik heb dit boek in één adem uitgelezen…Ik vond het weer een ontzettende goed boek van Marcella Kleine en ze zijn allemaal boeiend en zo lekker spannend. Heb ze allemaal in mijn bezit. Ik ben fan!
Marcella heeft een heerlijke vlotte schrijfstijl en het verhaal pakt je meteen. En zo heb ik ze het liefst. De karakters zijn goed uitgediept, zodat ik het gevoel had dat ik de personen kende. Een heerlijk boek met de “Wow” factor en wat mij betreft een dik verdiende 5*

De hoofdpersoon is Julia en heeft een vreselijk huwelijk met Fred. Na jarenlang te zijn mishandeld komt er een ommekeer als zij hem dood aantreft.
In haar hart juicht ze dat zij van deze vreselijke man verlost is. Haar hele leven staat in het teken van mishandeling..niet alleen door haar man, maar ook door haar vader!
Voor haar is het gezegde “het leven begint bij veertig” waarheid geworden.

De politie staat geregeld voor haar deur om gesprekken aan te gaan en om uit te zoeken hoe Fred om het leven is gekomen.
Ze wordt doodnerveus van deze agenten. Het lijkt erop dat ze haar niet geloven en niet vertrouwen.
In hoeverre is zij verantwoordelijk voor de dood van haar man? Vertwijfeld vraagt Julia zich dat af…
Ze weet dat ze last heeft van slaapwandelen en psychische afwezigheid. Ook staat haar hele leven op zijn kop van vreemde en verontrustende gebeurtenissen. Bovendien is ze angstig en moet steeds over haar schouder kijken omdat ze het gevoel heeft dat iemand haar begluurt en achtervolgt. Haar juichende stemming heeft een flinke deuk opgelopen..

De getraumatiseerde Julia schrijft alle belevenissen in haar dagboek, cursief gedrukt, en dat vond ik heerlijk om te lezen, maar ook heel heftig! Het is zo geloofwaardig geschreven alsof het een waargebeurd verhaal is. Soms zat ik met gekrulde tenen te lezen, mij beseffende dat mishandelingen dagelijks om je heen gebeuren. Afschuwelijk!

De puzzelstukjes vallen op het eind op zijn plaats. Het slot is daverend! Proficiat Marcella “you did it again”