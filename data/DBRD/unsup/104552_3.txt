Een leuk debuut van Martine de Jong. Een ijzersterk begin en middenstuk, ik vond haar Personage Per in het begin en tot aan het midden heel erg goed uitgewerkt. Daadkrachtig, speciaal, alles klopte.
De ontmoeting en de eerste weken 'Raan en Per' vond ik om te smullen.
Gaandeweg het boek, zeker zo na 120 pagina's, vond ik het iets minder worden.
Het personage Per verliest een beetje zijn autistische trekjes; tenminste, die heeft hij nog wel, maar helaas vergeet de schrijfster die hier en daar. Een echte autist zou nooit spontaan een sex-date plannen met een meisje dat hij eens eerder heeft 'gehad', en haar via haar profiel een prive bericht sturen. Veel te spannend en te kort op de afspraak.
Het einde was goed, maar niet helemaal bevredigend. Ik had gehoopt, en eigenlijk verwacht, dat de vader een grotere rol had gespeeld in de kommer en kwel van de familie van Raan. Ik ga teveel verklappen als ik schrijf wat ik had verwacht van zijn rol, maar ik denk dat andere lezers dit misschien ook wel verwacht hadden de laatste bladzijden. Dat het dan uiteindelijk TOCH ongeveer is wat Per al langere tijd dacht, is een beetje een anti climax.
Of denk ik nu gewoon 3 stappen te ver?
Ik weet het niet, ik vond het in ieder geval een leuk en beter dan gemiddeld debuut, en zal zeker een eventueel volgend boek van de Jong willen lezen.