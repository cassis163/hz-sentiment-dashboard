Het verhaal van twee prinsessen is het eerste deel van de serie Ictiluni. Deze serie wordt geschreven door de Scandinavische schrijver Bj√∂rn Peters. Op dit moment bestaat de serie uit 7 delen.

Het verhaal vertelt over 2 geadopteerde meisjes, Amarillis en Velira. De wereld waarin ze leven is in oorlog. De Bloederige Koning is met zijn leger bezig om de hele wereld te veroveren. Wanneer de oorlog hun eiland bereikt en hun dorp overvallen wordt door deserteurs, sterft hun pleegmoeder en zijn ze op elkaar aangewezen. Samen vluchten ze naar het vaste land.
Onderweg merken ze dat ze speciale gaven hebben, ze zijn beiden Ictiluni. Amarillis kan mensen genezen en andere Ictiluni haar kracht geven en Verila kan met die kracht enorm goed vechten. Dat is dan ook wat ze regelmatig moeten doen om te overleven: vechten.

Het verhaal gaat erg snel en is vrij bloederig, maar het leest leuk. Hier en daar had het uitgebreider gemogen, sommige stukken gaan gewoon te snel. Aan de andere kant staan er ook vrij veel herhalingen in, er wordt bijvoorbeeld veel te veel de nadruk gelegd op de muurtekeningen in de onderwereld. Ook wordt er vrij weinig ingegaan op de karakters van de hoofdpersonen, het verhaal vertelt vooral de gebeurtenissen en de rest wordt aan je eigen fantasie over gelaten. Dat is soms ook wel jammer.
Wat me ook opviel en soms ook echt stoorde, waren de vele taalfouten die in het boek staan.
Al met al vond ik het een leuk verhaal om te lezen. Niet spetterend, maar het heeft me wel nieuwsgierig gemaakt naar de rest van de serie.
Ik gaf het boek 3 sterren.