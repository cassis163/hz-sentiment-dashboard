Schrijfster Roselynd Randolph weet de weerwolven op een menselijke manier neer te zetten. Judith is in de veertig en lijdt een redelijk normaal leven. Nou ja, normaal… ze is een weerwolf en dat is niet altijd makkelijk voor haar. Soms is het lastig om haar jachtinstinct in toom te houden. Ze heeft vrienden, maar ook vijanden. Het is voor de weerwolven van belang om in een roedel te leven, net zoals bij de echte wolven. De trilogie zit vol met spanning, avontuur, vriendschap, vertrouwen, wantrouwen, hiërarchie en romantiek, zoals het ook bij ‘gewone’ mensen kan gaan.
Het was een genot om de Varulven trilogie te lezen. Omdat er ook voldoende over Judiths menselijke kant wordt geschreven, kan iedereen zich wel met haar identificeren. Soms zat ik op het puntje van mijn stoel, zo spannend. De ene keer een traan, de andere keer een lach. Rosalynd schrijft regelmatig lekker sarcastisch en dat werkt goed op de lachspieren.
Ik kan niet wachten om meer van deze auteur te lezen!