emoties en menselijk drama,Trouwe fans van David Baldacci weten dat zijn verhalen altijd iets extras bevatten. Dit komt dan naast de politieke arena waarin zijn strijd tussen goed en kwaad zich meestal afspeelt. Is het niet de weg naar de politieke top die niet altijd glad geplaveid is voor potentiële politici, dan vraagt het handhaven aan die zelfde top vaak om een onverantwoorde investering te doen.
Baldacci heeft in zijn eerdere boeken ruimschoots bewezen deze combinatie feilloos aan te voelen en er iets mee te kunnen.
In Familieverraad toont hij aan dat dit iets inmiddels is uitgegroeid tot héél veel!
Willa Dutton mag haar verjaardag bij tante Jane vieren op Camp David. Deze tante is First Lady en echtgenote van de succesvolle Amerikaanse President Dan Cox. Na dit unieke verjaardagspartijtje keert iedereen huiswaarts en blijkt na ampel enkele uren dat Willa is ontvoerd, haar moeder Pam is vermoord en haar vader Tuck, gewond achterblijft.
Het toeval wil dat enkele uren voor deze moord de privé agent Sean King door Pam is verzocht contact met haar op te nemen. Samen met collega Michelle Maxwell komen ze op de rampplaats aan. Al snel treden ze in contact met Jane Cox die hun als presidentsvrouw verzoekt om, naast de FBI en de Secret Service, een eigen onderzoek te starten dat moet leiden tot de terugkeer van Willa. Bijna gelijktijdig wordt op een andere plek Diana Wohl van de straat geplukt en naar het landgoed van plantage-eigenaar Sam Quary gebracht.
Tijdens hun diepgravende onderzoek horen Sean en Michelle dat de moeder van Michelle plotseling en onder verdachte omstandigheden is overleden. Het is voor Sean een kwestie van prioriteiten stellen om de juiste keuzes te maken waardoor de overlevingskans van Willa maximaal blijft.
David Baldacci heeft in dit verhaal kans gezien om, naast het voor hem bekende politieke toneel, veel menselijk drama te verwerken. Dat lukt hem al kort na het begin wanneer de ontvoering van de 12-jarige Willa een feit is en een strak regisserende presidentsvrouw probeert de touwtjes stevig in handen te houden. En eigenlijk blijft dat het gehele verhaal doorlopen.
Dilemmas met starre overheidsinstanties die waken over de veiligheid van de president en zijn vrouw frustreren de voortgang en oplossing van de ontvoering. Bloedmonsters en DNA onderzoek moeten antwoord geven op emotionele gebeurtenissen uit het verleden die grote gevolgen kunnen hebben wanneer ze alsnog bekend zouden worden.
Veel menselijk leed dat feilloos verpakt zit in een volledig onvoorspelbaar verlopend verhaal. Diverse verhaallijnen sluipen op verraderlijke en suggestieve wijze steeds dichter naar elkaar toe en blijken naadloos in elkaar te passen. Dit alles vloeit samen tot een plot dat uitsluitsel moet geven omtrent het dilemma of je bereid moet zijn te haten wanneer je van iemand houdt. Deze cryptische omschrijving veroorzaakt veel emotie, ook bij de lezers van het verhaal!
Een meesterwerk van Baldacci dat een nominatie voor een onderscheiding meer dan verdient!