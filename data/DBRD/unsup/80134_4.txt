Een bijzondere novelle maar wel een waarvan je je kunt afvragen of 12 tot 14-jarigen (voor wie het bedoeld lijkt) het in grote getale zullen waarderen. De taal is eenvoudig en direct maar er is zoveel tussen de regels door dat ik betwijfel of dat er door veel jongeren uitgehaald wordt. Subtiele verwijzingen, open eindjes, emoties en gevoelens worden niet expliciet genoemd maar moet je zelf afleiden uit wat er wel wordt gezegd en gedaan.
Kortom: voor volwassenen prachtig maar jongeren kiezen het waarschijnlijk snel omdat het lekker dun is maar worden dan teleurgesteld. (ben ik bang)