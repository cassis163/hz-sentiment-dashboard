‘Nachten in New York’ is een gemakkelijk boek om te lezen, Morgan heeft een schrijfwijze die en gemakkelijk is en sfeerbepalend. Je ziet het voor je, Manhattan, de drie vriendinnen, de perikelen op hun werk en Matt en Jake.

Het is vooral Paige die in ‘Nachten in New York’ de hoofdrol speelt, ze heeft een hartkwaal en werd door haar ouders heel beschermd opgevoed. Dat lees je al in het eerste hoofdstuk en haar hartkwaal wordt erg vaak genoemd (en dat is irritant hoor, ze is niet meer het zwakke tere poppetje, ze is een zelfstandige vrouw geworden, zeker na haar laatste operatie). Daarnaast heeft de schrijfwijze wel een erg hoog romantisch gehalte. Zinnen als “Hij las de emoties in haar ogen”. “Ze nam alle tijd om hem te proeven”.…... Dat hoeft helemaal niet, de verhaallijnen zijn leuk. Maar goed het hoort er bij.

Dat laatste gezegd hebbende vond ik “Nachten in New York’ aangenaam en leuk leesvoer voor tussendoor. Dat is ook prettig en lekker, een boek lezen zonder dat je je concentratie erbij moet houden en hoeft na te denken. Het verhaal zich ontvouwt voor je. Morgan kan dat, haar schrijfwijze is prettig leesbaar, een kracht van een auteur.

Sarah Morgan heeft met ‘Nachten in New York’ een lekkere leesbare feelgoodroman geschreven. Het tweede deel ‘Vlinders in Central Park’ met Frankie in de hoofdrol verschijnt in 2018.