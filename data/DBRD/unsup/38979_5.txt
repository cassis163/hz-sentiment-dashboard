Het thema in het boek is een thema wat ik de laatste tijd vaker ben tegengekomen. Toch zag ik het niet aankomen. Dit boek is gelukkig heel anders en heel mooi geschreven. Je moet wel je aandacht erbij houden, maar dat kost niet veel moeite. Ella is Amerikaanse die een academisch jaar naar Oxford gaat en daar in de ik-vorm over vertelt. Daarnaast krijgt ze een campagne-opdracht, maar het verhaal draait in wezen echt om Jamie die ze ontmoet. Ze houden zichzelf voor dat ze alleen maar een korte relatie met elkaar willen, maar het is voor de lezer al gauw duidelijk dat het veel meer is. Dan komt het geheim van Jamie uit en dan wordt alles anders. Niet heel erg verrassend, maar toch heel mooi en met diepgang geschreven. De sfeer van en het leven op de Universiteit van Oxford wordt ook uitgelicht. Je leest het boek in een ruk uit en het blijft nog wel even bij je.