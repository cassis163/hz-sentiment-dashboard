In dit vijfde deel, dat gaat over Taygete, ook wel Tiggy genoemd, wordt de lezer meegenomen van de Schotse Hooglanden naar het exotische en bruisende Granada in de wijk Sacromonte, waar Tiggy's wortels liggen.

Het verhaal begint, net als elk boek, met de woorden:"Ik zal precies weten waar ik was en wat ik deed toen ik hoorde dat mijn vader was overleden'.
Tiggy heeft een sollicitatiegesprek met dokter Charlie Kinnaird, die eigenaar is van het landgoed Kinnaird in de Schotse Hooglanden. Ze gaat voor hem werken als oppasser van vier verwilderde katten.
Charlie is getrouwd met Ulrika en samen hebben ze een dochter, Zara. Omdat Charlie een drukke baan heeft als arts, is hij niet vaak te vinden op het landgoed.

Tiggy heeft -in tegenstelling tot haar zussen- een uitgebreide brief van Pa Salt gekregen, waarin hij haar precies vertelt waar ze naartoe moet als ze haar biologische familie wilt gaan opzoeken. Hij vertelt haar ook dat zij afstamt van een eeuwenoude cultuur, waar tegenwoordig op wordt neergekeken, namelijk de zigeunercultuur van Sacromonte in Granada, Spanje. Tiggy is afkomstig uit een bijzondere lijn van helderzienden. Hij vertelt haar zelfs de naam van haar oma en bij welk huis ze moet zijn als ze haar zoektocht wilt gaan starten.
Het citaat wat hij voor Tiggy heeft achtergelaten op het armillarium is: "Blijf met beide benen op het tapijt van frisse aarde staan, maar verhef je geest naar de vensters van het universum".

Tiggy gaat niet meteen op zoek naar haar wortels, maar blijft zeker een maand of zeven werken op het landgoed. Daar leert ze Chilly kennen, een oude "gitano" (helderziende), die haar vertelt wat haar bijzondere gave is en hij noemt haar "Hotchiwitchi", wat "egel" betekent. Hij vertelt haar ook de geschiedenis van haar oma, Lucia Albaycin, die een wereldberoemde flamencodanseres was.

Ondertussen is er een zakenman op het landgoed aangekomen, ene Zed en Tiggy krijgt de kriebels van deze man. Dan blijkt hij de ex te zijn van haar oudste zus, Maia en in een mail waarschuwt Maia Tiggy voor hem. In het eerste deel van deze serie komt hij ook even kort aan bod.
Ook haar zus Ally waarschuwt haar voor deze man. Haar vriend Theo had een paar keer kennis gemaakt met hem en vond hem maar een arrogante kwal. Ally vertelt ook dat de boot van de vader van Zed precies op dezelfde plek lag als waar de boot van Pa Salt was toen zijn lichaam
begraven werd op zee en dat Ally dat destijds gezien heeft. Tiggy komt er zelfs achter dat Zed ook wat met haar jongste zus Electra gehad heeft. Het lijkt er dus op dat Zed Eszu geobsedeerd is door de zusjes D' Aplièse.
Zed heeft nu zijn zinnen gezet op Tiggy en biedt haar zelfs een baan aan in Afrika.

Tiggy gaat steeds vaker op bezoek bij Chilly, die haar steeds meer meeneemt naar het vroegere Spanje. Tijdens de verhalen die hij haar vertelt lijkt het net of Tiggy er ook op dat moment echt bij is.

Op het landgoed is een bijzonder en zeldzaam wit hert waargenomen en Tiggy noemt hem Pegasus. Ze probeert er alles aan te doen om dit prachtige schepsel te beschermen.
Dan gebeurt er op het landgoed iets met Tiggy, waardoor ze uiteindelijk toch vertrekt naar Granada en daar haar oom Pepe en nicht Angelina ontmoet. Angelina noemt Tiggy "Erizo", het Spaanse woord voor "egeltje". Van Angelina en Pepe hoort Tiggy de rest van de geschiedenis van haar biologische familie.

Ondertussen is Charlie, samen met Tiggy's zus Ally, ook aangekomen in Granada, omdat zij beiden ongerust zijn over Tiggy. Ally is hoogzwanger en als plotseling haar vliezen breken, zit er niks anders op om ter plekke daar te bevallen. Het blijkt precies dezelfde plek te zijn als waar Tiggy ter wereld is gekomen.

Op aanraden van Charlie en Ally vertrekt Tiggy naar Ma op het landgoed Atlantis in Genève, om daar weer op krachten te komen. In de twee weken dat ze op het landgoed is, ontdekt ze de geheimen die het met zich meedraagt. Maar voordat ze tijd heeft om het verder te onderzoeken, gebeurt er iets waardoor ze toch weer terug gaat naar Schotland en besluit op het landgoed te blijven.
Hier gaat ze de confrontatie aan met Ulrika en haar nieuwe vriend en uiteindelijk zorgt dit ervoor dat het landgoed kan blijven bestaan.

Het verhaal gaat dan verder bij Electra, die in New York alleen is achter gelaten door haar verloofde Mitch. Ze kan de dood van Pa Salt en het feit daar Mitch de verloving verbroken heeft niet aan en zoekt haar toevlucht in drank en drugs. Hoe dit verhaal verder gaat vertelt dit boek niet, maar ik ben nu al zeer benieuwd. Vooral naar het geheim van het landhuis dat Tiggy dus ontdekt heeft. Wat zit er nog meer verborgen? Wie was nu Pa Salt? En is hij wel echt dood? Wat is/was de connectie met de familie Eszu? Hopelijk komt deel 6 snel uit!