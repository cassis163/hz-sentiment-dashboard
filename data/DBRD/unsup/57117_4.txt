Manzanilla is een sherry afkomstig uit Sanluc√°r de Barrameda, een havenstadje in Andalucia in het zuiden van Spanje. Met Manzanilla als decor vinden er gebeurtenissen plaats die niet door de beugel kunnen: moord, drugshandel en ontvoering. Hoofd van de Policia Nacional speelt een belangrijke rol in het verhaal.
Door de boeiende en treffende schrijfstijl van Ellen Gerritzen leest het boek zeer prettig. Het is geen keiharde thriller, daarvoor bevat het naar mijn mening te weinig gruwelijke details. Het is meer een politieroman, waarbij de verschillende verhaallijnen aan het eind van het boek prachtig samen komen! Een heerlijk boek!