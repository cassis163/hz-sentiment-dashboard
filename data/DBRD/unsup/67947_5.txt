Het grote nadeel van het lezen van lovende recensies voordat je het desbetreffende boek gaat lezen is zoals bekend het feit dat je te hoge verwachtingen hebt. Gelukkig viel dat bij De valse belofte van Howard Roughan wel mee. Het boek leest als een trein en verveelt geen moment. Bijna elk hoofdstuk wordt met een cliffhanger afgesloten, waardoor je het boek niet even weg kunt leggen. Meteen door naar het volgende hoofdstuk. Naast de nodige spanning is er ook veel ruimte voor humor en dat maakt het lezen zo prettig. Deze thriller verdient zonder enige discussie vijf sterren.