Persoonlijk vond ik het verhaal wel goed, maar door de duizend en één figuren die erin voorkwamen, was het soms moeilijk te volgen. Meermaals moest ik teruggrijpen naar het overzicht van de personages. In het verhaal volgt de ene chantage de andere op. De familie Borgia deinsde voor niks terug. De kinderen van de kardinaal werden meermaals in het sluwe plan betrokken, maar na verloop van tijd ben je dit scenario wel wat beu gehoord. Ik beoordeelde het met een 3/5 op Hebban.