Roy Grace bereidt zich voor op zijn huwelijksdag met Cleo. Ze hebben ondertussen samen een zoontje en zijn vorige vrouw Sandy is na 10 jaar vermissing dood verklaard.

Enkele dagen voor zijn huwelijk wordt een verkoold lichaam gevonden vlak bij een golf baan. Zelfmoord want er ligt ook een afscheidsbrief in de auto die een eind van het lichaam gevonden wordt. De man, een arts, heeft enkele jaren daarvoor zijn vrouw aan kanker verloren en staat alleen in voor de opvoeding van zijn 2 kinderen. Pleegt een arts op zo'n gruwelijke manier zelfmoord? Zou die niet eerder voor pillen kiezen? En waarom zijn kinderen als wees achterlaten. Is het wel zelfmoord?

Red Westwood is een jonge vrouw die een heel slechte relatie achter de rug heeft. Ze had de man, Bryce Laurent via een dating site gevonden. Achteraf bleek hij een leugenaar te zijn die haar manipuleerde, domineerde, jaloers was en haar fysiek mishandelde. Nu lacht het geluk haar weer toe want ze heeft Karl leren kennen, een arts, die in zijn eentje 2 kinderen opvoedt.

Gaat er al een belletje rinkelen?

#hrc2016
Dit deel is het 10 deel uit de Roy Grace serie en voldoet mits enige dichterlijke vrijheid aan de reading challenge om een tiende roman van een auteur te lezen. Die kan dus van mijn lijstje :-)