Zelden heb ik een boek gelezen dat de beklemming van een politiek systeem, in dit geval het postcommunistische klimaat in Letland, zo goed weergeeft.

In zijn zoektocht naar de moordenaars van in Zweden aangespoelde drenkelingen gaat commissaris Wallander naar Riga, hoofdstad van Letland. De duisternis en kou van klimaat en land zijn tastbaar in het verhaal. Een politieke thriller? Dat is een omschrijving die dit boek tekort doet: het is een roman met een spanning en lading die ik niet vaak ben tegengekomen.