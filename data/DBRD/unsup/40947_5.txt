Wat dit boek over de belevenissen van de zoon van een leidende nsb'er een heel intrigerende biografie maakt, zijn de gedachten van iemand die het meemaakte. Gedachten aan allerlei zaken die wij alleen uit de geschiedenisboeken kennen. Wat vond een jonge puber zélf van joden? Wat dacht hij als hij ze tegenkwam in bus of tram? Geloofden ze écht in de Duitse overwinning? Hoe kon hij al die nare ideeën zomaar accepteren? En wat gebeurde er toen na de oorlog bleek dat alles een verpletterende leugen was geweest?
Al deze vragen worden beantwoord, op een mooi geschreven en pakkende manier.