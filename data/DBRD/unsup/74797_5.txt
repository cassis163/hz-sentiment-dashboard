The Blinds speelt zich af in het klein stadje Caesura. Het stadje zit vol met misdadigers die een tweede kans hebben gekregen. Ze weten zelf niet meer wat hun misdaden zijn, want door een nieuw experiment is hun geheugen selectief gewist. De bewoners kiezen hun nieuwe naam uit een lijst met beroemde acteurs en vicepresidenten. Contact met de buitenwereld is absoluut verboden. Maar de bewoners zijn vrij om de stad te verlaten, alleen als je eenmaal weg bent, dan mag je ook niet meer terugkomen.

‘The most important thing to remember is: The Blinds is both a last stop and a fresh start.’

Om de orde te bewaren is er een sheriff in het stadje: Calvin Cooper. Cooper is al acht jaar sheriff, vanaf het begin van het experiment. Tot voor kort waren er niet veel problemen, maar twee maanden geleden pleegde iemand zelfmoord en als erna ook iemand wordt neergeschoten lijkt de rustige vredevolle tijd voorgoed voorbij te zijn.

Het plot is echt origineel en zit goed in elkaar. Ik kon het boek maar moeilijk wegleggen. Steeds krijg je meer informatie over personages en roept die informatie ook weer vragen op. Sternbergh zet je vaak op het verkeerde been en houdt de grimmige spanning er goed in.

‘Here’s to the person you might have been, and to the person you have become. May they never meet in a dark alley.’

Voor mij was dit een 5 sterren boek. Ik had niet verwacht dat ik deze western zo leuk zou vinden, maar ik vond het echt een heerlijk verhaal. Spannend, grappig en verrassend.