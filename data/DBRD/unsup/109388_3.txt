Op het eerste gezicht is het eerste deel van de Sullivan-reeks. Je komt namelijk terecht in de Sullivan-clan. In dit boek volg je Chase Sullivan. Op een avond, midden in een regenstorm, komt hij Chloe tegen. De auto van Chloe is in een greppel gereden. Ze heeft een verschrikkelijke avond achter de rug en het laatste wat ze wil, is een man in haar nabijheid. Toch is Chase niet het soort man dat ze denkt dat hij is. Als Chase er alles aan doet om het hart van Chloe te veroveren, is het heel moeilijk voor haar om dit te weerstaan...

Het begin van het boek vond ik maar zo-en-zo. Aan de ene kant voel je de aantrekkingskracht tussen Chloe en Chase, maar gebeurt er niks. Aan de andere kant is het zo onrealistisch dat het zo snel gebeurt. Moeilijk om uit te leggen, maar eigenlijk is het zowel traag als snel. Het verhaal komt traag op gang, maar als je je het inbeeldt in het dagdagelijkse leven is het snel. Nadien wordt het verhaal wel beter.

Op de voorkant staat er roman, maar dat is toch een breed begrip. Bij roman denk ik aan boeken zoals Santa Montefiore en dergelijke. Dit boek is in het genre van Maya Banks, Jennifer Probst, ... Niet dat ik al iets gelezen heb van hen, maar deze auteurs zijn zo bekend dat veel mensen ze wel kennen. Roman denkt de lading niet echt voor mij. Er zou een nieuw woord moeten worden uitgevonden voor dit genre.

Ik geef dit boek 3*, omdat het zo traag op gang kwam. Toch ben ik benieuwd naar de rest van de Sullivan-reeks. Een leuk tussendoortje dat je verstand op nul zet. :-)