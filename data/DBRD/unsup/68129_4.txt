Bevrijding is het vierde deel in de serie over de familie Cazalet.
Dit deel vertelt van de belevenissen van de familie na de bevrijding. Iedereen moet zijn weg zoeken in een nieuw Engeland. Je hebt de Generaal en de Baronie met hun drie zonen en hun dochter en hun kleinkinderen. Er zijn heel veel relaties en buitenechtelijke relaties en verwikkelingen dat het belangrijk is om dit boek ook echt al vierde te lezen anders begrijp je dit verhaal niet echt.

Rupert is teruggekeerd uit de oorlog, eindelijk! Lang werd gedacht dat hij omgekomen was in de oorlog, maar aan het eind van deel 3 is hij op weg naar huis. Hoe blij ook iedereen is er is veel gebeurd in die jaren dat hij weg was en die geheimen staan een goede relatie tussen hem en ZoÃ« in de weg, zou het toch nog weer goed komen? Polly en Clary zijn volwassen en moeten nu hun weg weer vinden in het leven na de oorlog met voedsel- en kledingbonnen. Lopen de nodige littekens op op allerlei gebied. Hoe gaan zij het redden in het leven? Edward met Villy en zijn buitenechtelijke relatie en hoe dat verder loopt wordt ook beschreven. Hoe gaat Hugh om het verlies van zijn vrouw? Hoe gaat het verder met Sil en Rachel? Is dat voorbij? Maar ook Archie de vriend van de familie wordt meer over geschreven. Kortom je bent weer even terug bij de familie die je zo lang had gemist. Het voelt als thuiskomen.

Het boek is geschreven in duidelijke hoofdstukken, de taal is niet te moeilijk en het is meeslepend geschreven. Echt een boek om lekker in te duiken.

Heel bijzonder dat na 20 jaar er een deel 5 is geschreven, hoewel het boek afgerond lijkt met deel 4 ben ik blij dat ik nog geen afscheid hoef te nemen van de (mijn) familie! Ik kijk uit naar het volgende deel.