Intriges in het parlement. Eurocommissarissen ontvoerd..bedreigingen en de europesche eenheid in gevaar. Een drietal topmensen, ieder met een eigen vakgebied moet samen een oplossing zoeken. Het duurt even voor het verhaal je pakt. Als iedereen zijn plaats heeft leest het wel vlot weg.
Wel zijn de hoofdstukken erg afgekapt…steeds wordt er (te) weinig prijsgegeven over de personages. Dat maakt dat als je een dag niet leest er weer helemaal in moet komen.
Ook een beetje over de top om bv merken van pakken te noemen of schoenen. De chocolade met asperges was een paar keer leuk maar wordt gaandeweg ook irritant. Verder waren er wel veel spitse dialogen en gedachtenspinsels. De schrijvers hebben oog voor detail en kunnen dit aangenaam verwoorden zonder teveel uit te wijden. Af en toe is het gniffelen over de grapjes.
De indeling in 3 hoofdstukken is overbodig en haalt de vaart eruit. Het speelt in dezelfde tijd. Als je niets van politiek weet leest het niet echt makkelijk, maar ja dan zul je zo’n boek ook niet snel aanschaffen. De intriges en het plot met de familiebanden en de Russische infiltratie is wel verrassend . Dat “Griekenlandprobleem” aan het eind zwakt het einde af. Het lijkt wel een trailer voor een komend boek.
een onderhoudend boek maar niet echt heel spannend, dat wil je namelijk in een keer uitlezen( of er zelfs voor op blijven) en dat was nu niet het geval.