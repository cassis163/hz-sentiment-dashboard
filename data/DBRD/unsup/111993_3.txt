Een roman over volwassen worden in een moeilijke tijd, over berekening, inzicht, verwarring en schermen. Over liefde en bewondering. Over oud en jong. Over tijden die veranderen.
Ik vond het over het geheel genomen wel een boeiend boek maar de thematiek net iets te uitgebreid. Het werd daardoor naar mijn mening hier en daar wat warrig. De hoofdpersoon gaat naar mijn mening iets te gemakkelijk om met wat haar allemaal gebeurt. De dreiging van het door Duitsland omarmde nationaal socialisme is aanwezig maar op een niet overheersende manier. Dat vind ik wel mooi gedaan.
Niet een boek dat me de adem beneemt maar zeker wel de moeite van het lezen waard.