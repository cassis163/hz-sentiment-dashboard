Helen Grace zit in een erg ongemakkelijke positie, namelijk in de gevangenis, verdacht van drie moorden. Ze heeft het er erg lastig, als politievrouw tussen verschillende vrouwen de ze zelf mee achter de tralies heeft helpen zetten. Zowat iedere gevangene heeft een grief tegen haar en wil met haar afrekenen. Ze komt ogen tekort om alle vijanden in de gaten te houden.
Op een nacht wordt de vrouw in de cel naast haar vermoord. Het wordt niet met zoveel woorden gezegd, maar ze is nog maar enkele weken in de gevangenis en er wordt alweer iemand vermoord.
Helen gaat op onderzoek uit, maakt het zichzelf nog moeilijker.

Het speelveld van Helen Grace is erg klein, ze moet zich aan allerlei regeltjes houden, kan niet doen wat ze wil, spontaniteit is er niet bij. Niet alleen de gevangenen zijn tegen haar, maar ook de bewakers, de ene al meer dan de andere. De gevangenis heeft een slechte reputatie en staat op het punt om gesloten te worden. Het is er vuil, het stinkt, er zit allerlei ongedierte, het is mensonwaardig.

Dit was echt heel spannend just omdat het speelveld zo klein is, er zoveel beperkingen zijn en toch slaagt de auteur erin om hierin erg realistische moorden te laten gebeuren die dan ook nog eens binnen deze beperkingen opgelost geraken. Knap. De beste Helen Grace tot nu toe.