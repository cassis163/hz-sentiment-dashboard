Vanaf het 1e deel ben ik al fan en kijk ik uit naar de andere delen.
Het is een mooi en super spannend boek voor jongeren, maar ik denk dat veel volwassenen nadat ze dit boek hebben aangeschaft voor hun kinderen, ‘’duister carnaval’’ ook stiekem uit de boekenkast zullen halen om verder te lezen.
Zelf heb ik het boek in minder dan een dag(24u) uitgelezen, ik kon het gewoon niet wegleggen. Het boek is makkelijk leesbaar, dat maak het dat je als volwassenen snel door kan lezen en voor jongeren is dit natuurlijk ook prettig deze schrijfstijl.
De cover vind ik dit keer erg mooi gemaakt, het past ook helemaal bij het boek. Als je het boek aan het lezen bent, heb je al snel door bij welk gedeelte deze afbeelding hoort. De man met de bijl voorop beloofd weinig goeds voor de biebbende leden.

In het 2e deel begint de biebbende aan het bouwen van een Carnavals wagen, maar 1 van de leden van –de biebbende- doet vanaf het begin af aan wat raar tegen de groep. Hij is zichzelf niet en de rest van het groepje komt er maar niet achter wat er aan de hand is met hem. Dit wordt langzaamaan richting het einde van het boek duidelijker. Ook de geheimzinnige tweeling die constant opduikt, zorgt voor de nodige spanning in het verhaal. Hoe komen ze zomaar binnen en verdwijnen in het niets en wat bedoelen ze met alle geheimzinnige uitspraken.
Het wordt de biebbende al snel duidelijk dat hen nog een opdracht te wachten staat, om de volgende hemelrijder te bevrijden. Ze weten nu een klein beetje wat hun te wachten staat en dat ze goed op alle mogelijke aanwijzingen moeten letten, maar het wordt ze dit keer ook een stuk moeilijker gemaakt door hun omgeving. Boeken met belangrijke informatie erin, blijken opeens te verdwijnen, leden uit de groep zijn bang om weer het zelfde mee te maken en andere lijken zich weer tegen de groep te keren. Tijdens hun zoektocht naar de hemelrijder komen ze in een heel speciaal doolhof terecht, dit is zo geschreven dat je jezelf precies kan voorstellen hoe het eruit ziet en ik het idee kreeg dat ik dit stuk van het boek als een soort film aan me voorbij zag gaan. Dit lijkt me ook eigenlijk wel een serie die mogelijk ooit verfilmd zou kunnen worden. Ik denk dat het veel jongeren zal aanspreken.

Dit 2e deel van de biebbende reeks is heel goed ingespeeld op de moderne tijd, tijdens het verhaal lees je veel over de mobiele telefoons, informatie opzoeken op internet, apps.waar je van alles mee kan doen, tijdens de carnavalsoptocht in het dorp kan er gestemd worden via de telefoon enz. Ook zit er aan het einde van elk hoofdstuk een QR-code, als je deze scant met je mobiele telefoon of de code invoert op de website, dan heb je toegang tot extra informatie. Dit is heel leuk gedaan en stimuleert jongeren ook tot actief lezen.