“Samen” verteld het verhaal van Mackenzie Walker een jonge vrouw die in contact komt met een veroordeelde man op Death Row; Matt Ayers. Na een briefwisseling en een vluchtig contact in de gevangenis besluit Mackenzie met Matt in huwelijk te treden. Dit tot afschuw van velen omdat Matt veroordeeld is voor de ontvoering en vermissing van verschillende vrouwen.

Anita Terpstra weet met dit verhaal emoties als verwondering en afschuw op te wekken, want waarom trouwt Mackenzie met deze misdadiger? Gelukkig weet de schrijfster de lezer op het verkeerde been te zetten en dit blijkt wanneer Mackenzie er voor zorgt dat Matt kan ontsnappen, niet om samen een lang en gelukkig leven te lijden, nee haar bedoelingen zijn totaal anders.
Aan het eind van het verhaal wordt de spanning nog meer opgebouwd en onthult de schrijfster langzaam het lot van de ontvoerde vrouwen.

Het boek leest vlot met name door de korte hoofdstukken. Ieder hoofdstuk begint met de naam van de persoon wat veel duidelijkheid schept. Anita Terpstra schrijft heel beeldend, zo zeer dat je de angst van de ontvoerde vrouwen voelt en dit je soms kippenvel bezorgt. Dit boek verdiend zeker 4 sterren!