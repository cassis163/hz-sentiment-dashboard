Het Rosie effect is de opvolger van het succesvolle "het Rosie project".  

De autistische Don Tilman en Rosie Jarman zijn inmiddels getrouwd en wonen in een klein appartement in New York. Hun leven is erg gestructureerd omdat Don tengevolge van zijn autisme alles volgens een vaste planning en door het maken van lijstje organiseert.
Op een dag belt zijn Australische vriend Gene , diens vrouw heeft hem na de zoveelste misstap het huis uitgezet. Don en Gene besluiten dat Gene maar naar New York moet komen en dan bij Don en Rosie zal komen logeren. Don verheugt zich er enerzijds erg op en anderzijds weet hij dat  Rosie grote bezwaren zal hebben.
Op het moment dat Don eindelijk moed verzamelt heeft Rosie om in te lichten over de logeerpartij heeft Rosie groot en onverwacht nieuws: Ze is zwanger!
Don verwerkt dit alles op geheel eigen wijze, hij verzamelt alle kennis over het vaderschap en door al deze praktische zaken toont hij geen emoties waardoor Rosie denkt dat hij geen vader wil worden. Ook spelen zijn vrienden nog steeds een grote rol in zijn leven en hij helpt hen waar hij maar kan.
Door dit alles komt hij dusdanig in de problemen dat dit zelfs zijn huwelijk met Rosie in gevaar brengt.

Ik heb het Rosie Project niet gelezen en viel met dit boek ineens midden in het leven van Rosie en Don. Daardoor waren aanvankelijk de eigenaardigheden van beiden wat moeilijker te plaatsen. Maar na enkele hoofdstukken heb je daar geen last meer van.
Het boek wordt vanuit het perspectief van Don geschreven en geeft dan ook inzicht in het leven van iemand met autisme; alles wordt rationeel beoordeelt, emoties en sociale gewoontes en normen kent hij niet, en dit brengt hem nog al eens in de problemen.
Het boek is geen doorsnee roman ,het is is humorvol en vlot geschreven met toch een zekere diepgang, omdat het inzicht wat het geeft in een leven met autisme en het leven met een autist.

Ik geef het drie sterren omdat het begin wat lastig te lezen was doordat ik het Rosie Project niet gelezen heb en ik op een gegeven moment niet echt meer geboeid was .