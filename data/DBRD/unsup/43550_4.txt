Nieuwe thrillerschrijvers (althans voor mij nieuw) moeten van goede huize komen willen zij een plek veroveren in het gezelschap thrillerschrijvers waarvan ik steeds weer de nieuwe boeken wil lezen. Toevallig liep ik tegen Schreeuw onder water aan van Obro & Tornbjerg en ik besloot het ook maar meteen te gaan lezen. Nou, daar heb ik geen spijt van. Sterker nog, ik ga gelijk cahter het volgende boek van hen aan.
Het is hen dus gelukt.
Ik vind Schreeuw onder water hier en daar wel wat voorspelbaar maar het heeft een heel goed plot, is spannend en leest als de weerga. De hoofdpersoon begint haar werk bij de Deense politie meteen met moordzaak waarin zij tot over haar oren verzeild raakt en ook persoonlijk betrokken blijkt. En hoe. Dat is misschien voor zo'n eerste werkweek wel erg veel van het goede, maar als het goed geschreven is en je nauwelijks iets anders laat doen dan lezen dan kun je toch van een geslaagd debuut spreken. Sterk aan te bevelen!