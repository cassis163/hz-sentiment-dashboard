Na IJsprinses was ik benieuwd naar het volgende boek van Camilla LÃ¤ckberg. Ik ben zeker niet teleurgesteld.
De rode draad over het leven van de hoofdrolspelers uit IJsprinses wordt vervolgd, wat ik zelf altijd aangenaam vindt.
Verder een nieuw verhaal met nieuwe karakters, welke weer mooi worden beschreven en uitgediept. Je leeft weer mee met de verschillende personages waarbij je sympathie en antipathie voelt door de wijze waarop ze worden weergegeven. Het verhaal is weer spannend, meeslepend en verrassend. Geen bloederige details, wel weerzinwekkende gruwelijkheden waaraan de slachtoffers werden blootgesteld. Vanaf de eerste bladzijde pakt het verhaal je waardoor je het snel achter elkaar wil uitlezen.
Een heerlijk spannend boek wat eigenlijk heel eenvoudig is maar dat laat het zich niet aanzien. Een thriller in romanvorm.
Wat mij betreft heeft CL er een fan bij. Ik kijk al uit naar haar volgende boek.