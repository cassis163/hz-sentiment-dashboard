Het huis aan de rivier is het debuut van Penny Hancock.
Sonia, een vrouw van middelbare leeftijd, ontwikkelt doorheen het verhaal een ongewone obsessie voor de tiener Jez.
Deze mondt uit in het gevangen houden van de jongen. Sonia, wil Jez helemaal voor zich alleen en ze doet er dan ook alles aan om Jez verborgen te houden. Doorheen het boek kom je haar drijfveer hiervoor te weten.

Hoewel deze extreme obsessie voor velen te ver en teveel uit de hand loopt in het verhaal vond ik toch dat het prettig leest.
Verder is het boek een beetje te voorspelbaar en komen er iets teveel toevalligheden in voor.
Ik heb dit boek met veel plezier gelezen. Ondanks de talrijke foutjes die, al dan niet door toedoen van de vertaling, erin zijn geslopen, kon ik het boek moeilijk wegleggen en vond ik dat er een onderhuidse spanning voelbaar was.
Het verhaal kon mij wel boeien en het gedrag van Sonia, hoe extreem ook heeft mij helemaal niet gestoord. Ik vond het best een vermakend en makkelijk te lezen boek.

Echter wie dit boek gaat lezen, hoeft geen bloedstollend en superspannend verhaal te verwachten. Dit is geen literaire thriller en ook geen roman.
Het is een boek dat makkelijk wegleest en een leuke wending krijgt aan het eind.