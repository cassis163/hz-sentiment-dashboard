Dankzij Sandra Hutchison van Leesclub in de boekenkast (#leesclubidbk) (@indeboekenkast) en uitgeverij AW Bruna (@awbruna) mocht ik dit boek in voorpublicatie lezen.

Het boek draait rond de gebeurtenissen van Stacha en Perle, een tweeling met blond haar en bruine ogen, een Mischling. Zij komen tezamen met hun moeder en zeide (grootvader) aan via een transportwagon in het concentratiekamp Auschwitz. Daar krijgen ze als tweeling de zogezegde "privilege" om in de gunst te staan van oom; dokter Mengele.

Ze ondergaan de gruwelijkste onderzoeken om zijn studie te vervolmaken in verband met de gevoelens, verschillen en gelijkenissen van een tweeling.

De hoofdstukken zijn afwisselend geschreven in het perspectief van Stacha en Perle. Je merkt al gauw dat hoewel deze meisjes nog maar dertien zijn, ze hun kindertijd verliezen en volwassener denken en reageren dan normaal.

Een pageturner is dit boek allerminst. Ik moest regelmatig het boek wegleggen om alles wat te laten bezinken. Soms is de realiteit de ergste horrorfilm. En het ergste is dat mensen dit werkelijk elkaar aandeden en nog dagelijks doen op één of andere manier.

De meisjes raken van elkaar gescheiden in het kamp en ze zoeken, elk op hun eigen manier, naar elkaar. Maar je weet, zelfs al vinden ze elkaar terug, ze nooit meer dezelfde zullen zijn. Gebroken door een verschrikkelijke man die zich nooit verantwoord heeft voor zijn daden.

Een aanrader voor wie de geschiedenis wil herleven of leren kennen want dit is een hoofdstuk in onze maatschappij dat men nooit mag vergeten.