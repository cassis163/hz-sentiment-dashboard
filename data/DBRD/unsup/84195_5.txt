"Vergissen is menselijk, vergeven goddelijk."

Het citaat op de eerste pagina van het boek.
Beschrijft in één grote lijn wat de boodschap van het boek is zonder ook maar iets weg te geven van de verdere inhoud.

De titel spreekt aan, je weet dat het verhaal gaat over een geheim. Dit maakt nieuwsgierig. Je wilt weten wat het geheim is.
Het verhaal neemt je mee in het leven van verschillende gezinnen, waarin je in eerste instantie nog geen connectie ziet. Later in het verhaal wordt duidelijk dat alle gezinnen op een bepaalde manier met elkaar in verbinding staan.
De hoofdpersoon Cecilia leest - zonder dat het de bedoeling was - de brief die haar man aan haar had geschreven. De brief mocht pas gelezen worden wanneer hij zou komen te overlijden.
De informatie in de brief is dermate schokkend, dat Cecilia haar leven compleet overhoop geblazen wordt. Alleen zij en haar man weten van het geheim, de wereld om hun heen draait gewoon door.
Als lezer weet je nu ook beide kanten van het verhaal, waardoor je het gevoel krijgt midden in het verhaal te zitten.

Tot aan het eind blijft het verhaal spannend, door de gebeurtenissen die zeker op het laatst zich vlot aan elkaar opvolgen.
Tevens worden er een aantal belangrijke levenslessen in het boek verwerkt, die nog eens extra benadrukt worden in de epiloog.

"In het leven van anderen zijn zoveel geheimen die we nooit te weten zullen komen."