Een ontroerende liefdesgeschiedenis tegen de achtergrond van de verschrikkingen tijdens de Tweede Wereldoorlog. De schrijfster schetst op realistische wijze hoe het dagelijkse leven in Duitsland op ingrijpende wijze verandert wanneer de Nazipartij van Adolf Hitler aan de macht komt. De onvoorwaardelijke liefde van de vrouwelijke hoofdpersoon voor een Joodse man dwars tegen alle verdrukking in is hartverwarmend. Tegelijkertijd geeft het verhaal een goed beeld van de nogal uiteenlopende reacties van de Duitse bevolking op het regiem van Hitler. Een aanrader voor iedereen die van historische romans houdt met een romantische verhaallijn.