Ik heb maar één woord voor dit boek: GENIAAL! Ik ga het dan ook opnemen in mijn top 10.
Het lijkt wel een nieuw genre wat Helen FitzGerald hier introduceert: de chicklit-thriller. En het is echt geweldig. In het begin dacht ik dat het onmogelijk een thriller worden, maar dat wordt het wel degelijk! Elke regel in dit boek is spannend. Bij elk hoofdstuk zit je op het puntje van je stoel.
Wat me wel opviel (en wat me enigszins irriteerde), was de tijdsveranderingen in het boek. Soms wordt er vanuit de derde persoon geschreven en dan ineens vanuit de ik-persoon; zonder duidelijke reden. Toch blijft hier hierdoor boeiend tot de laatste letter.
Ik was op de helft van het boek toen alles wat op de achterkant stond, gebeurd was. Ik dacht toen nog: jammer dat ze alles achterop al verklapt hadden! Maar daarna komt nog een heel verhaal met prachtige plotwendingen.
Hoe dan ook: ik ben fan van Helen FitzGerald! Wanneer komt de volgende ?!