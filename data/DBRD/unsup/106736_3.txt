Na een zevental boeken rondom de onderzoeksrechter Maud Gelderman heeft Belinda Aebi een standalone geschreven.
Belinda Aebi is voor mij een nieuwe leeservaring. Haar naam ben ik regelmatig tegengekomen maar tot nu toe bleef het daarbij.
Het boek draait om de kraanmachinist Jos. Hij werkt op eenzame hoogten maar kleurt zijn leven met verhalen over de mensen die hij dagelijks ziet vanuit zijn vesting. Hij werkt mee aan een appartementencomplex en heeft goed zicht op de reeds bewoonde appartementen.
Met zijn verrekijker speurt hij vaak de omgeving af. De rivier de Schelde is wel zijn favoriet. Op een dag ziet hij iets bij het water. Hij gaat kijken en tot zijn afgrijzen blijkt het een dode vrouw te zijn.

Hij belt als eerste Rik, zijn kaartvriend. Rik is rechercheur. Rik ziet dat het vermoedelijk Margot is, de maitresse van een andere kaartvriend, Eddy. De politieke loopbaan en de dood van Margot kan wel eens roet gooien in de politieke carriere van Eddy en zijn huwelijk zal het niet overleven.

Het leven van de kaartvrienden staat op zijn kop. Rik kan niet het achterste van zijn tong laten zien en Eddy is bezig om zijn hachje te redden. In het boek draait het om de gedachten en handelingen van de vier mannen. De kaartclub bestaat namelijk ook nog uit Fons. Jos leest veel over de zaak in de kranten en hij voelt dat er dingen niet kloppen. Kan hij zijn kaartvrienden nog wel geloven of ziet hij dingen die er niet zijn?

Troebel water is een zeer plezierig leesboek, het boek is doorspekt met Vlaamse woorden wat het verhaal extra sjeu geeft. Super spannend is het niet maar de do's en dont's van de hele zaak worden door de ogen van Jos tot een verhaal geregen. Een beeldend verhaal over hoe ver vriendschap kan reiken.

Het boek krijgt van mij drieÃ«nhalve ster