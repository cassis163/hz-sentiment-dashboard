Het boek Opsekopse Wereld van (kinder)psycholoog Mirjam Hildebrand kun je zien als een soort 'Omdenken voor kinderen (en volwassenen)'.

Siem ziet hangend vanaf de bank de wereld op z'n kop. Dat inspireert zijn opa om de hele dag alles om te draaien: nee is ja en vies is lekker. Opa heeft een levendige fantasie en Siem heeft door opa's gekke bedenksels de tijd van z'n leven.
Mirjam Hildebrand kruipt in de huid van het jonge kind en daagt met haar boek kinderen en hun (groot)ouders uit om eens op een andere manier naar de wereld om hen heen te kijken. Erg leuk en heel origineel!

Opsekopse Wereld heeft als extraatje makkelijk toepasbare tips voor ouders om hun kinderen in het dagelijkse leven te stimuleren anders te denken en te doen. Een uitstekende manier om de hersenen op speelse wijze te stimuleren.

Opsekopse Wereld heeft haar weg al gevonden richting een aantal kinderopvanglocaties, binnen de organisatie waar ik op het hoofdkantoor werk. Aanrader!