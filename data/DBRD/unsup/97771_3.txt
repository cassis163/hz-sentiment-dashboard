Wat een heerlijke dystopische trilogie is 'De Gave van de Selkie'. Een avontuurlijk, spannend en mooi verhaal heeft de schrijfster neergezet. Ik ben zelf gek op verhalen die te maken hebben met de zee, dus deze trilogie is echt wat voor mij. Het bijzondere aan dit verhaal is  dat de schrijfster  de Selkie mythe, Avalon, Koning Arthur en zelfs de legende van Excalibur heeft omgetoverd in een futuristisch verhaal. Dit heeft tot een prachtig resultaat geleid .

*Het tweede boek bouwt zich ook langzaam op, maar als je eenmaal goed in het verhaal zit blijf je lezen.  In dit avontuurlijke verhaal en de zoektocht van hun moeder, bouwt de spanning zich goed op. Nimeu en Arthur komen er achter dat niet alles zo mooi is als ze hadden gehoopt. Ze maken hierdoor genoeg vijanden. Nimeu leert de mindere kant van haar gave kennen en haar visioenen zijn nu ook duidelijk, ook merkt ze dat Arthur speciaal dit had ze niet verwacht. Hierdoor word de band tussen Nimeu en Arthur alleen maar sterker en zullen ze alles op alles zetten om hun doel te bereiken. Ook in dit boek zet de schrijfster haar vlotte schrijfwijze door.  Ook in dit verhaal had ze iets meer de omgeving en bepaalde karakters mogen uitwerken.

Het boek zelf had van mij iets dikker gemogen 237 bladzijden is niet veel. De cover sluit mooi aan op het eerste deel en is net zo mooi.

Ik geef dit boek 3,5 sterren

Bookloversaphira