Wat mij in dit boek aansprak was de gedachten en beleefwereld van Edgar een jonge psychiater in opleiding, erg goed uitgewerkt. Zijn patiënte Stella die langzaam zijn privéleven binnendringt, terwijl hij weet dat dit grensoverschrijdend is vindt hij het belangrijker dat Stella zich niet afgewezen voelt door hem. Hier wringt vaak de schoen en zit je soms met gekromde tenen passages te lezen waarin je denkt hou afstand, laat het los.
Je voelt in het boek ook de zwaarmoedigheid die aan hem kleeft, zijn serieuze karakter speelt hem parten. Hij heeft moeite met afstand bewaren.
Zijn relatie met zijn moeder blijft onderbelicht net als die met zijn zus, zij komen terloops wel ter sprake tijdens wat familie aangelegenheden maar de hoofdlijnen in dit boek zijn de moeizame relatie met zijn depressieve oma en de therapeutische relatie met Stella en haar bordeline problematiek!
Ik vond het een heel goed boek, wat bleef boeien tot het eind!