Rechercheur Irene Huss en haar collega's onderzoeken de oorzaken van de dood van de zeer rijke Richard von Knecht. Hij is van zijn balkon gevallen. Of werd hij geduwd? Steeds meer raadselachtige zaken komen aan het licht.

Het wilde maar niet spannend worden. De dialogen duurden en duurden, de herhalingen bleven elkaar opvolgen. Het aantal personages was zo groot, dat de namen niet uit elkaar te houden waren. De plot viel tegen.
Wat de uitvoering van het boek betreft: ik las dit in de Nederlandse vertaling en die was op zijn minst onzorgvuldig. Grammaticale fouten, woorden teveel of te weinig (er waren nogal wat overbodige of weggelaten lidwoorden), maakten het lezen voor mij beslist minder prettig. Bijna pakte ik het rode potlood erbij. Zoiets leidt af van het verhaal.
Als zo'n boek dan 478 bladzijden telt, wordt het lezen een opgave. Natuurlijk waren er wel goede, spannende stukken. Maar als op de kaft staat, dat het zo spannend is en over drugs en Hells Angels zal gaan en geen van beide is nog voorgekomen als je al halverwege bent, dan werkt dat niet stimulerend. De eerste helft van het boek is helemaal saai.
Jammer.