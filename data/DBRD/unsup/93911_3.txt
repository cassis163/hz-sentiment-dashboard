Het verhaal begint wanneer Saar en Niek net te horen hebben gekregen dat zij helaas geen kinderen kunnen krijgen. Het verdriet hierom is met name bij Saar erg groot. Waar Saar graag over haar verdriet wil praten, komt Niek steeds met voordelen van een leven zonder kinderen. Je merkt dat dit Saar verdriet doet en dat het hun relatie op spanning zet. Wanneer Niek voorstelt om even op vakantie te gaan op bij te komen, kiezen zij al snel voor een aanbieding naar Bonaire.

Eenmaal op Bonaire valt het appartement behoorlijk tegen (hadden we de reviews maar gelezen), waardoor zij veel op pad gaan. Zij ontmoeten een ander Nederlands stel, waar zij gedurende hun vakantie steeds meer mee op trekken. Zij maken dankbaar gebruik van het aanbod om in hun vakantiehuisje te verblijven. Het is daar fantastisch, totdat Saar een lijk ontdekt in de tuin.

Vooral het personage van Saar vind ik goed neer gezet. Ik heb het gevoel dat ik haar goed leer kennen en dat zij een sterke persoonlijkheid heeft. De eerste hoofdstukken voelen meer aan als een roman, maar gelukkig komt richting het einde van het boek de spanning alsnog naar voren. Het boek leest lekker weg en zit je al snel in het verhaal. Wat mij betreft had het boek een verrassende twist en zeker een einde waar ik niet op had gerekend.