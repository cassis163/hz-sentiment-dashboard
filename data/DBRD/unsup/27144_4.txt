Deel drie uit Women's Murder Club van James Patterson. De eerste 2
met plezier gelezen, maar deze was minder plezierig. Dat heeft
alles te maken met de gebeurtenissen in het boek: terrorisme, oa
een explosie in een druk centra. En dat net terwijl er in Parijs
grote aanslagen zijn geweest.

Los daarvan een goed geschreven verhaal. Lindsay Boxer is goed op
dreef en haalt alles uit de kast om achter de indentiteit en
schuilplaats van de daders te komen. Met behulp van een hoge pief
van de FBI en de dames van de WMC, hoewel die in dit boek een kleinere rol spelen.
Het is met vaart geschreven, de gebeurtenissen volgen elkaar snel op.

Wat ik echt niet zag aankomen (Let op spoiler!) is de dat de dames
van de WMC niet met z;n vieren blijven. Het is een serie van
inmiddels 14 boeken Womens Murder Club, waarbij je ervan uit gaat,
dat de hoofdpersonen ook in alle boeken blijven voorkomen. Maar die
veronderstelling wordt snel onderuit gehaald.
Wat ik erg onduidelijk vond, was aan het einde. Lindsay overmeestert een terrorist, hij spuit zich in het gezicht met een
gevaarlijk goedje. En Lindsay heeft nergens last van, die gaat gewoon door. Pas als de laatste verdacht is opgepakt moet ze naar het ziekenhuis voor onderzoek. Dit was erg onrealistisch.
Maar goed, over het algemeen een goed verhaal. Op naar deel 4.