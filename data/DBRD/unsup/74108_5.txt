Nooit eerder een soap gelezen, maar dat is wat Katherine McGee doet en ook goed in is: schrijven voor soap-series. Dat is ook te merken in het boek, je beleeft het verhaal vanuit het gezichtspunt van 5 tieners: 4 meiden en 1 jongen. Het verhaal speelt zich af in 2118 in een duizend-verdiepingen tellende toren. Waar arm onderin woont, op verdiepingen die een hele wijk beslaan en op de duizendste verdieping slechts 1 riante woning is voor de rijkste familie, waarvan de dochter Avery Fuller 1 van de hoofdpersonen van het boek is. In de proloog valt een meisje van de toren, maar wie is het? Daarna begint het verhaal 10 maanden eerder. Je maakt kennis met de 5 verschillende hoofdpersonen, waarvan 4 van de hoogste regionen en slechts 1 van een veel lagere verdieping. In de 10 maanden die volgen worden de levens van de hoofdpersonen steeds meer met elkaar verweven en eindigt het weer op de avond dat er een meisje van de toren valt (of wordt geduwd?!), van de duizendste verdieping.
Zoals ik al begon: nog nooit eerder een soap gelezen, maar ik vond het een heerlijke ervaring. Zeer genoten van het boek. Vele hoofdstukken eindigen met een cliff hanger, waarna het verhaal weer verder gaat vanuit het gezichtspunt van een andere hoofdpersoon. De grootste cliff hanger aan het einde, dus nu maar wachten op het vervolg!!!