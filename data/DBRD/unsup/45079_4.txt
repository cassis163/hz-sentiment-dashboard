‘Ze trok zich niets aan van het vreemde geritsel dat klonk alsof iemand haar vanuit de duisternis van het bos in de gaten hield'.

Bij vlagen angstaanjagende beschrijvingen in 'De Kolibrie' van Kati Hiekkapelto.
Vind het boek minstens zo interessant vanwege het verleden van rechercheur Anna.
Haar zoektocht naar de moordenaar van een hardloopster en een alarmbericht van een Koerdisch meisje brengen haar dichter bij het verleden; naar haar geboorteland op de grens van Hongarije&Servië.
Het maakt het geheel rauw en verrassend actueel.

De combinatie van de strijd van Anna, de beslommeringen van haar collega's,
de spanning rondom de moorden op de hardlopers,
de dramatische toestand in de Balkan in de jaren negentig, het onbekende lot van het zwijgzame Koerdische meisje is een gouden greep van schrijfster Kati Hiekkapelto.

Uiteindelijk zijn het veel toevallige gebeurtenissen die bijdragen aan de ontknoping, de moorden en beweegredenen zijn daardoor minder onderbouwd, jammer want het boek heeft veel potentie.
Toch heb ik De kolibrie als een beklemmende thriller ervaren, vergeten zal ik misschien het plot maar de beschrijvingen over Anna en het Koerdische meisje zeker niet, zij zijn de meerwaarde en reden het boek vooral te lezen.