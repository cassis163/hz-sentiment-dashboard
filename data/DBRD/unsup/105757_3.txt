Lang geleden dat ik mijn laatste Rebus gelezen heb, denk wel 10 jaar.
Na wat heftige - traag lezende boeken had ik precies trek in een goede detective.
Zo'n 200 bladzijden verder vroeg ik me af waar we heen gingen??? Het web was uiteen gezet: een moord op een illegaal (en daarmee het vraagstuk over racisme, vluchtelingen, immigratiebeleid, de zeer beschamende behandeling van deze groep mensen door zowel de overheid als de maatschappij) , een verdwenen meisje - zusje van een in een eerdere zaak slachtoffer van verkrachting, door zelfdoding om het leven gekomen (hierbij het aanstippen dat er zoveel troosteloze steden/dorpen zijn die door het vertrek van de industrie kampen met enorme sociaal maatschappelijke problemen als werkloosheid, verval) en dan nog 2 mysterieuze skeletten.
Zoals een goede Rebus: it all comes together. Gewoon een lekker mysterie met meer body door de uitgesproken mening die op allerlei zaken geventileerd wordt. Een bestselling auteur in het Verenigd Koninkrijk, makkelijk leesbaar,
goed plot, heerlijk om door meegenomen te worden tot een staat van ontspanning, lekker op de bank.