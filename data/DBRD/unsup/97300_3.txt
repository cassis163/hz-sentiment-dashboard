De pasgetrouwde Katja neemt na een bombardement op Rotterdam haar overgebleven broers en zusjes in huis. In het begin is er van de oorlog nog niet zo veel te merken, het leven gaat zijn gang. Vrienden van het pasgetrouwde echtpaar zijn joods en beginnen zich zorgen te maken. Ze moeten zich melden maar besluiten dat niet te doen en onder te duiken. Katja en haar man brengen het jonge gezin eten.
De ouders van haar man heulen met de vijand en de relatie met de schoonouders staat dan ook danig onder druk.
Het leven wordt moeilijker, elementaire behoeftes als eten, drinken, water, verwarming worden schaarser. De hongerwinter dient zich aan.

Hoe ver ga je om te overleven? Is het verzet een oplossing? Iedere actie van het verzet wordt zwaar gerevangeerd en het zijn altijd onschuldigen die dan het slachtoffer worden. Moet je vriendelijk doen of zelfs gevoelens gaan koesteren voor de duitser om aan levensmiddelen te geraken? Kan je jezelf verloochenen?

Wanneer de man van Katja naar Duitsland afgevoerd wordt om daar in een ziekenhuis te gaan werken staat ze voor bovenstaande moeilijke keuze.