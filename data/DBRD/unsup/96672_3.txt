De historie van Lochem van na 1815 is het tweede deel van een 5 delige serie over de historie van de stad Lochem, een plaats tussen Berkel en Lochemse berg.
Wederom een interessant verhaal over de ontwikkeling van de stad Lochem na 1815. De uitvoering met harde kaft en uitstekende opmaak is zeer plezierig te lezen en biedt veel informatie over deze historische stad.
Het boek beschrijft de ontwikkeling van de stad in een eeuw van vrede tussen 1815 en 1914, de periode van oorlog naar oorlog tussen 1914 en 1945 en de periode tot heden. Daarin worden de ontwikkelingen m.b.t. vervoer en infrastructuur, geloof, onderwijs, nijverheid, stadsuitbreiding, industrie, toerisme, welzijn en cultuur op een goed leesbare wijze beschreven.
Het boek geeft een mooie basis om Lochem in haar huidige ontwikkeling goed te leren kennen.