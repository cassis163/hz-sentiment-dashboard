Wanneer een limousinechauffeur een stelletje advocaten rondrijd van feestje naar feestje moet hij plotseling remmen voor een auto waarvan de kofferbak opengaat en een jonge vrouw oppiept. Hij rijdt haar aan al blijkt ze dan al gruwelijk vermoord te zijn. Tijd voor Kovac en Liska om de zaak te onderzoeken.

Ondanks dat dit alweer het vierde deel is van een serie is het boek ook als stand alone te lezen. Het verhaal zit goed in elkaar maar mist spanning. Je hebt als lezer regelmatig het idee dat je de auteur allang vooruit snelt. Geen verrassend boek dus. De personages worden voor de hoofdpersonen wel goed uitgewerkt, de rest blijft wat op de vlakte. De schrijfstijl is prettig en kent weinig moeilijk gedoe zodat je al je aandacht op het verhaal kan richten. Jammer alleen dat het verhaal het net niet is, ben wel beter gewend van Tami Hoag. Volgende keer maar weer beter zullen we maar denken. Ik geef het boek 3 sterren.