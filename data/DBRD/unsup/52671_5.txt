Op de achterflap is te lezen dat de schrijfster zelf meer dan 20 jaar gewerkt heeft op hoog niveau bij de omstreden Scientologybeweging.
Ik kan me dus zo voorstellen dat het boek gebaseerd is op haar bevindingen aldaar.

Het verhaal gaat over Sofia die na een lezing van de leider van ViaTerra door hem een baan aangeboden krijgt. Het lijkt te mooi om waar te zijn, en dat blijkt dan dus ook.
Hoewel niet met zoveel woorden gezegd, is weggaan geen optie. Maar het leven binnen de sekte wordt steeds zwaarder en Franz Oswald, de leider, steeds meedogenlozer.

Naast het verhaal van Sofia staan er korte hoofdstukjes in het boek, die vanuit iemand anders' perspectief geschreven zijn.

Deze vertellen de geschiedenis van een van de andere hoofdpersonen uit het boek en zijn meesterlijk verwerkt in Sofia's verhaal.

Als (vooral) thriller-lezer wist ik van te voren niet of het verhaal mijn aandacht vast zou houden en of er genoeg spanning in zou zitten.

Daar hoefde ik me geen zorgen over te maken, ik heb de afgelopen tijd weinig boeken gelezen waarbij het me zo veel moeite kostte het weg te leggen.

Ik kan dan ook niet anders dan zeggen dat dit boek een absolute aanrader is.
Zonder twijfel de volle 5 duimpjes!
http://www.watiknouvind.com/2017/11/wat-ik-nou-vind-van-de-sekte-van.html