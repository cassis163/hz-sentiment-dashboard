Het verhaal speelt zich enkele honderden jaren in de toekomst af. De aarde is verwoest door vervuiling, roofbouw en oorlog. De aardas is verschoven en het klimaat verandert. Op verschillende plaatsen herstelt het menselijk leven zich. Op Thule (het vroegere Groenland) heerst een zacht klimaat en groeit een bloeiende kolonie mensen die lessen uit het verleden getrokken hebben. Respect voor de natuur (Moeder Aarde) en de vrouwen aan de macht (geweldloosheid). Hoewel dit algemeen gezien een succes is, vormt de starheid (= stilstand) van het systeem toch meer en meer een probleem. Er doen zich dan ook kleine conflicten voor en het onbehagen groeit(haast onmerkbaar en vooral bij de mannen).
Dan komt alles plots in een stroomversnelling als ze door de Europeanen (Badeners) genaamd "ontdekt' worden. De Badeners zijn ook opnieuw begonnen maar dan gewoon op de oude voet verdergegaan: bezit, macht, geld, mannen hebben de macht, oorlog, wapens, enz. Zij hebben bij hen alles opnieuw verwoest (en het woestijnklimaat helpt ook niet) en hebben behoefte aan expansie.
Er zijn twee parallelle thema's:
1) het conflict tussen Badeners en Thulenen, het verloop, de zetten en tegenzetten, aan beide kanten volledig bepaald door een compleet verschillende mentaliteit (oorlog tegen vrede).
2) het conflict in het huis van de Konega van Thule (koningin, als in eerste onder gelijken) en haar man en zoon die niet direct de macht willen, maar ook niet langer als tweederangs burgers willen behandeld worden.
Prachtig zoals Thea Beckman afwisselt tussen idyllische beschrijvingen van een soort Utopia, dan aantoont dat het allemaal toch niet perfekt is en vervolgens laat zien dat er meerdere oplossingen(?) mogelijk zijn en de gevolgen die dat zou hebben. Telkens het onderscheid tussen de vriendelijke en de agressieve manier.
Er zit ook nog eens een flinke portie reisbeschrijving in, zowel over land als over water, zodat het meteen ook een avontuurlijk aspect krijgt.
Het boek is erg toegankelijk geschreven, doelpubliek Young Adult, en bevat geen expliciete geweld-, seks- of horrorsc√®nes al voel je dat die doorheen het ganse boek wel potentieel aanwezig zijn.
Het beste: het is slechts het eerste deel van een trilogie.