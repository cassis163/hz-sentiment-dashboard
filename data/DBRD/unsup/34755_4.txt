Nadat ik al verschillende andere boeken van Lee Child met veel plezier heb gelezen, ben ik met een beetje argwaan aan dit boek begonnen. Het ging immers over een jongere Jack Reacher dus zou het zo maar kunnen dat Child iets moest compenseren wat in eerdere verhalen niet of onvoldoende was gelukt.
Niets van dit alles bleek waar te zijn, dit is gewoon een erg goed verhaal dat precies past in de hele reeks van Jack Reacher. Spannend van het begin tot het einde, inclusief de vuile spelletjes die binnen de legertop gespeeld worden om te kunnen overleven of bevorderd te worden.
Uiterst subtiel weet Lee Child daar de ziekte en het overlijden van de moeder van Jack in te verweven en daarmee geeft hij dit keiharde verhaal toch nog een emotioneel tintje mee.

Samen met de relatie die hij aanknoopt met zijn collega Summer, completeert dat dit boek tot een van zijn betere. Tenminste, tot nu toe voor mij. Ik hoop alleen dat sommige van de personages nog eens in zijn volgende boeken terugkeren. Dit boek is een aanrader maar een beetje militair gevoel kan wel helpen.