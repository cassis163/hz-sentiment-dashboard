De weg van het water gaat over Floor Postma, die bewindvoerster is van haar jongere zus Bente, die met Korsakov in een verpleeghuis is opgenomen. Bente is mooi, ze werkte als model en had een rijke man aan de haak geslagen. Na zijn dood gaat het bergafwaarts met Bente, zowel met haar gezondheid als met haar kapitaal. Op een dag ontvangt Floor een dagvaarding waarin haar zusje wordt gesommeerd twee ton te betalen aan een onbekende. Het blijkt oplichting, een rechtszaak volgt. Floor wint en de rust lijkt weergekeerd. Maar dan wordt Bente ontvoerd. Het losgeld bedraagt twee ton. Floor zet met haar dochter Kim, met wie ze een moeizame relatie heeft, alles op alles om Bente vrij te krijgen. Wat volgt is een avontuur dat niet heel erg geloofwaardig en daardoor ook niet echt heel spannend is. Vermakelijk is het wel.