Ik begrijp al die (pseudo) criticasters niet helemaal...
Misschien heb ik tot heden nog onvoldoende verschillende auteurs gelezen, maar ik vond Dochter van God een openbaring. Gekocht zonder veel verwachtingen kon ik niet stoppen met lezen.
Ik las voorheen reeds De Da Vinci code van Brown. En onmiddellijk erna Het Bernini mysterie eveneens van Dan Brown.
Brown is zeker niet minder spannend of interessant.
Ik vind echter dat ze beiden hun plaats, lees even goed zijn, op hun specifieke manier.
Het klopt dat er hier en daar opmerkingen te formuleren vallen naar verhaallijn of geloofwaardigheid. Maar dit is evenzeer het geval voor Brown!
Naar het einde van het verhaal doorzag ik het uiteindelijke einde ook wel vooraf. Toch bleef ik geboeid voortlezen. Ik vind dat dat ook iets zegt.
Bij Brown zijn er weer andere opmerkingen aan de orde.
Kortom; voor mij zijn beide auteurs evenwaardig en hebben ze beiden waarschijnlijk hun eigen aanhangers (wie niet?). Ik kan ze echt wel beiden smaken. Een boek dient om plezier aan te beleven. Niet om tegen elkaar af te wegen...