Opgelicht is het debuut van de schrijvers Josten &Smits, en zij introduceren Denise de Wit, opsporingsambtenaar, een stoere vrouw. In het verhaal komen veel personen voor, waaronder Tom Zandbergen, architect. Hij en Denise krijgen een relatie, nadat Denise heeft besloten een affaire met hem te beginnen om zo informatie te verkrijgen over vastgoedfraude. Tom is een yup in het begin van het boek, maar ontpopt zich tot een vriendelijke, standvastige en gerechtigheid zoekende man. Ik hoop dat in een volgend boek de relatie zich verdiept. Het boek leest prettig, vooral vanaf de helft zit de vaart erin en wordt het spanend. Soms gaat men wat over de top, maar dat is niet storend, wat vrouwvriendelijker zou wel mogen. Het verhaal speelt zich af in Nederland, en enkele Europese landen. Ik vind de beschrijving van de steden erg leuk om te lezen. In het begin worden alle personen voorgesteld, het zijn er wel veel en soms moest ik wel eens terug bladeren wie wie is, dat is later gelukkig over en wordt het spannend. Dit boek is van deze tijd is en actueel, het terrorisme, drugs en vastgoedfraude. Alleen had ik graag wat meer informatie gehad over vastgoedfraude. Ik kijk uit naar het vervolg.