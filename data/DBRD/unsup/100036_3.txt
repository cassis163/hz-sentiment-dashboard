Dit kortverhaal is de voorloper van Insomnia. Als inleiding en stimulans om Insomnia aan te schaffen, is het zeer geslaagd, vind ik. Het verhaal klinkt veelbelovend en je wil weten hoe het verder afloopt.
Geloofwaardigheid is volgens mij heel wat minder, want hoe een gestoorde zomaar precies weet in welke kamer iemand verblijft en die kamer zomaar binnen kan lopen, is mij een raadsel.
Verder bestaat de kracht van een kortverhaal erin, op een beperkt aantal bladzijden een afgerond verhaal, inclusief (verrassende) ontknoping af te leveren en dat miste ik hier, want er was helemaal geen ontknoping. Het stopte net voordat de dader zou toeslaan.