Project Bigfoot leest makkelijk weg. Er staan niet te veel moeilijke woorden in maar bij sommige woorden en zinnen wist ik niet zeker of het klopte. Dat kan natuurlijk ook een verschil zijn tussen Nederlands en Vlaams, dus of het echt fouten zijn durf ik niet met 100% zekerheid te zeggen. Wat ik wel erg goed vond is dat je echt in het verhaal wordt getrokken. De angst en paniek die de jongens, Thomas en Fred, soms voelden werden echt goed overgebracht. Ik raakte soms zelf gewoon in paniek, haha! En je schrijft goed als je zoiets goed over kunt brengen.

Wat ik wel wat minder fijn vond was dat de hoofdstukken niet genummerd waren. Persoonlijk vind ik een boek een stuk overzichtelijker en fijner te lezen, wanneer ieder hoofdstuk een nummer heeft zodat je ook in de inhoudsopgave kunt zien hoeveel hoofdstukken er zijn, etc. Maar goed, al met al was het dus een fijn boek om te lezen!