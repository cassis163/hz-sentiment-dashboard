Het vijfde boek alweer met Sara Linton en Jeffrey Tolliver in de hoofdrollen. Hoofdpersonen waarvan ik het leuk vind om ze weer tegen te komen. In dit boek zijn ze niet zo prominent aanwezig zoals in de andere vier boeken, maar we kunnen toch weer een stukje mee maken van hun leven.

Daarnaast het verhaal: Een jong meisje wordt vermoord in een kist onder de grond aangetroffen. Ze blijkt afkomstig te zijn van een kleine gemeenschap waar niet zoveel contact mee is. Ze leven erg op zichzelf en worden door omwonenden beschouwd als een sekte. Maar ook in een sekte kan het mis gaan en zien we hier ook de strijd tussen goed en kwaad waarbij kwaad soms wel eens aan de winnende hand is.

Jeffrey en zijn assistente Lena zetten alles op alles om de moord op te lossen vooral als er weer een jong meisje vermist wordt.

Het is, je zou bijna zeggen, weer als vanouds spannend. Ik kon het boek bijna niet neerleggen. De personen worden levendig neergezet en de ontknoping was voor mij zeer onverwachts. Jammer dat het weer een tijd duurt eer het volgende boek van Karin Slaughter uit zal komen.