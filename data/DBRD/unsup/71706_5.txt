Wat een geweldig boek! Ik had het al een jaar in de kast staan en pakte iedere keer toch weer naar een ander boek. Als ik had geweten dat het zo goed was, dan was het al lang uit geweest. Dat komt, denk ik, omdat het er aan de buitenkant uitziet als een doorsnee thriller maar dat is het absoluut niet.
Het gaat voornamelijk over de speurtocht van een dochter naar het verleden van haar moeder. Een moeder met wie ze een moeilijke relatie heeft. Door haar werk heeft ze veel ervaring met speurwerk en ze begint te graven in het oorlogsverleden van haar moeder. Nadat ze na een brand in het huis van haar moeder wordt opgenomen op een psychiatrische afdeling van een ziekenhuis begint ze het verhaal op te schrijven in een schrift en daar lees je dan als lezer in mee. Ik kan/wil niet meer vertellen over het verhaal omdat ik dan misschien dingen verraad.
Het boek is een soort van combinatie tussen "Haar naam was Sarah" van Tatiana de Rosnay en "Oorlogskind" van Camilla Lackberg. Een echte aanrader!!