Omdat ik dol ben op Thrillers en de preview op de achterflap me aansprak heb ik me opgegeven voor de hebban buzz challenge. Direct na ontvangst ben ik dan ook meteen gaan lezen en de eerste zin is een geweldige openingszin. (Ik heb twaalf jongens gepijpt in Magaluf. Tot nu toe hebben 23.096 mensen me dat zien doen.)Hij grijpt meteen je aandacht en zorgt er voor dat je door wil lezen. Het boek leest in eerste instantie lekker weg, maar naarmate je verder in het boek komt word het boek soms wat verwarrend. Dit omdat je opeens vanuit een ander personage leest of omdat je een tijdsprong maakt en even later weer terug in de tijd gaat.

Het boek is op sommige stukken zeker spannend aangezien je jezelf afvraagt wat er gaat gebeuren, of wie de dader is. Ook leef je soms echt mee met de personen in het boek. ''Wat als mij dit was overkomen?''. Toch zou ik het geen Thriller noemen. Eng is het boek namelijk absoluut niet. Aan het einde van het boek hoop je dat ze de dader terug pakken, maar het einde viel bij mij eerlijk gezegd nogal tegen. Je hoopt op wraak, maar dat loopt uiteindelijk anders dan verwacht. Ook blijf je na afloop nog met vragen achter. Zoals hoe gaat het nu verder met de hoofd personen? Heeft de moeder haar baan nog? Mag Su uiteindelijk toch nog naar haar studie en hoe liep het af met de dader nadat Su een wraak poging deed, maar die wraakpoging dus blijkbaar niet afgemaakt heeft.. Hoe is dat afgelopen? Er blijven stukken open.

Het verhaal is wel actueel. Het deed me denken aan een filmpje dat eerder al viral is gegaan op internet waarin een dame niet 12 maar 25 mannen in een spaanse bar oraal bevredigd. Het onderwerp is dus zeker geen fictie. Dit soort dingen gebeuren echt en er verschijnen filmpjes van op internet. Het boek moet je dus zeker aan het denken zetten. Denk na voor je iets doet.. De gevolgen zijn soms niet te overzien.