Het eerste deel van deze serie had ik best snel uit. Het duurde even om erin te komen door al die bijzonder namen, benamingen, planeten en plaatsen. Dat had ik bij deel 2 ook. Alleen duurde het bij dit boek langer voordat het mijn aandacht vast wist te houden. Ik heb het in de eerste 15 hoofdstukken daarom ook weggelegd om eerst een ander boek te lezen om daarna erin verder te gaan. Iets wat ik normaal eigenlijk nooit doe, maar nu leek het gewoon nodig te zijn.
Toen ik er een paar dagen later weer in verder ging werd ik nog een keer geconfronteerd met al die vreemde woorden en de onbekende wereld. Ik moest echt even goed op een rijtje krijgen wie ook al weer wie was en wat er in het vorige deel had plaats gevonden.

Maarâ€¦ na de eerste 20 hoofdstukken kreeg het boek me weer te pakken. Ik las veel meer hoofdstukken achter elkaar en kreeg weer grip op het verhaal. En dat liet me inzien dat ik het toch wel een interessant verhaal vond. De manier waarop hun stroomgaven werken, wat de consequenties van sommige zijn en wat voor invloed dat heeft op familie en vrienden. Want dat zijn wel een belangrijke onderwerpen in dit boek. Vriendschap en familie. Op manier die ik niet helemaa had zien aankomen maar die ook weer niet onvoorspelbaar waren. Maar dat zorgde er niet voor dat het verhaal niet minder spannend werd. Hoe verder ik vorderde hoe enthousiaster ik over het verhaal werd. Hoewel ik nog steeds vind dat het verhaal redelijk langzaam opgang kwam, sommige passages wat langdradig waren en ik me niet heel vaak volledig in het verhaal kon storten. Dit gebeurde in de tweede helft van het boek pas wat vaker.
Waar dat voor de rest precies mee te maken had, kan ik niet echt plaatsen. Maar misschien dat ik de afgelopen tijd zoveel boeken heb gelezen die me echt goed lagen en direct aanspraken dat ik even niet meer gewend was om wat meer moeite te moeten doen om door een boek heen te komen.

Al met al heeft Veronica Roth met deze boeken toch weer een bijzondere en spraakmakende wereld neergezet. Met af en toe wat aparte personages, diversiteit en veel perspectiefwisselingen die voor meer informatie maar ook wel voor wat drukte zorgden.