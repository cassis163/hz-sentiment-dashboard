Na het lezen van een paar pagina’s is het me duidelijk dat de auteur al eerder 3 boeken heeft geschreven met ex-hoofdcommissaris Wolfgang en nog meer van de hier in het boek voor komende personen.

Dit wil niet zeggen dat je het boek niet zoals wel vaker wordt aangeduid met een goed Nederlands woord wordt omschreven als een “stand-alone” kan lezen.

De auteur heeft het vermogen om je mee te nemen in het boek naar de diverse steden waar zich het verhaal zich afspeelt. Met name de streek Andalucía, Sanlúcar de Barrameda in Spanje, waar het grootste gedeelte van het verhaal zich afspeelt. Ben er nog nooit geweest maar Ellen heeft me als het ware meegenomen in haar boek en me de steden en streek heerlijk laten beleven. Het “beeldend schrijven” beheerst Ellen naar mijn mening als één van de beste.

In deze Spaanse streek is de werkzame Javier, baas van de Guardia Civil bezig met een onderzoek naar diverse personen, die contact blijken te hebben met een familie waar al eeuwen lang op deze Manzanillabodega Sherry wordt gemaakt. Buiten iedereen om roept hij de hulp van Wolfgang in, ook omdat deze de Duitse en Spaanse taal machtig is. Op het moment dat Wolgang arriveert verdwijnt er een peuter van deze familie, heeft dit te maken met de familie onderling (scheiding) die toch niet zo goed met elkaar overweg kunnen als wel blijkt. Of wordt ze gegijzeld voor afpersing. Dan verschijnt de baas van de Policía Nacional die blijkt vriend aan huis te zijn, maar is deze ook wel te vertrouwen met zijn dreigementen, manipulaties? Al met al veel werk voor Wolfgang en zijn vrienden, op aandringen van Javier en ook om niet te veel op te vallen verzoekt hij hem zijn intrek te nemen bij een vriend van hem, de kroegbaas Sando. Deze verzoekt op zijn beurt weer Wolfgang om gelijk dan ook voor zijn Duitse herder Hades te zorgen. Deze combinatie alleen al weet Ellen humoristisch te verwerken in haar boek. Na diverse misstappen en combineren van feiten komt Wolfgang en zijn “team vrienden” tot een verrassend slot! Het verhaal is niet erg als een harde / bloederige thriller te bestempelen, maar is wel prettig om te lezen. Mede door de korte hoofdstukken wil je steeds verder mee in het verhaal. Zeker na het lezen van dit boek is Ellen weer een fan rijker.