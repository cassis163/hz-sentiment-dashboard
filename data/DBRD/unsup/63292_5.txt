Een nieuwe schrijver in ons midden!
Vol verwachting "Gevangen vrijheid" aangeschaft.
Het verhaal over het leven van Alex is boeiend geschreven. De man worstelt met zijn handicaps en zijn geaardheid.
De mensen om hem heen zien hem vaak als doelwit voor hun pesterijen.
Zelfs zijn schooltijd wisten zij tot een hel te maken. Zelfs de lerares pest vrolijk mee!
De geschiedenis is in boeiend tempo beschreven. Je gaat zo meeleven met deze Alex, dat je in staat bent, je mouwen op te stropen en sommige figuren eens flink door elkaar te gaan rammelen.
Zijn relatie met Nick was ook een zeer moeilijke periode in Alex zijn leven. Deze man heeft Alex tot diep in zijn ziel gekwetst.
Het is bewonderenswaardig dat Alex zijn leven weer goed op de rails heeft weten te krijgen. Dat ging mede door de hulp van Peter, zijn huidige man.
Ik wens deze moedige man een heel fijn goed leven toe en hoop dat hij met behulp van dit bijzondere boek, een rot periode kan afsluiten!
Lees vooral dit boek, het is een echt toppertje!