De Nix verteld het geweldige verhaal van een zoektocht die wijds beschreven wordt door middel van vele personages, periodes en gebeurtenissen. Een keur aan personen die niet alleen qua uiterlijk maar ook qua levensstijl totaal niets gemeen hebben maar voor het verhaal des te belangrijker zijn, ze staan namelijk allemaal voor een bepaalde emotie. Samuel heeft deze contacten nodig om te groeien en te veranderen maar leert tevens ook een wijze levensles; diegene van wie je het meeste houdt kan je ook de meeste pijn doen. Hij wordt gedwongen om zijn leven in een ander daglicht te zien.

De research die de schrijver voor dit boek gedaan heeft wordt niet belerend maar avontuurlijk beschreven en geeft je het gevoel bij alles aanwezig te zijn. Ook de schrijfstijl is goed gedaan, mooie zinnen die het verhaal kunstig aan elkaar weven met keer op keer een verrassing. Zeker voor een debutant zeer knap gedaan.
Het boek is een afspiegeling van de moderne tijd, met name over datgene van wat we voorgeschoteld krijgen door de pers. Het bevat humor, is kritisch maar vooral geloofwaardig en ook als is het een dikke pil je zal je geen moment vervelen.