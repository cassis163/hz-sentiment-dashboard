Je verwacht een historisch sprookjesboek over een meisje en een vreemd soortig fantasie-vogeltje te gaan lezen bij het zien van de cover, maar helaas is dat niet zo. Het is een verhaal dat is gebaseerd op het leven van de weesmeisjes die in de 17e eeuw op uitnodiging van de VOC naar Afrika emigreren om daar met de Hollandse mannen te trouwen omdat er een te kort aan Hollandse vrouwen is.
Ik moest echt even bedenken dat het in die tijd heel normaal was dat je jong trouwde en al heel jong een rits kinderen had. Een tijd waar heel andere normen en waarden normaal waren. Waar de apartheid heel erg heerste en waar de blanke man zich heel erg verheven voelde boven de gekleurde man, die ze dan ook als slaven hielden. Het is een schokkend verhaal die je na het lezen nog lang bij zal blijven.
Het verhaal wordt in een stroomversnelling vertelt waarbij je een kijkje krijgt over hoe het in de 17e eeuw ging in weeshuizen. Dat de wezen het niet makkelijk hadden, zeker niet als ze een bepaalde leeftijd bereikten waar ze meer moesten doen voor het weeshuis. Dat als ze buiten kwamen, men al aan de kleding zag dat ze wezen waren.
Daarna krijg je een goede kijk op de reis op een VOC-schip naar Kaap de Goede Hoop waar het ontzettend zwaar kan zijn. Niet alleen voor de bemanning, maar ook voor de passagiers. Waar je heel sterk moet zijn om de reis te overleven. In die tijd waren er nog geen medicijnen die je nu wel hebt die je beter maken van bepaalde ziektes. Waar je toen op een gegeven moment eten en drinken kreeg dat niet meer (zo) goed, vaak zacht uitgedrukt, was kreeg. Waar je als meisje/vrouw op moest passen voor sommige mannen die niet van vrouwen af konden blijven.
Je krijgt een goed beeld van hoe het ging in Kaap de Goede Hoop. Dat het leven ook daar zwaar kon zijn.
Waarbij je echt geluk moest hebben met de man waarmee je getrouwd was. Hoe de meisjes vrouwen werden, hoe ze erover dachten. Hoe er naar je gekeken werd als je niet voldeed aan de 'standaard norm', dat je voor jezelf op kwam en toch deed wat je hart je ingaf i.p.v. de 'kudde' te volgen. Dat je als vrouw ook daar op moest passen en dan niet alleen voor de wilde dieren, maar ook voor de mannen. Dat niet iedere man even goed was.
Het is een emotioneel verhaal dat je hart raakt en je anders doet laten kijken naar de geschiedenis van Kaap de Goede Hoop en de VOC.