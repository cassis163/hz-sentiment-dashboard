Dit boek van Thom Arisman is een leuk boek om mee te nemen op vakantie of om in lekker zonnig weer op het strand te lezen, zelfs op een druilerige dag maakt dit boek je wel aan het lachen. Wel zullen mensen die je het boek zien lezen je extra aankijken vanwege het jaloersmakende sixpack op de cover.

De korte hoofdstukjes maken het boek makkelijk leesbaar, waardoor je het makkelijk weer oppakt en ook makkelijk weg kunt leggen. De hoofdstukken gaan vooral over zijn avonturen met vrouwen, de vele dates die hij heeft, maar ook wat het singleleven met hem doet.
Ook leuk is dat het boek in seizoenen is verdeeld.

Thom Arisman heeft een fijne schrijfstijl, waardoor het snel weg leest en je gauw door het boek heen vliegt.
Ook zit er heel veel humor en zelfspot in dit boek.
Met veel plezier gelezen, ook blijf je hopen dat Thom toch zijn vrouw gaat vinden, al is het wel een beetje een einzelganger.