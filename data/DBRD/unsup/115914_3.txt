Trudy is een prototype 'grijze muis'. Ze heeft geen fijne jeugd gehad, werd op school gepest, heeft een middelmatig baantje en een irritante collega. Als ze een blinde man op straat de helpende hand biedt, valt hem haar bijzondere stem op. Trudy ziet eindelijk een lichtpunt: ze kan de middelmaat ontsnappen door mee te doen aan het talentenjachtprogramma Stem!
Helaas is ze bezeten door deze mogelijkheid en moet alles wijken voor haar doel: meedoen, doorgaan naar de blinde audities, en uiteindelijk als winnares uit de bus komen. Eindelijk gaat ze krijgen in het leven wat ze verdient: roem, macht, aandacht. En de liefde van de blinde man!
Samen met Chantal, de enige 'vriendin' die Trudy heeft, gaat ze tot het uiterste. En verder!

Een origineel uitgangspunt en het wordt ook redelijk goed uitgewerkt.
Sommige voorvallen zijn mij te toevallig, maar storend wordt het nergens. Ook zit er wel een wat onverwachte wending in het verhaal. 
Ik mis vooral nog een 'diepere laag' in het geheel. Maar ik zie zeker potentie en ben dan ook erg nieuwsgierig naar een volgend boek van deze auteur.