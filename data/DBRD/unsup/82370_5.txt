Na het kezen van het vorige deel in deze serie zat ik zo in het verhaal dat ik direct door ben gegaan met Als het zaterdag wordt. Wat vindt ik dit een heerlijke serie om te lezen en het lijkt wel of ieder boek beter wordt.
In dit boek moet Frieda haar belofte aan Walter Levin inlossen met wat op het oog een eenvoudige opdracht lijkt.
Ze moet een gesprek voeren met een jonge vrouw die al jaren in de gevangenis zit voor de moord op haar moeder, stiefvader en broertje. Maar natuurlijk blijft het hier niet bij voor Frieda want zij stort zich zoals gewoonlijk vol overgave in deze zaak als ze er van overtuigd raakt dat de vrouw niet de dader is.
Daarnaast speelt nog steeds de zaak van Frieda's stalker Dean Reeve.
Ook voor dit deel geldt dat er veelzaken spelen, dat er veel personages in voorkomen en dat het eigenlijk niet te lezen is voor iemand die niet alle delen heeft gelezen. Maar voor de kenner van de serie is ook dit weer een fantastisch boek dat zich afspeelt in het fascinerende Londen van Frieda Klein en haar
vrienden.