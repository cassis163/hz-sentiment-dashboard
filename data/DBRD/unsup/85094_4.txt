Dick Francis heeft na zijn carriere in de paardenrensport een groot aantal misdaadromans geschreven die vrijwel allemaal in het milieu van de rensport spelen. Het zijn zeker geen literaire hoogstandjes, maar het zijn vlot geschreven boeken die erg prettig lezen.
Zo ook Vuurproef (de oorspronkelijke engelstalige versie die ik heb gelezen heeft als titel Proof).
Het boek voldoet aan alle eisen die je aan een thriller mag stellen: een goed plot en een flinke dosis spanning. Bovendien speelt er een interesaant psychologisch aspect. Hoofdfiguur Tony Beach heeft bepaald geen grote eigendunk. Hij spiegelt zich graag aan zijn vader en vindt dan dat hij zelf in die vergelijking qua moed erg tekortschiet. Gaandeweg het verhaal blijkt het met de moed van Beach erg mee te vallen - wat heet. Als Dick Francis dan in het laatste hoofdstuk heel correct allerlei losse eindjes afwikkelt, dan blijkt de moed van de vader van Beach ook niet van bovennatuurlijke proporties te zijn geweest en hervindt Beach zijn eigenwaarde. Daarmee heeft dit boek t√≥ch een element van literaire waarde!