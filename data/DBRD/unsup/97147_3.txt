Min of meer vervolg op De kroongetuige, maar prima los te lezen. Zou volgens de uitgever weer in het crime-genre passen, maar zo zie ik dat toch niet. 't Hart is er ook de schrijver niet naar om een spannend verhaal neer te zetten. Ook De zonnewijzer kabbelt eerder wat voort en gaat redelijk als de spreekwoordelijke nachtkaars uit. Niettemin met plezier gelezen, juist vanwege de eigenheden van 't Hart. Geloofwaardige en grappige personages, goed opgeschreven en natuurlijk weet hij zijn passies voor klassieke muziek en het geloof er in te laten doorklinken. Had graag een halve ster extra gegeven.