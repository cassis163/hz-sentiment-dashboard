Twee weken geleden kreeg ik van A.W. Bruna uitgevers een pakketje opgestuurd, natuurlijk maakte ik hem meteen open en er zat een voorruitexemplaar van Sluit mijn ogen in van Sophie McKenzie, wat ik gewonnen had. Meteen begon ik met lezen, omdat de kaft en samenvatting wat mij betreft veel zou beloven. En wauw, dat heeft het ook gedaan. Nog nooit eerder heb ik een thriller voor volwassenen gelezen maar dit boek heeft een goede indruk op het genre bij mij gemaakt.
SAMENVATTING:
Acht jaar geleden verloor Geniver Loxley haar dochter Beth tijdens de geboorte. Sinds die dag worstelt Gen met haar eigen leven. Terwijl haar echtgenoot Art hun leven probeert voort te zetten en aan zijn carrière en inkomsten werkt, kan zij Beth nog steeds niet loslaten. Totdat op een dag alles verandert.. Een onbekende vrouw staat op hun stoep en beweert dat Beth nog in leven is. Dat is krankzinnig. Waarom zou iemand dat verzinnen? Maar het zaadje voor hoop is geplant bij Gen. Ondanks de waarschuwingen van haar echtgenoot en vrienden en hun bezorgdheid voor haar welzijn, gaat Gen op zoek. Ze kan haar ogen niet meer voor de waarheid sluiten. Totdat haar hoop in angst en paranoia omslaat. Wie kan ze nog vertrouwen? Waarom ontmoedigt Art haar de dood van hun dochter te onderzoeken? Om haar, zoals hij zegt, voor nog meer pijn te behoeden? Of is er meer aan de hand?
Dit is de samenvatting wat op de kaft van het boek staat, ik ga er dus ook verder niks anders over verklappen. Ik kan echt iedereen dit verhaal aanraden! Je kunt je heel gemakkelijk in dit verhaal inleven, en het heeft nooit een saai stukje. Wel vind ik dit een heel lang verhaal, daarom kan ik het aanraden om elke dag één hoofdstuk te lezen. Voor mij werkte het namelijk als een soort soap, aan het einde van een hoofdstuk komt er naar mijn gedachten een soort cliffhanger in voor. Ook vond ik het leuk dat er in dit boek af en toe wat kleine stukjes worden teruggewezen naar de jeugd van Geniver, wat word vergeleken met de situatie van nu. Dus als u een goed boek zoekt waar u zich goed kan inleven koop dit boek!
Sluit mijn ogen van Sophie McKenzie is vanaf 17 maart te koop!