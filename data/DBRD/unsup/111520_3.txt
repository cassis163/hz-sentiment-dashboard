'Als het gaat om alles wat je liefhebt
Wie kun je dan vertrouwen?'

Margot van Wateringen is werkzaam als officier van justitie, bij het parket van Amsterdam. Wanneer zij zonder tegenbericht niet op een belangrijke zitting verschijnt, gaan de alarmbellen rinkelen bij haar collega officier en vriendin Louise.

'Angst omvat haar hart als twee koude handen.'

Margot staat bekend als een betrouwbare, betrokken officier van justitie. Het is dan ook niets voor haar, om niet op te komen dagen. Louise, die haar vriendin door en door denkt te kennen, vertrouwd het voor geen meter.

'Bij iedere pagina die ze omslaat stijgt haar verbazing en koortsachtig neemt ze het hele dossier twee keer nauwkeurig door, om er zeker van te zijn dat ze het goed heeft gelezen. Ze zit als bevroren achter haar bureau.'

Helaas voor Louise, is zij de enige die zich zorgen maakt. De situatie wordt enorm gebagatelliseerd door de hoofdofficier. Ze besluit om zelf op onderzoek uit te gaan en stuit daarbij op een geheimzinnig dossier met duistere inhoud.

'Verbieden? Wie denkt hij wel dat hij is! Wie denken ze allemaal wel dat ze zijn! Vergeet het maar. Ik volg mijn gevoel, mijn intuïtie. Niemand kan me tegenhouden.'

Niet alleen Margot lijkt van de aardbodem verdwenen, ook van haar man Peter, ontbreekt ieder spoor. Er is geen tijd te verliezen. Louise draaft door en is niet meer te stoppen, ze moet en zal de waarheid achterhalen en Margot vinden. Ze roept de hulp in van haar broer Rob, rechercheur bij politiekorps Amsterdam-Amstelland en haar beste vriendin, Suzan.

'And now, the end is near, and so I face the final curtain.'

Op zoek naar aanknopingspunten raken ze verzeild in een levensgevaarlijke missie. Lukt het Louise om het mysterie rondom Margot op te lossen?

'Geloven is de waarheid niet kennen.'

Recent verscheen het thrillerdebuut Gevaarlijk spel van Liesbeth van Kempen. Wederom een nieuwe naam in thrillerland, debuten, ik hou dervan. Gevaarlijk spel werd al ruim voor de verschijningsdatum in de picture gezet, een debuut waar je niet omheen kunt, mijn interesse was dan ook meteen gewekt.

Gevaarlijk spel bestaat uit 12 lange hoofdstukken, die onderling afgewisseld worden met korte cursieve teksten. De hoofdstukken zijn geschreven in wisselend perspectief vanuit hoofdpersonages Margot, Louise, Suzan en Barbara. Gevaarlijk spel gaat van start met een spannende proloog.

Liesbeth van Kempen heeft een schrijfstijl, anders dan anders, beschrijvend, modern, ze maakt gebruik van korte en bondige zinnen met de benodigde hoeveelheid humor en spanning erin verwerkt. Ik moest er even aan wennen, maar eenmaal gewend, las het lekker.

Gevaarlijk spel begint met een spannend stuk cursieve tekst, welke aanzet tot verder lezen. Het verhaal speelt zich af in een tijdsbestek tussen donderdag en maandag, gedurende anderhalve week. Vanaf het eerste moment is de spanning en dreiging voelbaar en dit weet Liesbeth gedurende het hele verhaal vast te houden. Gaandeweg het verhaal wordt de spanning verder opgevoerd en schieten de verdenkingen over en weer, je hebt als lezer een idee waar dit verhaal heen gaat, maar uiteindelijk blijft het tot het eind toe spannend hoe het precies in elkaar steekt. En wie is toch het personage uit de cursieve stukken?

In Gevaarlijk spel spelen vier verschillende, maar stuk voor stuk eigenwijze vrouwen, samen met een eigengereide mannelijke rechercheur, die buiten de lijntjes durft te kleuren, de hoofdrol.
Officier van justitie, Margot van Wateringen, werkzaam bij het parket van Amsterdam, verschijnt zonder tegenbericht niet op een belangrijke zitting. Margot, staat bekend als zeer gedegen en betrokken officier van justitie, het is dan ook totaal niets voor haar, om zomaar niet op te komen dagen. Dit zit collega officier en vriendin Louise totaal niet lekker, ze besluit om zelf op onderzoek uit te gaan, aangezien zij de enige lijkt te zijn die zich zorgen maakt. En stuit daarbij op een geheimzinnig dossier met duistere inhoud, wat haar nog angstiger maakt. Tijdens haar zoektocht roept ze de hulp in van haar broer Rob, rechercheur bij het korps Amsterdam-Amstelland en haar beste vriendin, dierenarts Suzan. De situatie loopt vreselijk uit de hand, ze raken verzeild in een levensgevaarlijke missie. Lukt het Louise om het mysterie rondom Margot op te lossen?

De verhaallijn en personages zijn goed uitgewerkt. Liefde en vriendschap staan centraal in het verhaal. Margot is getrouwd met Peter, eigenaar van een goedlopend reclamebureau. Rob is getrouwd met Barbara en samen zijn zij de ouders van twee jonge zoons. Rob probeert een balans te vinden in zijn werk en privéleven, aangezien zijn werk hem bijna zijn huwelijk kost. Barbara verwijt hem meer tijd aan zijn werk te besteden dan aan zijn eigen kinderen. Louise en Suzan zijn al jarenlang vriendinnen. Suzan voelt meer voor Louise dan vriendschap alleen, maar Louise is bang hun vriendschap op het spel te zetten. Ze draaien enorm om elkaar heen, kan Louise de langzaamaan ontluikende liefde nog tegen houden? Liesbeth’s liefde voor de Chow Chow komt ook terug in haar debuut. Er is namelijk een rol weggelegd voor Oddo, de Chow, erg leuk.

Gevaarlijk spel, spannend thrillerdebuut. Lukt het Louise om het mysterie rondom Margot op te lossen? Aanrader!

★★★½