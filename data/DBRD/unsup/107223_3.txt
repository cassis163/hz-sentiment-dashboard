Dit boek is het eerste en volgens mij het enige van de hand van Sarah Zettel dat ik lees. Het was zeker ontspannend en interessant, maar geen hoogvlieger wat mij betreft. Dat kan goed komen doordat ik dit genre een beetje 'ontgroeid' ben.
De heks Bridget in het verhaal heeft bijzondere talenten, ze ziet dingen zonder erbij in de buurt te zijn, wat haar echt wel interessant maakt. Haar ‘ avonturen’ beleeft ze in het magische keizerrijk Isavalta, dat ligt voorbij het Land van de Dood en de Geest. De bevolking is er gehard in bittere strijd en strenge winters.
Het is best een lijvig boek met bijna 500 pagina's waar goed doorheen is te komen.