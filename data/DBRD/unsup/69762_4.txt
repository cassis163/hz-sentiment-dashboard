Gestrand is het debuut van de schrijfster Tracey Garvis Graves. En wat voor een debuut. Het boek staat in het teken van de liefde tussen twee verschillende personen.
Anna en T.J. storten neer in zee en komen op een eiland terecht. Er bloeit iets moois op...

Het is een boek vol mooie momenten. De kleine dingen waar je blij van kan worden, staan centraal. De liefde tussen de twee personen is tastbaar. De ontwikkeling van de relatie is mooi weergegeven. Van niks naar een mooie intense relatie. Het is een boek vol liefde, maar ook soms een traan. Je voelt als lezer mee met de twee overlevenden.

Het is een vlot geschreven verhaal. De hoofdstukken bestaan uit de verschillende perspectieven van T.J. en Anna. Dit maakt het heel bijzonder. De verschillende gebeurtenissen zie je vanuit zowel Anna als T.J.

Het is een mooie roman over onvoorwaardelijke liefde.