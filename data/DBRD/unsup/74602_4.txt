Het genre oorlog - zowel fictie als nonfictie- grijp ik niet zo snel uit de boekenkast. Eens in de zoveel jaar komt er wat voorbij, en dat is dan nu deze roman. Maar wat een goed boek zeg! Het is de combinatie van de op feiten gebaseerde realistische onderzoeksverslaglegging en de spannende manier waarop Brokken het allemaal op papier samenbrengt. Fictie en nonfictie ineen. Knap gedaan en het leest dan ook als een sneltrein. Veel personages worden flink uitgediept waardoor je echt in de materie binnen dringt. Je zit er zelf midden tussen. 

Een opvallend pluspunt is de objectieve wijze van verslaglegging ... waar kom je dat nog tegen vandaag de dag? Iedereen wordt doorgelicht op wat men wel deed of juist naliet in de laatste maanden voor het einde van de oorlog. Maar steeds zonder een oordeel te geven en vanuit de gedachte 'zij die nooit gezondigd hebben, werpe de eerste steen'. Je kunt je als lezer daardoor makkelijk verplaatsen in alle partijen die een rol speelden in het drama rondom Het Sluisje. Erg knap gedaan!
Op 2/3 van het boek zakt de spanning net even iets te veel weg, dus daarom niet de volle vijf sterren ... net niet.