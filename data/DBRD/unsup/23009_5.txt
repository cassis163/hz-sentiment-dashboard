Het verhaal gaat over een succesvolle zakenman, Charlie, hij is 34 en weduwe. Hij werkt te veel en laat de opvoeding van zijn vijfjarige zoontje Caleb volledig over aan zijn tweelingzus Zadie, die bij hen inwoont. Caleb is het wel gewend dat zijn vader er nooit is, maar hoe klein hij ook is, hij heeft wel zijn eigen problemen. Hij is geobsedeerd door natuurrampen en loopt het liefst in jurkjes. Als Charlie door een uit de hand gelopen grap op zijn werk ontslagen wordt en Zadie aangeeft niet meer fultime voor Caleb wil zorgen, staat Charlies wereld op zijn kopâ€¦Charlie weet geen raad met zijn verworven vrijheid en met de grillen en nukken van zoon. Als Charlie ook weer contact krijgt met zijn eigen vader, die hij al jaren niet meer gezien heeft, komt hij er achter wat er echt toe doet .
Het verhaal is een feelgood-roman over verlies, rouw en hervonden geluk. De hoofdstukken zijn kort en lezen vlot weg. Het lettertype van het boek is groot , waardoor het makkelijk te lezen is. Er zit humor in en voor de meeste mensen herkenbare situaties. Je kan je goed verplaatsen in Charlie en Zadie Ze zijn zeer herkenbare hoofdpersonen. Je wilt weten wat Charlie gaat doen en hem de juiste keuzes influisteren.
Het eind is voorspelbaar maar wel passend bij het verhaal.
Normaal lees ik niet veel romans, maar dit is een boek waar ik absoluut geen spijt van heb.
5 sterren.