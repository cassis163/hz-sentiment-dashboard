Met dank aan uitgeverij Cargo en ThrillZone voor het recensie-exemplaar.

Rosa, een jonge studente ziet na de dood van haar vader het leven niet meer zitten en pleegt zelfmoord door van een klif te springen.
Dat is inmiddels al vijf jaar geleden maar haar lichaam werd nooit gevonden.
Haar vriend Jar, die nog elke dag aan haar denkt en om haar rouwt, gelooft nog steeds na vijf jaar dat zij leeft.
Dat wordt nog versterkt door de dagboeken die hij van Rosa in handen krijgt.
Wanneer hij vervolgens een sms van Rosa krijgt wil hij helemaal bewijzen dat hij het bij het rechte eind heeft en steekt elk vrij momentje in zijn zoektocht naar Rosa ondanks alle waarschuwingen van zijn omgeving.

Het boek bestaat uit twee delen.
In het eerste deel worden de hoofdstukken van Jar en zijn rouw en zoektocht afgewisseld met de dagboekfragmenten van Rosa waar langzamerhand duidelijk wordt wat er precies gebeurde voor haar zelfmoord.
In het tweede deel komt er nog een ander personage aan het woord.
Dat tweede deel is voor mij persoonlijk spannender dan het eerste deel.
Veel ontwikkelingen en verrassende wendingen in een snel tempo.
Het einde had ik op een gegeven moment wel verwacht, maar je werd toch nog verrast.
Er bleven wel zaken nog onduidelijk.
De auteur is van beroep journalist en dat is wel te merken aan zijn schrijfstijl.
Ik vond het alleen niet echt vlot lezen door teveel details en ontwikkelingen en de hallucinaties van Jar en Rosa waardoor het wat verwarrend werd.
Een boek waar je wel je aandacht goed bij moet houden.
Al met al een uniek boek door de opbouw van het plot en een goed geschreven boek, alleen ik had er iets meer van verwacht, maar ik waardeer het met 3***(*)