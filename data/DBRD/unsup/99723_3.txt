Politie – niet betreden! Dit staat er op de band die om het boek zit. Dit maakte mij erg nieuwsgierig. Op de kaft stonden veelbelovende blurbs over het andere boek van Cis Meijer. Dit boek gaat over Liv die na het ongeluk van haar beste vriendin Sofia naar New York gaat om Sofia’s dood te verwerken. Ze zouden samen namelijk door New York gaan klimmen. Ze gaat daar wonen bij de oude vriendinnen van Sofia en ze probeert in New York haar eigen vragen rondom Sofia’s dood te beantwoorden. Ze kreeg namelijk een apart berichtje van Sofia voordat ze verongelukte.

Het boek wordt verteld vanuit Liv’s en Sofia’s perspectief. Het stuk vanuit Sofia werkt toe naar de avond van het ongeluk. Dit maakte het erg spannend, als lezer wil je achter de waarheid komen. Het boek heeft erg onverwachte twists die je aan het lezen houden, het einde was een grote verrassing. Vooral Sofia vond ik een erg interessant karakter, ze deed dingen die je niet van haar verwacht had. Ook speelt het in New York en werd de omgeving daar mooi beschreven.
Door de dingen die Liv meemaakt en de berichtjes die ze krijgt, ga je zelf ook iedereen verdenken. Wat is er nou echt gebeurd die avond? En wie is er te vertrouwen? "If you don't know who to trust, trust no one.". 

Er waren wel een paar dingen die me tegenstonden. Er werden vaak Engelse woorden gebruikt waar naar mijn mening gewoon een Nederlands woord gebruikt had kunnen worden. Ook kon ik me niet altijd in Liv inleven. Het duurde voor mij even voor het verhaal goed begon te lopen.

Al met al vond ik het best een aardig boek, ook al zit ik niet op het puntje van mijn stoel. Sommige wendingen komen zo onverwacht, dat je even je boek moet neerleggen en je afvraagt of je het wel goed gelezen hebt.