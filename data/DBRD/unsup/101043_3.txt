Na alle heftige gebeurtenissen en de ontsnappingspoging van Ruby en haar vrienden waarbij het noodlottige einde niet voor iedereen uitwijkte, waren er nog een aantal vragen waarmee ik achterbleef.
Dus toen ik tóch besloot om in deel 3 te beginnen, en het helaas weer even duurde voordat ik er door meegesleurd werd, bleek het niet voor niets.
De tweede helft van het verhaal is wellicht het spannendst en onvoorspelbaarste van de hele trilogie. Ruby moet in dit verhaal haar krachten onder controle zien te krijgen en te houden. En hoewel Clancy haarin deel 2 hier uiterst goed, een beetje te goed, bij had geholpen kan ze zich er nog niet helemaal bij neerleggen. Ze wert wat ze kan, maar wanneer moet ze het gebruiken en wanneer eigenlijk niet?

Zoals ik al vertelde, wist dit derde deel me in het begin ook niet helemaal te pakken. Er gebeurde niet super veel bijzonders en ik had het gevoel dat de weg naar de ‘eind battle’ werd uitgesteld. Er moest een plan opgesteld worden om andere jongeren als hen te gaan bevrijden en hier werd naar mijn idee iets te lang over gedaan. Maar zodra ze met het plan aan de slag gingen en er meer actie werd ondernomen merkte ik dat ik het boek er sneller bij pakte en ook meer hoofdstukken achter elkaar wilde lezen.

De tweede helft was dus erg spannend om te lezen. Het feit dat je maar een verhaallijn volgt, en niets vanuit andere perspectieven mee krijgt, riep vragen bij mij op. Als Ruby iets niet wist, wist ik er ook niks van, en daar moesten we in het verhaal dan samen achterkomen.
Verder werd het ene personage beter uitgewerkt dan het andere. Zo kreeg de schattige maar slimme Zu een grotere rol en vielen de charismatische en humoristische Chubs en Vida een beetje in het niets. Hoewel zij ook zo hun momenten samen hadden.

Mijn conclusie over de hele serie is dat het zeker een aan te raden serie is. Ik ben ook ontzettend benieuwd naar de verfilming van deel 1. Wellicht weten zij in het begin de kijker wat sneller te pakken en de spanning continu wel hoog te houden. Naar mijn mening was de serie wel goed bedacht en uitgewerkt met levendige personages, maar de spanningsopbouw lag mij niet altijd even goed waardoor mijn aandacht soms verslapte.