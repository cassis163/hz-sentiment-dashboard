Een perfect boek om te lezen op vakantie… Wat ik dus ook heb gedaan, onder de Bulgaarse zon!

Om te beginnen wil ik jullie meegeven dat Jen echt een fijne schrijfstijl heeft. Het verhaal heeft eenvoudige zinnen waardoor dat je niet te veel moet nadenken bij het lezen. Dit is voor mij een belangrijk aspect tijdens het lezen op vakantie (of gewoon om te ontspannen natuurlijk). Je moet even de knop omdraaien en verdwijnen in een nieuwe wereld. In dit boek ben ik zelfs naar twee verschillende werelden gereisd, Moira haar echt wereld, maar ook haar droomwereld…

In het boek zijn er een soort tussenstukjes geplaatst. In het begin was het even aanpassen maar ze maken naar mijn mening het verhaal helemaal ‘af’. Heel fijn om het verhaal uit verschillende perspectieven te zien!

Het verhaal heeft enkele hedendaagse onderwerpen die aan bod komen. Over wat het gaat kan ik jullie -wegens spoiler redenen- jammer genoeg niet vertellen. Wat ik jullie wel kan meegeven is dat het toch wel een onderwerp is om over na te denken, want het kan bij ieder van ons in de familie of vriendenkring ooit eens gebeuren. Willen we onzeker verder, of zijn we iets definitief kwijt…? De hartverscheurende keuze op het einde gaf me tevens een heuse brok in de keel!

Naar mijn mening een aanrader van formaat. Ik heb het boek dan ook meteen doorgegeven aan mijn oma die aan het herstellen is van een operatie. Ze is nog maar dertig pagina’s verder, maar ze kan het boek niet wegleggen, grappig!

Bedankt Jen, om mij dit boek gesigneerd op te sturen en mij de kans te geven om een recensie te schrijven!
http://booksandteacorner.wordpress.com