De kracht van James Treadwell is het weergeven van de belevingswereld van een jonge knul, die uit een soort onbevangenheid te maken krijgt met vreemde verschijnselen. Het leuke is dat hoe verder je komt in de trilogie, hoe duidelijker je overzicht wordt van wat zich historisch gezien afspeelde. In het begin ben je net zo zoekende als de hoofdpersoon.
Het is soms een verfijnde ( deel 1 ), soms rauwe maar ook verfrissende insteek op het gegeven van hoe het kwam dat de Magie uit de wereld verdween en weer verscheen. Het betreft meer oerkrachten dan de gebruikelijke leerprocessen uit andere Fantasy boeken. Alhoewel boeiende personages hier niet ontbreken.
Persoonlijk zou ik echter aanraden deel 2 ( Anarchy ) over te slaan. Er gebeurd hierin echt veel te weinig, en het betreft meer de zijlijnen van het hoofdverhaal ( speelt ook in Canada ipv UK ) en heeft een jonge politieagente als hoofdpersoon. Deel drie ( Arcadia ) is weer even sterk als deel 1 en is de vervulling van dat deel (Advent ). Hoofdpersoon is hier ook een jongen van tien, maar die Gavin 's verhaallijn ontmoet.