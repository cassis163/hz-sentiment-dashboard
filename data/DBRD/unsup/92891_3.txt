In het boek De Goden van Gotham vlucht het kind Bird Daly uit het chique bordeel van Silkie Marsh. Besmeurd met bloed rent ze in de armen van Timothy Wilde. Hij is toegevoegd aan het politiekorps van New York. Als hij door informatie van Bird een massagraf met kinderen ontdekt zoekt Wilde naar gerechtigheid.
Het is 1845 in New York.

De Goden van Gotham wordt door schrijfster Lyndsay Faye soms omslachtig en breed uitgemeten verteld daardoor wordt de vaart uit deze thriller weleens weggenomen.
Van toegevoegde waarde zijn de fragmenten van werkelijk gebeurtenissen waarmee een nieuw Hoofdstuk begint en de geweldig goede en gedetailleerde beschrijvingen van New York.
Hierin komt een oude dieventaal tot leven en zorgt het verschil in geloofsopvatting en politieke verwikkelingen voor veel spanningen onder de geboren New Yorkers en de vele arme immigranten die de stad overspoelen.
De historische setting van New York in 1845 waarin het verhaal zich afspeelt is de sterke kracht van De Goden van Gotham.