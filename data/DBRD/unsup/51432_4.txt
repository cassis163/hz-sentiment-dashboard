Het lot van de Dwergen is alweer het vierde deel in deze serie. De held van weleer, Tungdil Goudhand, is na 250 jaar gehuld in een zwart harnas terug uit de Zwarte Kloof. De grote vraag is alleen of hij het werkelijk is of iemand die op hem lijkt. In ieder geval is nieuwe hoop geboren voor het Veilige Land. Want wordt hiermee de toekomst van de dwergen en het Veilige Land gered?
In dit deel worden nieuwe hoofdpersonen geiÌˆntroduceerd, omdat de bondgenoten van vroeger allang overleden zijn. Tungdil smeedt nieuwe, soms bijna onmogelijke verbonden en stelt alles op alles om ervoor te zorgen dat de dwergen weer als vanouds over hun rijken kunnen regeren. Een queste met de nodige avonturen, bloederige gevechten, Alfen en andere gedrochten. Het boek raast als een sneltrein door de gebeurtenissen heen en werkt toe naar een allesbeslissende eindstrijd. Een heerlijk boek!