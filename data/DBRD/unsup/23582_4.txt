Als de Franse psychologe Anne op een avond naar het afgelegen huisje van haar en haar vriend Guido rijdt ligt er een meisje voor hun deur op de weg. Guido en Anne besluiten haar een nacht in huis te houden en de volgende dag alles uit te Als Anne de volgende ochtend met een kater wakker word zijn Guido en het meisje verdwenen en is het huis overhoop gehaald en ligt er in de keuken een bebloed mes. Als ze daarna Guido herhaaldelijk probeert te bellen en hij niet opneemt is ze in alle staten. Kent ze Guido eigenlijk wel zo goed als ze zelf denkt, of hadden haar ouders, zus en ex-man gelijk en klopt er iets niet aan Guido? Anne besluit op onderzoek te gaan met verstrekkende gevolgen.

Michael Berg woonde van 2008 tot 2017 in Frankrijk en dat hij hier woonde merk je goed aan de manier waarop hij Frankrijk beschrijft in het boek.
Het boek heeft een spanning die tot het laatste hoofdstuk blijft. Gaandeweg ontdek je steeds meer over het verleden van Anne en haar ex-man Nicolas, je leer meer over de reden dat ze uit elkaar zijn gegaan. Ook leer je Guido steeds beter kennen en ontdek je langzamerhand de waarheid over deze mysterieuze man.
Wat erg opvalt is hoe goed Anne word beschreven, Michael Berg weet haar echt tot leven te laten komen wat toch lastig is aangezien hijzelf geen vrouw is. Ook krijgt Berg het voor elkaar om het boek zowel romantisch als spannend te laten zijn, in verschillende thrillers waarin romantiek verwerkt zit is de spanning niet meer zo goed aanwezig, maar Berg heeft dit op een goede manier in het boek verwerkt waardoor je steeds op het puntje van je stoel zit.

Het boek is niet te lang of te kort, er zitten geen onnodige details in, elk woord is met zorg gekozen door de schrijver.
Het verhaal verloopt op een afwisselende manier van heden en herinneringen waardoor je niet wil stoppen met lezen omdat je alles te weten wil komen over Anne, Guido en het meisje.Als lezer ga je jezelf echt afvragen hoe jij zou reageren in de verschillende situaties waarin Anne terecht komt, dit maakt dat je echt in het boek word getrokken.

'Het meisje op de weg.' is het zevende boek van Michael Berg eerder won hij een prijs voor zijn boek 'Nacht in Parijs.'. De meeste van zijn boeken zijn sowieso genomineerd voor 1 of meerdere prijzen. Dit is zeker een reden om de eerdere boeken en zijn nieuwste boek 'Broertje' uit 2017 te lezen.