Recensie Wie zint op wraak van Bo Svernstrom

Niets is wat het lijkt

In de buurt van Stockholm wordt een naakte man gevonden. Het lijkt erop dat hij op een brute wijze vermoord is. Als politiecommissaris Carl Edson en zijn team arriveren, blijkt dat de man nog in leven is. De man is een bekende crimineel en het lijkt op een afrekening. Carl Edson bijt zich vast in deze zaak net als onderzoekjournalist Alexandra Bengtsson. Zij is steeds degene die als eerste haar verslag doet over de zaak aan de krant . Hoe komt ze toch steeds aan deze informatie?
Helaas blijft het niet bij deze ene gruwelijke moord maar volgen er meer. Wie is de moordenaar en wie is het slachtoffer? Deze vraag houdt je constant bezig.

Het verhaal is vlot en heel gedetailleerd geschreven. Het boek bestaat uit drie delen. Deel 1 en 2 worden vanuit twee perspectieven beschreven en in deel 3 komen deze verhaallijnen bij elkaar. Hierdoor is de spanningsboog steeds gespannen. Tussen de delen door is er ook nog een geweldige twist. Mysterie, leugens en intriges zijn volop aanwezig.
Ook zijn de personages voldoende uitgewerkt. Ik vond vooral de gedachtegang van de dader geweldig.

Dit boek bevat alles wat een psychologische thriller nodig heeft. Spanning, gruwelijke moorden en een sterk staaltje psychologisch denkwerk. Net als je denkt dat je alle puzzelstukjes hebt, gooit Svernstrom ze weer door elkaar en kan je weer opnieuw beginnen. Enige minpunt is dat het eind wat afgeraffeld is

Ik geef het vier verdiende sterren en ik kijk uit naar het volgende boek