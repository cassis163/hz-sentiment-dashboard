Kim Moelands is nog een relatief jonge thrillerauteur. Het succes dat ze met haar debuut Weerloos heeft gehad, zal zeker een inspiratie zijn geweest om de pen weer ter hand te nemen voor een opvolger. Die is er dan ook gekomen met de titel Verdieping X. En nummer 3 zal dra volgenÂ….

Voor Verdieping X grijpt Kim Moelands naar een onderwerp binnen de medische wereld. Het verhaal snijdt het onderwerp aan over de aanleiding en gevolgen van drugs. De zucht naar geld kent soms geen grenzen, dat ondervindt Floor van Schaijk, hematoloog en collega van Victor De Kauw.
Na een dramatisch ongeluk op een jongerenfeest, gaat Floor op onderzoek omdat ze niets geloofd van de analyseresultaten van de bloedonderzoeken die worden gedaan.
Maar ze stuit op een muur waar criminaliteit en geld tot onvoorspelbare reacties kunnen leiden.

Verdieping X beschrijft het leed van ouders dat ze hebben als hun kinderen iets overkomt. Die verhaallijn staat tegenover de speurtocht van Floor naar de waarheid. Snel verhaal, goed vertelt en met een snel groeiende spanningsboog op papier gezet. Robin Cook zou het niet anders gedaan hebben.

Eindoordeel: 3 sterren

Spanning: 3 sterren
Plot: 3 sterren
Leesplezier: 4 sterren
Schrijfstijl: 3 sterren
Originaliteit: 3 sterren
Psychologie: 3 sterren