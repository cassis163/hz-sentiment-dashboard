Paul Kilduff heeft zelf een achtergrond als medewerker in de City. Je merkt aan alles dat hij kennis van zaken heeft. Zo ook in De dealer. Een simpel basisgegeven (voorwetenschap) mondt uit in een ingewikkeld verhaal wat overigens goed te volgen is mits je je hoofd er heel goed bij houdt. De financiele wereld wordt goed gekarakteriseerd en is ook voor volstrekte leken goed te volgen (denk ik). Het verhaal begint met de dood van Alexander Soams, financieel topman van de Provident Bank, welke betrokken is bij een overname. Inspecteur Ted Hammond vindt het maar een vreemd zaakje en bijt zich erin vast. Ondertussen is Greg Schneider de gevierde man bij Blake Brothers. Elk aandeel wat hij aanraakt, waarin hij investeert, levert een vermogen op. Bij het toezicht van de Londense Beurs werkt Mark Robinson. Hij wil hogerop en raakt bij toeval geinteresseerd in de gang van zaken rondom de speculaties in Provident Bank. Hij begint een onderzoek in handel met voorwetenschap. Het is verrassend om te zien wat de rol van Sarah Hart/Carter en Barbera Ashley verder zijn. Het onderzoek van Mark brent hem onder andere op Jersey, in de VS en op Barbados. De diverse hoofdpersonen komen op natuurlijke wijze bijeen tot aan het eind het geheel steeds meer duidelijk wordt. Het redelijk open einde van het boek is weer eens wat anders en zeker niet verkeerd. Paul Kilduff kan zich met zijn boeken meten met schrijvers als Michael Ridpath. Mensen die van financiele thrillers houden mogen dit zeker niet missen, ook voor minder of slecht ingevoerde lezers is het goed te volgen, wordt het op een duidelijke manier aangegeven. Kortom wat mij betreft een topthriller!