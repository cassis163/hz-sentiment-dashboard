De titel verwijst naar een uitspraak van Horatius over Vergilius. Hij noemt hem zijn ‘Animae dimidium meae’, de helft van mijn ziel. Horatius geeft daarmee zijn intense gevoelens van vriendschap voor Vergilius weer.
De ondertitel: 'Een verhaal van vriendschap en vergelding'. Het komt allemaal aan bod in dit boek, zelfs in combinatie met de titel zelf.
De titel 'De helft van mijn ziel' is een bijzonder goede keuze, merk je als lezer al snel.

Wat me als eerste opviel was een overeenkomst met Clive Cussler, een thrillerauteur. Beide schrijven ze in hun boeken over een historische gebeurtenis, afgewisseld door fictie die bijzonder goed verbonden is met deze historische gebeurtenis.
In dit geval is het de verschrikkelijke moord op Sharon Tate en haar gezelschap. Hoe verder je in het verhaal komt, des te meer je aan het boek vastgekluisterd zit. Wat de auteur aanhaalt betreffende het verleden, klopt helemaal. Ik heb dat nagekeken. Er is duidelijk onderzoek naar gedaan. Dat is voor de lezer prettig en maakt het verhaal des te geloofwaardiger.
Humor is aanwezig in het boek, maar ook hartverscheurende passages. Haat, liefde, vertrouwen, wantrouwen, het geloof in het goede en het geloof in het kwade. Het zit hier allemaal in.
Er zijn bovendien prachtige gedichtjes te lezen. Heel passend en ontroerend mooi!
Met recht een psychologische thriller. Ik heb er van genoten!

Ik waardeer dit boek met 4,5/5 sterren.