Er wordt een hoop herdacht in dit Jaar van het Boek. Zo is het bijvoorbeeld 100 jaar geleden dat Fiep Westendorp werd geboren, maar ook Roald Dahl zou dit jaar honderd zijn geworden. Hij werd geboren op 13 september 1916. Uitgeverij De Fontein grijpt dit aan om elke maand een boek van Dahl in een nieuw jasje uit te geven.

Roald Dahl (overleden in 1990) is zonder twijfel een van de meest geliefde kinderboekenschrijvers ooit. Ik ben zelf opgegroeid met zijn boeken en ik kan niet wachten tot mijn zoons oud genoeg zijn om ze voor te lezen uit De GVR, Matilda en al die andere klassiekers. Misschien kan Ieorg Idur, een van de laatste boeken van Dahl, al wat eerder uit de kast. Volgens de classificatie van de bibliotheek is dit boek geschikt om voor te lezen aan kinderen vanaf 6 jaar.

Meneer Hoppe is al jaren stiekem verliefd op zijn onderbuurvrouw, mevrouw Zilver. Ze maken wel eens een praatje, maar meneer Hoppe is veel te verlegen om haar mee uit te vragen. Bovendien heeft ze eigenlijk alleen maar oog voor haar schildpadje Rudi. Ze is dol op hem, maar ze zou willen dat hij eens wat sneller zou groeien. Meneer Hoppe verzint een toverspreuk waar Rudi van zou moeten groeien. Weet hij zo het hart van zijn onderbuurvrouw te veroveren?

Lees verder op mijn site