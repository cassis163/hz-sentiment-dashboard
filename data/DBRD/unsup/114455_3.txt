Rusty Quinn, advocaat, heeft twee dochters, Sam van Samantha en Charlie van Charlotte. De zussen spreken elkaar al jaren niet meer. Nu gebeurt er iets waardoor Sam terugkeert naar het stadje waar ze opgegroeid is, waar ze neergeschoten is. De moeder van de zussen wordt tijdens dit incident vermoord, Sam voor dood achtergelaten. Wat rest van het gezin probeert verder te lezen en te doen alsof het voorval nooit gebeurd is.
Charlie is ondertussen ook advocaat en werkt vanuit hetzelfde gebouw als haar vader. Sam is ook advocaat, maar ergens anders en heeft een heel ander werkgebied. Ze verdient er bakken geld mee, heeft een luxeleven, terwijl Charlie moet krabbelen om er te komen.
Charlie is getuige van een schietpartij en dat brengt herinneringen naar boven die de familie het liefst niet meer wilde zien. Deze keer past het niet meer onder de mat of in de doofpot. Zowel de nieuwe schietpartij als de oude moeten nu maar eens uitgeklaard worden.

Langdradig boek, veel herhaling, veel gepraat ook. Ik weet niet wie de goede dochter is.