Een fijne feelgoodroman van Aline van Wijnen over Nicole die haar tijd voornamelijk lezend doorbrengt. Ze heeft samengewoond, maar heeft de relatie uitgemaakt omdat ze beiden zo verschillend waren. Daarnaast heeft zij twee beste vriendinnen die beide samenwonen, maar ook regelmatig tijd met haar doorbrengen. Ze werkt in een kledingzaak, waar ze het naar haar zin heeft. Tijdens de lunch gaat zij altijd buiten op een vaste plek eten met een boek erbij. Wanneer ze haar salaris heeft gekregen dan gaat zij naar de boekhandel met een lijstje boeken, welke allemaal worden aangeschaft.

Maar zit er een keer een man op haar plek, maar ook met een boek. Ze raken even in gesprek en Nicole wordt verliefd op hem. Haar boekenman, waar ze veel over dagdroomt. Het is leuk om te lezen hoe de boekenman haar bezighoudt en vooral hoe Nicole zich allemaal theorieÃ«n over hem in haar hoofd haalt. Maar uiteindelijk komen ze bij elkaar. Dan krijgt het verhaal nog een onverwachte twist, die ik echt niet aan zag komen en waardoor er af en toe best een traan wordt gelaten tijdens het lezen. Gelukkig komt alles goed.

Aline is zeker een goede winnaar van de Vriendin-schrijfwedstrijd. Haar schrijfstijl is prettig en nodigt uit om door te lezen. Zelfs nu het boek uit is, zou ik graag weten hoe het verder gaat met Nicole. Aline werkt de karakters goed uit. Ze vullen elkaar ook mooi aan. Daarnaast bedacht ze voor dit verhaal ook een aantal mooie wendingen. Ga zo door, ik kijk uit naar je volgende boek.