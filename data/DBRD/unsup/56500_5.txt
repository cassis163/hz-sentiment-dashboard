Dit verhaal is weer een ijzersterke van Loes den Hollander. Met een fijne schrijfstijl en heel direct verteld.

Het gaat over een zeer streng Christelijk gezin, waarvan de vader een ware potentaat is en extreem fanatiek in zijn geloofsbeleving en extreem gewelddadig naar zijn kinderen toe. Althans 2 van zijn 4 kinderen moeten extra leren hoe zij zich moeten gedragen in deze gemeenschap en het gezin. Alles wordt opgeofferd aan................hoe hoort het en hoe moeten wij leven om de goedkeuring van de Kerk te krijgen.

De "slechte" kinderen zijn Simon en Thea. Zij krijgen vele malen te maken met de psychologische en lichamelijke terechtwijzingen.
Hoeveel impact gaat dit krijgen als ze volwassen zijn.

Moeder heeft het gezin verlaten, plotseling en zonder enige echte verklaring. En vader voedt op.............streng.
Af en toe lezen we een brief, die geschreven wordt aan vader. Later weten we wie dit schreef en gaandeweg wordt een heleboel duidelijk. Maar nog lang niet alles.

Een aanslag op Thea en haar opname in het ziekenhuis, maken wat zaken duidelijker. De inspecteur Linda leidt het onderzoek.

Wat eigenlijk de rode draad in dit verhaal is, is de beschadiging van karakters, door het extreme optreden van vader en van de geloofsgemeenschap. Hoe kan geloof nu liefde betekenen, hoe kan een kind zijn ware weg vinden als hij zo ge√Øndoctrineerd wordt.

Thea heeft een sterk karakter en tracht het milieu te ontworstelen. Maar dan gebeuren er nog meer kwade zaken en raken de gebeurtenissen in een stroomversnelling.