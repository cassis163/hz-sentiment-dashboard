Bali is een soepel geschreven verhaal over Cita, Joris en hun vermiste dochter Evi. Hoewel het boek bestempeld wordt als vakantiethriller, mist het thrilleraspect wat. Dus zolang men geen superspannende scenes verwacht, is het een ontzettend leuk boek om te lezen.
Moeder Cita is wat vervreemd van dochter Evi, maar als zij vermist wordt, gaat Cita toch naar Bali om uit te vinden wat er met haar is gebeurd. Hoe langer ze op het eiland is, hoe meer ze erachter komt dat ze eigenlijk niet zoveel over haar dochter wist. Thuis kampt ze ook nog met het alcoholprobleem van haar man Joris...
Een interessant verhaal dat lekker wegleest en daarom zeer geschikt is om mee te nemen op vakantie.