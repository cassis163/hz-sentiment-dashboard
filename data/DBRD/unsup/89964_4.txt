Ik heb me dit boek aangeschaft omwille van de lovende Crimezone-kritieken, maar tijdens het lezen van het eerste deel van het boek kreeg ik een onvoldaan gevoel: het boek kreeg me niet 100 procent mee. Al moet ik ook wel zeggen dat ik dit eerste deel in korte stukjes van telkens een 30-tal bladzijden per dag gelezen heb, maar ik weet nu niet precies of dit de oorzaak of het gevolg isÂ…Maar net op het moment dat ik ongeveer halfweg het boek het idee gevormd had dat dit voor mij maar een doorsnee boek was, kreeg Robotham me in zijn greep, om me niet meer los te laten tot ik de laatste bladzijde had omgedraaid. Daarom zou ik eigenlijk een 3,5 willen geven: 3 voor het eerste deel en een 4 voor het tweede, maar omdat de laatste indruk toch altijd het meeste bijblijft ga ik hier toch maar voor 4.