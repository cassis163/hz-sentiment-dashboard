Twee tegenpolen, Mikael Blomkvist en Lisbeth Salander. Hij is een charmante man en een kritische journalist van middelbare leeftijd, en uitgever van het beroemde en beruchte tijdschrift Millennium. Zij is een jonge, gecompliceerde, uiterst intelligente vrouw met zwartgeverfd haar, piercings en tattoos en ze is een computerhacker van wereldklasse.

Lisbeth Salander heeft een levensbedreigende aanslag overleefd en wordt in kritieke toestand naar het ziekenhuis gebracht, evenals de man die verantwoordelijk is voor haar duistere, pijnlijke verleden: Alexander Zalachenko. Salander wordt gezocht voor moord en door de media is ze neergezet als een psychopaat, moordenaar en satanist. Alleen Blomkvist is overtuigd van haar onschuld. Hij ontdekt de relatie tussen de vrouwenhandel, het verleden van Salander en de Zweedse veiligheidsdienst en wil daarover publiceren. Maar wil Salander wel meewerken? Ze vertrouwt niemand en zeker Blomkvist niet, die haar als enige veel te goed kent. Uiteindelijk moet ze voor de rechtbank verschijnen. Zal het recht zegevieren?

Na de heftige gebeurtenissen van deel 2 beland Lisbeth in het ziekenhuis. Maar niet alleen zij ligt op deze afdeling, ook de persoon die voor een groot deel verantwoordelijk is voor haar toestand, Alexander Zalachenko, ligt op dezelfde afdeling. Dit vind ze maar niets, ze ligt alleen in een ziekenhuis kamer en door haar verwondingen kan ze niet uit haar bed komen.
Omdat ze verdacht wordt van moord mag niemand haar bezoeken., alleen haar artsen. Deze houden de politie op afstand tot ze genoeg opgeknapt is om verhoord te worden.

Ondertussen probeert Mikael Blomkvist zoveel mogelijk bewijzen te verzamelen wat er nu precies gebeurd is. Hij komt er al gauw achter dat deze zaak zoveel groter is dan de Wennerstr√∂m-affaire in deel 1.
Hij schakelt dan ook de hulp van zijn redactieleden in maar ook de voormalige baas van Lisbeth, Dragan Armanskij, van Milton Security.

Omdat Mikael ook Lisbeth's kant van het verhaal nodig heeft, smokkelt hij een handlaptop het ziekenhuis in. Zo kan lisbeth contact houden met de buitenwereld en zichzelf voorbereiden op de rechtzaak.
Ze doet dit door haar autobiografie te schrijven. Deze wordt uiteindelijk gepubliceerd door Millennium op de 3de dag van haar rechtzaak, zodat de rest van de wereld weet wat er gaande is.

Dit derde deel vond ik een enorm spannend boek, de complotten, de berovingen en de tikkende klok zorgen ervoor dat je op het puntje van je stoel zit, hopende dat ze alles op tijd kunnen rond krijgen.
Wanneer er dan berovingen en nog meer moorden plaatsvinden en de hoofdspelers de moed bijna willen opgeven kan je je gewoon niet voorstellen wat de veiligheidsdienst allemaal doet om zijn eigen hachje te redden.