Dit is mijn eerste boek van deze auteur. Meteen vanaf de allereerste bladzijde zat ik in het boek.
Het pakt je meteen! Het speelt zich af in IJsland, een land met vulkanen en veel toeristen. De terroristen hebben het land ook ontdenkt. Een cel van IS heeft een plan bedacht om de grootste vulkaan Katla van het land te laten uitbarsten. Dit zal niet alleen IJsland verwoesten maar de hele wereld gaat er last van krijgen. De vorige uitbarsting met die Asregen? Dat was een babyvulkaan vergeleken bij deze. Oogsten gaan mislukken als deze vulkaan tot ontploffing komt en het klimaat zal een grote klap krijgen. En gebieden zullen onbewoonbaar worden.

Tom maakt foto reportages voor National geographic en hij gaat op onderzoek uit in IJsland Tijdens een van zijn tochtjes in een krater van een slapende vulkaan gaat er iets goed mis met de lift. Hij wil onderzoeken hoe dit had kunnen gebeuren. Hij heeft ook nog een tweede baan, hij werkt undercover bij de militaire inlichtingendienst. Van zijn baas krijgt hij een aparte opdracht om te voltooien. Naarmate hij antwoorden krijgt, komen er allerlei gevaren op zijn pad. Hij moet zichzelf beschermen, maar ook het onderzoeksteam dat met hem mee is. Wie kan hij vertrouwen?

Het is een spannend boek, veel actie en natuurgeweld. Je bent er voor het gevoel zelf bij als de klok doortikt. Je wilt de personages helpen. Maar is dat wel mogelijk? Is dit nog te stoppen?
De schrijfstijl is vlot en voor je weet ben je op de helft. Het laat je niet meer los. Je moet weten wat er gaat gebeuren en met wie. Ik wil zeker meer lezen van deze auteur!

Wel had ik een probleem bij blz. 118 ongeveer. Daar zijn twee namen verwisseld. Arne wordt daar genoemd, dat ze bij hem in de auto stappen. Dit kan helemaal niet. Dat is onmogelijk, gezien de toestand van deze man. Omdat dit voor mijn gevoel niet klopte, heb ik 3-4 hoofdstukken opnieuw moeten lezen. Ik dacht dat ik iets gemist had. Maar nee, het is een naamsverwisseling, want een paar paginaâ€™s verder komt Arne weer in beeld. Door de context te volgen kom je er achter dat het de naam van een van de andere teamleden moest zijn, waarschijnlijk: Einar. Maar hierdoor was ik echt uit het verhaal, heb het even weggelegd om er de dag erna weer fris in te springen.

Maar ik vond het echt een verhaal vol spanning en vaart, dus het krijgt 4**** van mij!