Harry Potter en de Steen der Wijzen gaat over een jongen genaamd Harry. Harry zijn ouders worden vermoord door een duistere tovenaar, al in zijn eerste levensjaar. Hij heeft hen nooit gekend. De duistere tovenaar genaamd Voldemort is er op magische wijze niet in geslaagd Harry ook te vermoorden. Hij verdwijnt spoorloos. Het enige wat Harry aan deze confrontatie overhoud is een litteken in de vorm van een bliksemschicht.
Harry woont de rest van zijn jeugd bij zijn peetouders, de Duffelingen. Voor Harry is dit een regelrechte ramp. Op een dag krijgt Harry een uitnodigingbrief van Zweinstein Hoge School voor Hekserij en Hocus Pocus.
Met een speciale trein die vertrekt van perron 9^3/4 belandt Harry Potter op Zweinstein. Hier leert hij alles over bezemstelen, toverdranken en monsters. En uiteindelijk moet hij het opnemen tegen zijn aartsvijand Voldemort.

Harry Potter en de Steen der Wijzen was voor mij de eerste kennismaking met de magische wereld van Harry Potter. . Wat ik het meest bijzonder vind aan Harry Potter en de Steen der Wijzen is hoe tijdloos het verhaal is. Over tien, twintig, of misschien zelfs wel vijftig jaar kan men dit boek nog lezen alsof het net geschreven is.

De personages in het boek zijn goed doordacht en je krijgt veel informatie over de personen. Vooral Harry, Ron en Hermelien worden uitgebreid uitgelicht. Dit omdat je in het boek voor het eerst kennismaakt met de personages zodat je in de loop van de serie een sterke band kan opbouwen. Dat was voor mij het belangrijkste element in het boek, de empathie die je opwekt voor de hoofdpersoon.
Mijn favoriete personage is professor Sneep. Dit omdat hij een heel geheimzinnig karakter heeft en enorm onvoorspelbaar reageert. Later in het boek blijkt dat Sneep dubbele gevoelens heeft over Harry. Wat een interessant twist aan het verhaal geeft.
Mijn favoriete hoofdstuk is ''Het Verboden Bos''. In dit hoofdstuk krijgen Harry, Ron, Hermelien en Malfidus straf en moeten met Hagrid mee het verboden bos in. Dit is mijn favoriete hoofdstuk omdat het een erg geheimzinnig hoofdstuk is. Dit komt deels door de confrontatie met Harry en heer Voldemort, de eerste confrontatie na 11 jaar. Verder worden de karakters in het boek nog beter uitgelicht, zo wordt duidelijk dat Malfidus eigenlijk helemaal niet zo stoer is als hij eruit ziet.
Tijdens het boek krijg je steeds meer vragen waarop het antwoordt pas aan het einde van het boek duidelijk worden. Sommige blijven zelfs na het einde nog een raadsel.
De schrijfstijl van het boek is uiteraard erg goed. Het verhaal is erg spannend maar zit ook vol humor.
Je moet enorm veel fantasie hebben om zo'n verhaal te kunnen bedenken. J.K. Rowling heeft maar weer bewezen dat dit boek zeker thuis hoort in het genre “Fantasy”.
Vanaf het moment dat je aan het verhaal begint zit je er goed in. En mocht je het verhaal nog niet kennen, dan zal je het boek in één keer uit willen lezen; het verhaal zit vol mysterie en wordt spannender met elke bladzijde die je omslaat.

Kortom, Harry Potter en de Steen der Wijzen is de inwijding in een magische wereld die iedereen in zijn greep heeft. Hoe oud je ook bent. Voor iedereen is het boek even geschikt.
Wen er maar aan. Harry potter is een levensmiddel.

PS. Eerst het boek lezen en dán de film kijken ;)