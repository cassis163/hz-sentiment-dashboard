Ooit over nagedacht? Wie jou ziet, bekijkt, observeert en volgt - zonder dat je het weet? Niet alleen via social media. Ook via camera's op straat, in winkels en als je gebruik maakt van het OV?

Als je nu zenuwachtig wordt, is "I See You" (Ik zie jou) van Clare Mackintosh niets voor je. Denk je stilletjes "kan me niets schelen" of ben je liefhebber van psychologische thrillers, spanning en sensatie? Probeer deze eens!

"I See You" is de tweede detective van Mackintosh. Haar eerste, "I Let You Go" verscheen in 2015 en is inmiddels in dertig talen beschikbaar. Zowel "I Let You Go" als "I See You" (2016), zijn best-sellers.

Vóór Mackintosch auteur werd, werkte ze twaalf jaar bij de Engelse politie. Vervolgens veranderde ze in 2011 van carriëre. Ze startte als journaliste en freelance consultant en heeft een zeer vlotte pen.

Hoofdpersoon in "I See You" is een gescheiden vrouw en moeder. Ze woont met tweede man en haar kinderen uit haar eerste huwelijk in een Londense buitenwijk. Zoals zovelen, reist ze elke werkdag met het OV. Zoals jij en ik, leest ze af en toe zo'n gratis krantje als Metro.

Haar duffe leventje wordt volledig op z'n kop gezet, als ze op een dag haar foto ziet in het krantje. Die foto staat bij een contact advertentie. Thuis en bij haar buren wordt er wat lacherig om gedaan: "Flauwe grap. Waar maak je je druk om?"

Het zit haar echter niet lekker. Dit is een soort identiteitsfraude. Straks herkennen mensen haar. Gelukkig treft ze een sympathieke politie-agente; die niet veel kan doen.

Maar dan wordt er iemand vermoord. Er is inderdaad meer aan de hand met die contactadvertenties.

Langzaam voert Mackintosh de spanning op. Steeds meer mensen blijken geheimen te hebben, inclusief gezinsleden en politie-agenten.

Praktisch iedereen verandert in potentiële verdachte.Net als de wat naïve, lieve hoofdpersoon begint de lezer iedereen en elke situatie te wantrouwen. Perspectief wisselt voor de lezer ook: die weet af en toe waar de moordenaar mee bezig is.

Pas tijdens de laatste pagina's wordt duidelijk wie achter die advertenties en moorden zit - toch? Einde verhaal - denk je? Tot de laatste komma en punt blijft het spannend. Echt: je legt dit boek huiverend neer.

Mackintosh boeit door verwikkeling op verwikkeling, geloofwaardige personages, herkenbare situaties en toenemende spanning. Dit kan iedereen overkomen.

Als je deze griezelige, hedendaagse detective uit hebt; denk dan eens na. Wie weten er meer over jouw leven dan jij wilt?

Let eens op hoe weinig moeite het kost in het OV; waarmee "I See You" begint. Een bank voor je zit iemand via een mobiel berichten te lezen en jij kan deels meelezen. In de coupé voert iemand een gesprek of belt. Onvrijwillig kan jij beide kanten van het gesprek volgen. Je loopt over straat en mensen nemen foto's - met jouw hoofd erop. Al die camera's op straat, in winkels en elders? Hoeveel mensen kennen jouw gewoontes, routines, je pincode?

Warm aanbevolen; hoewel "I See You" of de Nederlandse vertaling waarschijnlijk vrouwen meer aangrijpt dan mannen. Komt door de hoofdpersonen en het onderwerp: geweld tegen vrouwen.

Andere psychologische thrillers van Clare Mackintosh:
- "I Let You Go" (2015)
- "I See You" (2016)
- "Let Me Lie"(augustus 2018)