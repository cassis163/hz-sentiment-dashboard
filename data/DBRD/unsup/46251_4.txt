Deze recensie is eerder verschenen op Hebban.

Een echte Ludlum. De fontini strijders. Op de kaft staat : Roman van een huiveringwekkend mysterie. Nu dat kan kloppen want het is echt een verhaal wat je meeneemt naar een wereld waarvan wij niet echt een weet hebben. Natuurlijk lezen we over gevonden bijbelteksten, de tweede wereld oorlog, MI 6 en de italiaanse fasisten maar dit verhaal aaneengesmeed tot een geheel neemt je mee naar een wereld waar van wij als gewone burgers niet veel van af weten. Het ontwikkeld zich als een goed geregisseerde film. The bourne Identity is dan ook van zijn hand dus je kunt je wel voorstellen waar het over gaat. Het verhaal begint in Griekenland met een orde die al eeuwen een kluis bewaakt met documenten die de wereldse geloofsbelevenis op zijn grondvesten kan doen schudden. Om de onderzoekers van Hitler voor te blijven wordt de kluis vervoerd door een monnik en zijn broer die trein machinist is. Er is nog een andere persoon die van deze trein af weet. De monnik pleegt zelfmoord na zijn broer te hebben gedood. Dit om te voorkomen dat men weet waar de kluis is verstopt. Alleen Savarone Fontini Christie weet nog waar deze zich bevind. Hij laat op zijn landgoed wat aanwijzingen achter. Gelukkig voordat zijn hele familie wordt uitgemoord. Op een na Victtorio Fontini, die te laat op het familie treffen komt en gered word door de oude stalmeester. Victtorio wordt naar Engeland gesmokkeld waar hij in schotland wordt voorbereid op infiltratie. Hij werd naar Engeland gebracht voor het geheim.......... maar hij weet er niets van alleen de laatste woorden die zijn vader hem toeriep.......... of riep hij ze naar iemand anders? Iemand met een witte baan in zijn haar?