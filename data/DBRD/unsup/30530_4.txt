De boeken Imperium en Geest zijn niet met elkaar te vergelijken, toch zijn ze uit hetzelfde brein ontsproten van Robert Harris. Was Imperium het relaas van een assistent, nu is de ik-figuur een ghostwriter. Het is letterlijk een geest. Van begin tot het eind. Het verhaal is alleen maar door de ogen van de ghostwriter verteld en dat maakt het toch uniek.

Adam Lang was de langstzittende maar ook een controversiÃ«le premier van Engeland. Het begint allemaal met de dood van de ghostwriter McAra. Hij zou de memoires van Lang moeten opschrijven, maar zijn lijk wordt aangetroffen op een strand van het Lambert's Cove op het eiland Martha's Vineyard. De tweede ghostwriter, die het verhaal vertelt, komt aan de hand van McAra's manusscript dat er meer aan de hand is met de persoon Adam Lang. Persoonlijke tegenstellingen tussen de voormalige premier en zijn toenmalige minister van Buitenlandse Zaken Richard Rycart vormen de voedingsbodem die halverwege het verhaal een belangrijk onderdeel vormt van Geest. De CIA speelt een rol, maar ook de mensen rondom ook Adam Lang zoals zijn vrouw Ruth en zijn secretaresse en minnares Amelia Bly en een bekende van Adam Lang uit het verleden Peter Emmett spelen een belangrijke rol. Het geheel is bijna een intrige, die door Harris goed wordt beschreven.

Harris laat in het midden wie de ghostwriter is. De ghostwriter ziet zichzelf ook geen vooraanstaande rol in het grote geheel. Dat komt een aantal malen in het verhaal terug. Hoe verder het verhaal vordert, hoe dreigender en ook grmmiger het verhaal er ook op wordt. Dat is wel de grootste kracht van dit boek, dat vooral het ontsluieren van een aantal geheimen de grootste spanning met zich meebrengt, zonder dat de identiteit van de hoofdpersoon wordt onthuld. Erg vlot geschreven, maar ook vertaalt. Al met al een plezierig boek waarin Harris in mijn ogen hier beter op dreef is dan bij Imperium.