Een ingrijpend waargebeurd verhaal wat ik met gekromde tenen heb gelezen.
Vreselijk dat Vicky verkracht wordt door haar broer David en dan zwanger raakt op 12 jarige leeftijd. Doordat David het lievelingetje is van hun moeder, verzwijgt Vicky de ware toedracht over de vader van haar kind.
David blijft haar manipuleren, ook na de geboorte van dochter Kirsty.
Ik had de neiging om het boek dicht te klappen op het moment dat ze eigenlijk gedwongen werd door haar moeder om David op te zoeken in de gevangenis, wat ze niet wilde en haar mond hield over de verkrachting en het feit dat hij haar bijna vermoordde. Doordat ik me zat op te winden over haar zwijgzaamheid was ik bijna geneigd om te stoppen met dit boek, maar heb hem uiteindelijk toch uitgelezen. Erg heftig!