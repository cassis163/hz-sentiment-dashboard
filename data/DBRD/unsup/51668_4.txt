James Harkin, Andrew Hunter Murray, Anna Ptaszynski en Dan Schreiber werken al jaren voor QI, de immens populaire kennisshow van de BBC, niet te verwarren met ‘de uit China bekende term voor spirituele energie’. James heeft inmiddels vijf boeken op zijn naam staan, en is al tien jaar lang een van de belangrijkste schrijvers van QI, Andrew is, naast schrijver, een stand-up comedian, Anna is scriptschrijver en heeft ‘wat gedaan’ in de Schotse politiek en was werkzaam in de Australische reclamewereld. Dan, ten slotte, houdt van yetis. Ze worden - liefkozend - aangeduid als elfen.
“AARDVARKS: A zookeeper performed mouth-to-snouth on an aardvark for an hour.”
Bijna vier jaar geleden besloten deze vier elfen om feiten die van de QI-snijtafel vielen, op te vangen en te gebruiken in een wekelijkse podcast. Wetenswaardigheden zoals dat in 1928 de VS, GB en Duitsland een verdrag hebben getekend ter beëindiging van alle oorlogen, of dat de Dalai Lama bang is voor rupsen of dat Twitter een 19de eeuws (Engels) woord is voor een abces in de voet van een paard (hoefzweer).
“NORTHERN LIGHTS: A purple atmospheric phenomenom was discovered. Unfortunately, it was named by the public, so it’s now called Steve.”
De podcast kreeg de eigenaardige naam No such thing as a fish, naar een uitspraak van de bekende Amerikaans paleontoloog, geoloog en evolutiebioloog Stephen Jay Gould, die na jaren en jaren van onderzoek concludeerde dat vissen niet bestonden. Week na week, in afleveringen van rond de vijftig minuten, weten James, Andrew, Anna en Dan lachwekkende, volstrekt ongeloofwaardige, meestal onnuttige maar daardoor verslavend interessante informatie te spuien en zijn er honderdduizenden die er met veel plezier naar luisteren.
“SMUGGLING: Objects smuggled in 2017 included 4 tonnes of eels, 330 exotic tortoises and 6 kilos of horse genitals.”
En nu is er The book of the year dat uit een jaar waarin iedereen gebombardeerd werd met ‘fake’ nieuws, toch nog honderden pagina’s met obscure, maar absoluut ware feiten weet te halen. Op alfabetische volgorde van onderwerp komen allerlei gebeurtenissen, vondsten en ontdekkingen uit het afgelopen jaar langs. Voorzien van tekeningen en hier en daar afgewisseld met dialogen die rechtstreeks uit de podcast lijken te komen.
KOREA, NORTH
Dan: North Korea has launched a new tourism website.
Andy: Is that the... most important North Korean news of the year?
Dan: Definitely. Can’t think of anything more relevant. They offer a variety of themed vacations, including a surfing holiday, a taekwondo holiday, and a labour tour, where you can participate in rice planting, weeding and fruit picking.
Anna: That sounds like fun. They’ve also launched a new tourist ferry this year.
James: Can we stop saying ‘launched’?
Dan: I bet they’ve done that to keep everyone on edge. In press conferences they probably say, ‘We have launched ...a ferry.’
Anna: They have actually launched a tourist ferry! It goes from the coast of North Korea to Vladivostok in Russia, and on nice days it slows down so that passengers can ‘enjoy the smell of  the sea’.
Andy: That is not the only overseas expansion they’ve had. Did you see that earlier this year North Korea posted an advert online, selling spare nuclear material?

The book of the year is niet bedoeld om achter elkaar uit te lezen. Dit boek hoort op je koffietafel of bijzettafel te liggen of op het toilet, zo voor het grijpen, om vervolgens elke dag een willekeurige pagina open te slaan en een volkomen triviaal weetje tot je te nemen, zodat je leunend tegen het koffiemaakapparaat op je werk of 's avonds in de kroeg of tijdens de kennismaking met je aanstaande schoonouders tussen neus en lippen door kunt zeggen: “Wist u dat Game of Thrones het wereldrecord heeft voor meest in brand gevlogen stuntmensen?”. En dat je dat dan met getallen kunt onderbouwen?
“ZYZZYVA: The Oxford English Dictionary added a new last word.”