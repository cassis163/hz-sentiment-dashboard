Waar het verhaal over gaat ga ik niet meer in detail aanhalen, omdat het al diverse malen gebeurd is hierboven. Ik wil samen met U delen hoe ik dit boek ervaren heb.
Dit tweede boek van Max van Olden is voor mij een spannende psychologische thriller geworden waar ik veel spannende leesuurtjes aan beleefd heb. Het leest als een trein.
Om te zien hoe Oscar van een normale gelukkige advocaat een sombere man werd met wraakgevoelens doet je wel wat. Tja als je je eigen kind verliest, en denkt dat het met opzet is gebeurd, denk ik dat je tot alles toe in staat bent.

Het verhaal speelt zich in het verleden en heden af. Dat was fijn om te lezen.
Teruggrijpen naar het andere tijdsdeel leverde geen leesproblemen op. Mede door de als bijzonder prettig ervaren schrijfstijl van Max van Olden. Met veel verrassende wendingen werd ik telkens op het verkeerde been gezet.
Alle personages, van hoofdpersonen Oscar en Alexander tot de secretaresse en Astrid toe, zijn goed uitgediept en je bent er zó mee thuis. Tot de ontknoping toe, wie de juiste man is, blijft het bijzonder spannend.
Voor wie van een goed psychologisch verhaal houd, is dit een échte aanrader.

Ook de cover is mysterieus om te zien. Mijn eerste gedachte was, alléén maar twee fel verlichte koplampen? Waar slaat dát nou op.
Maar toen ik tot de ontdekking kwam dat in principe het hele boek daarom draait, ja toen vond ik het zéker een passende cover die niét beter tot zijn recht had kunnen komen dan op deze manier.
Al met al een verrassend verhaal dat voor mij zijn vier sterren zéker waard is.