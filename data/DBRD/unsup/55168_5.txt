Wat heb ik genoten van de rijke taal in deze historische avonturenroman. Vlot verteld, avontuurlijk geschreven en bovendien enorm leerzaam door alle historische feiten. Ruim 400 paginaâ€™s lang waande ik mij in de 17e eeuw en reisde ik door kleurrijke Europese steden als Londen en Amsterdam naar Smyrna en Mocha in het Ottomaanse Rijk. Meesterdieven, geheimschriften, vermommingen, de machtige VOC en vooral: de opkomst van het kostbare product koffie.
De cover van het boek is werkelijk een juweeltje en nodigt niet alleen uit tot lezen, maar ook om met het boek te pronken in de boekenkast. Door het toevoegen van briefwisselingen wordt het verhaal goed in de context geplaatst. Het einde is zeker de moeite waard en verrassend bovendien. Absoluut een aanrader voor liefhebbers van historische romans, natuurkundige ontdekkingen en verre reizen!