Het vervolg van de Noordzeemoorden.
Wat fijn dat ik dit mocht lezen van Not Jut Any book.

Ook dit 2e deel is een zeer spannende thriller. Ik heb bewust de achterflap niet gelezen om zodoende de spanning op te voeren en mij laten verrassen door de inhoud van dit boek.
Kyra en Inspecteur Maud Mertens komen elkaar ook weer tegen en de personage zijn zeer goed uitgewerkt.
Het is een fijne thriller om te lezen alhoewel de inhoud (waar ik helemaal niets over kwijt wil), af en toe de rillingen over je rug laat lopen.

Isa Maron heeft een bijzonder fijne schrijfstijl, hoofdstukken zijn niet te lang en de overgang van de verdwenen kinderen en het verdwenen zusje van Kyra lopen vloeiend in elkaar over.
Ben nu al benieuwd naar het volgende boek, waarin hopelijk weer een tipje van de sluier wordt opgelicht over de verdwijning van de zus.

Het verhaal is helemaal van deze tijd geschreven wat ik héél bijzonder vind. De vliegtuigramp, verdwenen meisjes in Panama, zwarte Pieten, en zelfs de man in Rosmalen die met een kind in het bos aan het wandelen was. Allemaal waargebeurde items die verweven zitten in deze thriller.
Ijskoud laat je niet los en is moeilijk weg te leggen. Ook de cover is weer schitterend en sluit goed aan bij deze thriller. Een groot compliment aan Isa Maron die met deze thriller weer een 4,5 tot 5 sterren boek op grote hoogte tot ons heeft gebracht.