Mannen die vrouwen haten is een subliem boek. De verschillende verhaallijnen vormen in het boek een aaneenschakeling van gebeurtenissen die zo met elkaar verbonden zijn dat ze uiteindelijk een mooi samenhangend verhaal vormen zonder dat het storend wordt. Larsson beschrijft de personages uitvoerig, elk met hun eigen karakteristieke eigenschap. Spanning en mysterie stuwen je tijdens het lezen steeds verder in het verhaal. Je wil gewoon doorlezen. In het begin vormen de vele personnages van de familie Vanger wel even de aandacht van de lezer maar Larsson weet dit fantastisch op te lossen door ergens in het verhaal een stamboom op te nemen. Tijdens het lezen kan je dan mooi even terugbladeren en het personage terug juist situeren binnen de familiestamboom. Verhaallijn is prima. Uitkijken naar het tweede boek...