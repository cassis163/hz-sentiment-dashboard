Sporen op het ijs is het debuut van de Zweedse jurist Lars Rambe. Qua stijl vertelt Rambe twee verhaallijnen. Om en om worden omstandigheden rond een dubbele moord in 1965 en het heden van 2005 verteld. Journalist Fredrik Gransjö haalt deze gebeurtenissen uit de mottenballen om een goed verhaal voor zn krant te maken, maar ontketent hiermee meer dan hem lief is.
Rambe heeft een aangename schrijfstijl, zodat het boek vlot leest. Spanning komt eigenlijk pas na een 160 bladzijden om de hoek kijken en de auteur weet die spanning tot aan het eind redelijk goed vast te houden. Je blijft benieuwd wie uiteindelijk wat gedaan heeft.
Op zich vind ik dit boek een prima debuut, maar ik vind dat Rambe iets teveel uitlegt en verklaart aan zn lezers. Op de cover staat: literaire thriller. Nou nee, het is gewoon een lekkere detective, waarbij de hoofdpersonen redelijk uit de verf komen, een goed verhaal wordt verteld en waarbij ook de draadjes mooi bij elkaar komen. Al met al een prima debuut en goed voor 3 sterren.