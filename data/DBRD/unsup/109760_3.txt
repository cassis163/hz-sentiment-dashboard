Ik ben gek op mode en dit boek klonk echt als een heel leuk boek. ‘Het modeproject’ leest lekker snel weg en vooral het einde had ik niet aan zien komen. Je leest afwisselend vanuit de perspectieven van Charlie en John, dat maakt het boeiend, omdat ze beiden uit verschillende thuissituaties komen. Die zijn namelijk best heftig en dat maakt het zeker geen luchtige YA.

Daarnaast heeft Charlie een hele grote kennis van mode, wat het voor een echte modeliefhebber heel leuk maakt om te lezen. Hoewel John mode haat, leer je hem langzamerhand kennen en merk je dat hij toch niet zo blijkt te zijn als je in eerste instantie dacht.

Wat ik zelf erg leuk vond, was dat het einde echt totaal als een verrassing kwam. Je denkt zeker te weten hoe het eindigt, maar door de plottwist die Susan Juby erin gooit, eindigt het ineens totaal anders. Dat maakt het net een wat interessantere YA dan ik in eerste instantie gedacht had.

‘Het modeproject’ van Susan Juby is zeker geen luchtige YA. De thuissituaties van Charlie en John zijn allesbehalve alledaags en het einde is best wel heftig. Het boek leest makkelijk weg en is zeker een aanrader als je van mode houdt.