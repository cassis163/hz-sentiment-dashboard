Ik heb ontzettend genoten van De 100 jarige man die uit het raam klom en verdween. Het boek bevat een aaneenschakeling van bizarre gebeurtenissen, allen beschreven in een droge, maar grappige schrijfstijl.

Het hoofdpersonage, Allan Karlsson, besluit op zijn 100e verjaardag het bejaardentehuis te verlaten door het raam. Onderweg maakt hij heel wat rare gebeurtenissen mee, maar niet zonder de nodige vrienden om hem heen te verzamelen. Het boek wisselt het heden - de verdwijning van Allan - af met zijn levensverhaal. En ik kan je vertellen, deze man heeft een hele hoop meegemaakt in die 100 jaar. Hij heeft alle bekende wereldleiders persoonlijk ontmoet, van Mao Zedong, Franco en Harry Truman tot Churchill, Johnson en Stalin. Misschien niet zo realistisch, maar dat is allesbehalve wat dit boek wil zijn..

Het is een echt feel good verhaal, vol grappen, maar tegelijkertijd ook serieus. Ik heb er één wijze les uit gehaald; zelfs zonder je bezig te houden met politiek of religie kom je er altijd mee in aanraking.Een aanrader, dit boek!