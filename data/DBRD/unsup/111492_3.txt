Titel: Door rood verbonden
Auteur: Saskia van Mieghem
Uitgeverij: Ambilicious
209 pagina's

Saskia van Mieghem (1967) heeft na haar debuut met ‘Voor altijd twee’ de stoute schoenen aangetrokken. Was haar eerste boek gebaseerd op waargebeurde feiten, nu zet zij haar eerste stappen in fictie.
De overgangsperikelen bij vier verschillende vrouwen verdwijnen op de achtergrond wanneer zij spontaan een week op vakantie gaan in Drenthe. Een week van begrip en ontspanning. Maar, is alles wel zoals het lijkt? Of speelt er iemand een spel?

Lukt het Anna, Barbara, Carolien en Diana om hun laatste troef geheim te houden?

De rode cover sprong er opeens uit tijdens het scrollen op social media, en de kern woorden 4 vrouwen, overgang, vakantie en ontspanning waren een mooie aanvulling. De interesse in het boek was gewekt en door een leuk twitter bericht ontving ik een recensie exemplaar.
Wat me meteen opvalt is de heerlijk luchtige schrijfwijze van Saskia. Het leuke chat bericht waar je zo in kan stappen en de vanaf het begin al vlotte losbandige woordkeuze Verwacht niet een super spannende thriller en ook geen diepgaand verhaal. Geniet gewoon van het geklets en onderling gekibbel waar sommige vrouwen gewoon goed in zijn. Verder wil ik ook niet teveel prijsgeven, want dat moeten jullie maar zelf ontdekken door het boek te lezen.

‘Kijk eens naar onze karakters, we zijn zo ontzettend verschillend. En dat zijn de vrouwen uit het kaartspel ook. Ze spelen voor zich maar kunnen ook prima samen. Net als wij dus.’

Barbara, Anna, Carolien en Diana zouden zo als cast van een nieuwe film à la ‘moordwijven’ kunnen meedoen. Dit verhaal leent zich er in ieder geval goed voor als hier daar nog wat puntjes op de i zouden worden gezet. Ik heb in ieder geval genoten van het boek.


Plot: 3
Schrijfstijl: 4
Leesplezier:4
Spanning : 3
Psychologie: 2,5
Originaliteit: 3,5

Ik geef ‘ Door rood verbonden’ 3***