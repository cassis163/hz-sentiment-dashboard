Recensie Verkapt, een studente - een aap - hun strijd Janneke Bazelmans

Samenvatting
Nora van Severingen is student en krijgt de kans om stage te lopen in Borneo bij het palmoliebedrijf P.T. Palmoil. Dit bedrijf draagt uit dat het verantwoord onderneemt. Het bedrijf produceert biologische palmolie, betrekt de bevolking in de uitbreidingsplannen voor een hele grote plantage en wil een school oprichten voor de kinderen van de plantagemedewerkers, de Dayakabevolking. Deze bevolking staat bekend als de koppensnellers in de jungle. Nora's stage opdracht is om mee te helpen de school te realiseren. Om haar scriptie goed te kunnen onderbouwen gaat ze onderzoek doen naar P.T. Palmoil en wat er zoal komt kijken aan vergunningen en regelgeving. Bij dit onderzoek komt ze tot verontrustende ontdekkingen. De lokale bevolking blijkt verdeeld. De ene helft is voor het uitbreiden van de plantage, de andere helft is tegen. Hoe meer Nora te weten komt hoe groter het gevaar waar ze in terecht komt.

Leeservaring
De niet te lange zinnen, de relatief korte hoofdstukken en de vlotte schrijfstijl maken dat het boek prettig en vlot weg leest. Het boek is een eco-thriller. Het zet je naast het leesplezier aan tot nadenken over de gevolgen van menselijk handelen voor het regenwoud.
Deze thriller is gebaseerd op waar gebeurde dingen. Hierdoor is het een heel realistisch verhaal.
Je krijgt een goed beeld van de personages. Het karakter van de hoofdpersonen is goed uitgewerkt. De drijfveren die de personen tot handelen zetten zijn heel reÃ«el.
Ook krijg je een mooi beeld van het regenwoud en haar dierlijke en menselijke bewoners. De gevolgen van menselijk ingrijpen in de natuur worden erg duidelijk in het verhaal.