Wat Bertina Mulder erg goed heeft gedaan in dit boek is het samen laten komen van de twee (emotionele) verhalen van twee mensen uit verschillende generatie. Het boek is van bescheiden omvang en met de prettige schrijfstijl van Mulder had ik het boek zo uit. Goed lopende zinnen die hier en daar aanvoelen alsof je echte literatuur aan het lezen bent vind je zeker terug in dit boek. Er zijn enkele onderwerpen waar luchtig over wordt geschreven. Zoals de coming-out van Sjoerd. Prettig dat hier luchtig over geschreven wordt, alsof het de normaalste zaak van de wereld is, er hang namelijk nog wel te vaak een taboe over denk ik. Je kan aan het verhaal en vormgeving duidelijk zien dat er veel moeite en tijd in is gestoken. Deze tijd en moeite komen zeker tot zijn recht in dit prachtige boek dat ik graag vijf sterren geef :)