Douglas Kennedy heeft een lange aanloop nodig om tot het wezen van het boek te komen: de tocht omhoog en de harde duikeling naar beneden van David Armitage. Het is een vlot leesbaar boek, maar het kostte me wel enige moeite om de eerste helft door te komen. Het is vrij saai, er gebeurt niet zo heel veel.
Armitage is scenarioschrijver en na veel gesappel en afwijzingen wordt een script van hem een succesvolle TV-serie. Het geld stroomt binnen, maar het huwelijk van David en Lucy loopt al vlot op de klippen door zijn eigen stomme schuld (hoewel de tekenen van verval al langere tijd zichtbaar waren). David klimt verder op de ladder van succes totdat hij op een gegeven moment van plagiaat wordt beschuldigd. De weg naar beneden is keihard en in no time is David alles kwijt.

Het boek leest zoals gezegd vlot weg, maar ik vond De afspraak van deze auteur stukken beter en veel geloofwaardiger. In verleiding is prima als tussendoor boek, maar niet veel meer dan dat. Dat heeft voornamelijk te maken met de wel erg sterk aangezette violen rondom de ineenstorting van de wereld van David Armitage. En ik had liever een wat meer actieve hoofdpersoon gezien. Het overkomt hem allemaal; er zit weinig initiatief van hemzelf in.
Al met al goed voor 3 duimpjes.