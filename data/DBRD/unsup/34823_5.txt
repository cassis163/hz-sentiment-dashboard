Vorige week vonden wij in de schoolbibliotheek een, in ouderwets papier verpakt, pakketje. Niemand wist wie het neergelegd had. De ongelooflijk nieuwsgierige kinderen scheurde het papier meteen in stukken. Er kwam een heel geheimzinnig boek tevoorschijn, Villa Willemina! De bladzijden van het boek waren totaal verkleurd, ze zaten onder de vegen, vlekken en kreukels. Er hing ook een vreemd muf luchtje aan. Het boek leek minstens 100 jaar oud. Hoe kwam dit boek in de schoolbibliotheek terecht en wie had het hier neergelegd?
Willemina beleeft met haar ouders het ene na het andere avontuur. Elk jaar opnieuw gaat het gezin weer een nieuwe uitdaging aan. Zo runde ze een camping, hondenhotel en een bioscoop. Nu erven zij een oud hotel. Niet zo maar een hotel, maar een hotel vol met bejaarden mensen! Gelukkig valt de verhuizing mee voor Willemina. Ze vindt al snel een vriendje, Barend. Samen verkennen zij het hotel en maken kennis met de bijzondere bewoners. Zowel met de oudjes als het hotel zelf blijkt iets heel bijzonders aan de hand te zijnâ€¦.
Villa Willemina is een echte aanrader. Het boek ziet er heel aantrekkelijk uit. Het straalt geheimzinnigheid uit. De vrolijk gekleurde illustraties sluiten perfect aan bij de tekst. Het duidelijke lettertype, de overzichtelijke bladzijde (veel ruimte om de tekst), de korte zinnen en het eenvoudige taalgebruik maken het boek prettig leesbaar. Het verhaal is spannend, maar beslist niet griezelig. Villa Willemina is het eerste deel van een nieuwe verhalenserie uit het laboratorium van circus Patz. Wij hebben genoten van het boek en hopen dat de Patz-laboranten nog heel veel mooie verhalen zullen maken.