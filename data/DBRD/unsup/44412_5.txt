Olivia RÃ¶nning is een 2e jaars studente op de politieacademie. In haar vakantie neemt ze een opdracht mee van een oude zaak. Een zaak waar haar vader ook aan heeft gewerkt. Haar vader is inmiddels overleden dus met hem kan ze niet er niet over praten. Ze stort zich met volle overgave op de zaak en begin te spitten maar ze moet wel eerst Tom Stilton zien te vinden die destijds ook aan deze zaak heeft gewerkt. Maar hij lijkt van de aardbodem te zijn verdwenen ...

Het verhaal heeft veel karakters en veel ervan dragen een rugzak met zich mee en hierdoor onderscheiden ze zich. Je hebt wel snel een band met ze en gedurende het verhaal leef je met ze mee en dit zette me wel regelmatig aan het denken over ze. Door de vele karakters moet je je aandacht er wel goed bijhouden anders ben je de draad snel kwijt. Ik ben meer dan tevreden over hun schrijfstijl en dit is voor mij een boek dat in de bovenste regionen van dit jaar eindigt. Wat voor mij een Scandinavische thriller moet hebben heeft het allemaal in zich, zoals snelheid, gedetailleerd, spanning, levensechte personages en leesplezier. Er wordt heel goed naar het plot toegewerkt dmv verschillende verhaallijnen en een aantal onverwachte wendingen. Dit geldt zeer zeker voor het einde, wat een ontknoping. De ontwikkelingen in het verhaal geven niets te vroeg prijs maar zorgen regelmatig voor een verrassing.

De personages en de verschillende verhaallijnen maken dit boek tot een topper van de bovenste plank. Vanaf de eerste blz heeft het je in de ban en dit hou je vast tot je de laatste blz gelezen hebt en dan baal je dat het boek uit is. Hopelijk ga dit ook verfilmd worden.