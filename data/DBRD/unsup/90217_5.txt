Toen ik het boek voor de eerste keer zag, sprak het me meteen aan (hoewel ik moet toegeven dat ik de Engelse cover mooier vond). Ik heb het dan ook meteen gekocht en gelezen. Ik heb de hele reeks in één ruk uitgelezen en heb er enorm van genoten.

Het verhaal zelf gaat over Nora. Nora moet samen met een klasgenoot (Patch) samenwerken voor een opdracht. Dit gaat niet zoals ze het verwacht had en alsof dat nog niet erg genoeg was, gebeuren er vreemde dingen. Nora rijdt bijvoorbeeld iemand aan die haar daarna probeert te vermoorden. In de auto zit een enorme deuk, maar als ze de auto aan haar vriendin Vee laat zien, zit er nog maar een klein krasje op…

Ik vond het verhaal erg goed geschreven. Het is niet super diepgaand, maar dat zorgt er ook voor dat het ideaal is om buiten te lezen tijdens de vakantie (in het zonnetje zitten, voetjes omhoog, lekker drankje naast je,… Zalig! :-) ). Het verhaal heeft ook zeker de nodige spanning en het is goed opgebouwd.

Buiten de spanning was het boek ook zeker romantisch. Patch en Nora groeien gedurende het boek meer en meer naar elkaar toe en op het einde heeft Nora het zelfs voor Patch over om dood te gaan.

Ik vond het dus een erg leuk boek en raad het ook aan als je onder de vakantie een leuk boek wil lezen om te ontspannen.

Ik geef het boek om deze redenen een 9/10.