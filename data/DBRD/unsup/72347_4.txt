Onder invloed

Proloog:
Marcel probeert Stijn uit een brandend pand te redden.

Renske Nijland is de moeder van Stijn en Liselotte. Renske geeft advies over blootstelling aan gevaarlijke stoffen. Bij calamiteiten wordt haar hulp soms ingeroepen. Als ze aan het hardlopen is, komt ze op een vissersplaats vlakbij de Havikerwaard uit bij een man die ze gaat reanimeren. Ze blijkt de man te kennen, Henk Draaier, met wie ze regelmatig een partijtje tennis gespeeld heeft. De hulpdiensten komen, het slachtoffer heeft een niet reanimeren penning om, het slachtoffer overlijdt. Henk rook naar alcohol. Dit vindt Renske vreemd omdat Henk voor zover zij weet geen alcohol dronk. Jacobs, de vismaat van Henk, had een plons in het water gehoord en heeft Henk uit het water gehaald. Renske en de hulpdiensten troffen Jacob laveloos aan. Als het lijk afgevoerd is, ontdekt Renske tussen het riet een dode reiger, Renkse trekt deze uit het riet. Ook rondom het dier hangt een alcohollucht. Een overleden man, een verwarde man, een dood dier en Renske die duizelig is. Ze belt Marcel, een vriend van haar ex, hierover op. Renske wil autopsie op de zilverreiger en een forensisch team voor de omgeving op sporen te laten onderzoeken. Zolang nog niet zeker is waarom Henk in elkaar zakte kunnen er nog meer mensen ziek worden of erger. Eén dode is genoeg voor Renske’s hele arbeidsleven. Dat wil ze niet nog een keer op haar geweten hebben. Vluchtige organische stoffen hebben invloed op het centraal zenuwstelsel. Als de concentratie maar hoog genoeg is, kunnen ze effecten hebben zoals verwardheid, spraakstoornissen en bewusteloosheid, een soort dronkenschap dus. Marcel wijt de doodsoorzaak aan dronkenschap, hij wil geen verder onderzoek verrichten, ondanks fel aandringen van Renske. Zij denkt dat Henk bedwelmd is geraakt met de dood als gevolg. Renske wil alles uit de kast halen om de echte doodsoorzaak te achterhalen. Na enkele dagen wordt er nog een lijk gevonden, nu langs een wijngaard. Het betreft een afrekening in het criminele circuit. Marcel en Sara zijn betrokken bij dit onderzoek. Zij komen er achter dat er een verband bestaat tussen de dode visser en de afrekening in het criminele circuit. Marcel en Renske’s wegen kruisen elkaar hierdoor weer. Ook de kinderen van Renske raken betrokken en komen in levensgevaar.
De auteur is in het dagelijks leven actief als expert gevaarlijke stoffen. Haar hoofdpersonage Renske oefent hetzelfde beroep uit. De kennis en ervaring van Tamara Onos als Veiligheidsdeskundige is uitstekend verwerkt in het verhaal. De schrijfstijl is vlot en boeiend.