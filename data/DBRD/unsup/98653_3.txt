Vanaf Nu wordt alles beter is een verhalenbundel over situaties waar de meeste vrouwen die eind twintig – begin dertig zijn zich in kunnen herkennen.

In het algemeen was het een heel leuk boek om te lezen, met veel herkenbare onderwerpen en de nodige humor. Het las vlot en ik heb het met een glimlach gelezen dus ik raad het boek zeker aan. Er waren echter wel enkele ergernissen en er ontbrak een achterliggende boodschap en een echte afsluiting van het boek.

Een van de ergernissen waren de korte hoofdstukken, sommige hoofdstukken waren maar 2 pagina’s lang. Ja er waren langere hoofdstukken, maar die korte hoofdstukken begonnen, naarmate ik vorderde in het boek, me toch wel een beetje te irriteren. De irritatie kwam vooral van het feit dat sommige hoofdstukken perfect samengevoegd hadden kunnen worden omdat ze over hetzelfde onderwerp of gelijkaardige onderwerpen gingen.

De tweede grote ergernis was de samenhang van het boek. Er was niet echt een logische volgorde te zien in de opeenvolging van de hoofdstukken. Ik denk dat ze een ongeveer chronologisch zijn geordend, maar ik had waarschijnlijk voor een andere volgorde gegaan zodat hoofdstukken die over gelijkaardige onderwerpen gingen elkaar opvolgde. Nu had ik het gevoel dat het boek soms een beetje van de hak op de tak sprong.

Al in al was het voor een debuut niet slecht, maar ook niet wauw. Het was een feelgood boek voor tussendoor, maar niet het zelfhulpboek dat je zou verwachten op basis van de titel, cover en achterflap