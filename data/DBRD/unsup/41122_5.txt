Jan Vantoortelboom (1975) debuteerde in 2011 met de bekroonde roman De verzonken jongen. Het boek won De Bronzen Uil 2011, de Prijs Letterkunde West-Vlaanderen 2012, en stond op de shortlist voor de Zeeuwse Boekenprijs 2011. Zijn tweede roman, Meester Mitraillette, verscheen in februari 2014 bij uitgeverij Atlas Contact. Het boek werd door het DWDD-boekverkoperspanel verkozen tot Boek van de Maand en geshortlist voor de Zeeuwse Boekenprijs 2014. De Engelse vertaling van Meester Mitraillette - His Name is David - verscheen in 2016 (World Editions). De man die haast had verscheen op 26 februari 2015, ook als luisterboek door Jan zelf ingelezen. Het boek won de Zeeuwse Boekenprijs 2015.
De Drager, zijn vierde roman, verscheen in 2017 wederom bij uitgeverij Atlas Contact.
In De Drager vertelt Vantoortelboom over de twee , inmiddels volwassen, vrienden Bruno en Nicolas. Bruno is bioloog en Nicolas een IT-er. Bruno is vader van een ziek kind, de jongen lijdt aan een erfelijke ziekte. De twee vrienden ontmoete elkaar als Nicolas een IT-project heeft in de buurt waar Bruno woont. In korte hoofdstukken, waarin geen woord teveel staat wordt het verhaal vertelt. Het draait om natuurwetten, bestaansrecht van de zwakkere, ouderschap en vriendschap. Met een bijna onvermijdelijke, rauwe ontknoping.
Het boek leest als een trein en het blijft hangen. Lang nadat het uit was bleef het in mijn gedachten, het heeft me dus duidelijk geraakt.