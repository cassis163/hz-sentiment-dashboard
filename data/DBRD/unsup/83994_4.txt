Wanneer is een verhaal een geslaagde kopie van iets dat al eerder bedacht is? Op een gegeven moment ben ik maar gestopt met het tellen van het aantal overeenkomsten met Harry Potter. En toch ... er zijn talloze navolgers geweest de afgelopen tien jaar, maar deze schrijver geeft er toch zijn eigen draai aan.
Hoewel Neff geboren en getogen Amerikaan is, draait de wereld gelukkig niet om Amerika. Vooruit: de toverschool ligt wel in Amerika, maar er zijn regelmatig uitstapjes, o.a. naar het oude Ierland met alle mythen en sagen die daarbij horen. Een lekkere vlotte schrijfstijl maakt het bijna een pageturner en ik ga zeker deel twee en drie lezen.
Soms ontstaat er gewoon een juweeltje vanuit een bestaand diamant. En laten we eerlijk zijn: zonder de wereld van Tolkien was er ook geen Harry Potter geweest.