Erg onder de indruk van dit boek! Een boek waar orgaanroof, kunstvervalsing, de DDR en de Stasi samenkomen, zeer knap geschreven. Je merkt dat Anya Niewierra veel research gedaan heeft, wat het verhaal zeker ten goede komt. Ik was mee vanaf de eerste bladzijde, werd er volledig in meegezogen.

Het verhaal wordt door het hoofdpersonage Josta verteld, afgewisseld met hoofdstukken door iemand anders verteld. Beetje bij beetje wordt een tip van de sluier opgelicht van wie dit nu eigenlijk is. Het is een zeer intrigerend verhaal, ook door de geschiedenis die er doorheen verweven zit, al had het aller-einde van mij iets anders mogen zijn (dat vind ik er net iets over, maar omdat ik het merendeel van het boek helemaal super vond, blijf ik bij 5 sterren).

Het is eigenlijk ongelofelijk dat dit boek zo weinig gekend is! Aanrader voor iedereen die van een goede literaire thriller houdt!