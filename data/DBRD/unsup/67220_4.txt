Dit is een boek dat ik zowel 1 als 5 sterren zou kunnen geven, dus het zou kunnen dat na een nachtje slapen mijn review nog veranderd. Het feit dat het zo moeilijk was om sterren te geven komt voort uit een paar dingen - normaal vind ik boeken beoordelen vrij makkelijk: lachwekkend slecht (1 ster), niets om over naar huis te schrijven (2 sterren), vermakend maar 'forgettable' (3 sterren), goed (4 sterren) of 'wow hier heb ik nog drie dagen over nagedacht' (5 sterren).

Dit boek paste dus een beetje in ieder straatje, en dat maakt het overall best lastig om een goede review te schrijven. Een korte anatomie van dit boek:

1 ster: dat taalgebruik, vergeef me, maar ho l y f*ck hoeveel purple prose kan je in een boek verwerken. Ik heb zinnen met beeldspraak gezien die letterlijk helemaal nergens op sloeg. Daarom had ik het boek na 50 pagina's echt bijna weggelegd. Echt hoor, mensen moeten leren dat 'literair doen' niet gelijk is aan literair zijn. 1 ster voor 'being pretentious'.

2 sterren: de helft van de karakters deed me geen zier. Lady Hardcastle was het hele boek vermist. Kon het me ook maar ene zak boeien? Nee.

3 sterren: het plot was vermakelijk. Een beetje Agatha Christie enzo, maar daar hou ik altijd wel van. De setting was fijn, het landschap goed uitgediept. Een prima plot om zo een beetje te volgen.

4 sterren: de ontknoping, die maakte 'de wolken waren zwanger van onweer' dan wel weer ruimschoots goed. Een mooie, non-clich√© reden voor het hele verhaal (en ik zou hier zelfs mogelijkheden voor een serie met los-te-lezen boeken in zien!)

5 sterren: de opzet. Ik bedoel, kom op, daar maak je het verschil tussen literair doen en zijn, niet in dat gare taalgebruik. Dat een auteur dit kon schrijven, in zo'n rare volgorde, en ik het aan het einde dan toch begrijp, chapeau.

Dus jullie zien mijn dilemma - het boek had alles, van om te janken van verdriet tot geluk. Ik moet eraan toevoegen dat het e-book echt idioot veel spelfouten bevat en ik hoop dat die in de papieren kopie eruit zijn gehaald (ik stuur er wel een mailtje over naar de uitgever want sommige zinnen waren gewoon maar half af). Ik snap dat e-books een minder grote markt hebben dan papieren boeken, maar je kan er toch wel voor zorgen dat er geen 'heebt' ipv 'heeft' staat?