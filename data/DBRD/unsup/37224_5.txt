Fielding Bliss woont in Breathead, een klein dorpje in Amerika. In de zomer van 1984 wordt het dorp wordt geplaagd door een hittegolf. Op een van die zomerse dagen komt Fielding Sal tegen, een gekleurde jongen die zegt dat hij de duivel is, en een uitnodiging in de krant heeft zien staan. Die uitnodiging heeft Fieldings vader in de krant gezet.
Sal wordt als vreemdeling ( en gekleurde jongen) met argusogen bekeken door de gemeenschap en als zondebok aangewezen wanneer er dingen fout gaan in het dorp. Dit leidt tot een strijd tussen de dorpelingen en de familie van Fielding die Sal in hun gezin heeft opgenomen.

Het boek maakte voor mij weer duidelijk hoe stompzinnig het is (maar ook hoe voor de hand liggend) om alles wat vreemd is meteen als zondebok af te doen. Laat een ieder die het boek leest hier een lering uit trekken.
De zomer die alles deed smelten is de debuutroman van McDaniel en ik hoop van harte dat het daar niet bij blijft. Prachtige zinnen, veel en vlotte dialogen, een ernstig onderwerp dat aanzet tot nadenken maar ook is het boek niet verstoken van humor. Als je een boek zoekt met een happy end, moet je dit boek laten liggen, als je echter door het lezen van een boek je horizon wilt verbreden , dan moet je zeker dit boek oppakken en lezenâ€¦.en blijven lezen.
Een aanrader voor iedereen die graag leest en tot nadenken aangezet wil worden.