Als een kind verdwijnt worden grote middelen ingezet, zelfs als blijkt dat de moeder eigenlijk de naam onwaardig was en de fles en de coke verkoos boven het baby-sitten. Het duo Genaro  Kenzie wordt ingeschakeld door de broer en schoonzus, zeer tegen de zin van de politie in. Ze hebben er zelf ook niet veel vertrouwen in, want dit gaat hun gebruikelijke detectivewerk ver te buiten. Als ook de overdracht van het losgeld in het honderd loopt lijkt het doek definitief te vallen. Dan draait Lehane subtiel het verhaal in een andere richting, terwijl hij een tweede verhaallijn, nl een tweede verdwijning, opent. Zachtjesaan verweeft hij alles tot een geheel met een bijzonder spannend en tegelijk psychologisch sterk einde. Het boek bevat spanning, vaart én diepgang in de juiste doses. Lehane is echter niet voor doetjes: wie een slappe maag heeft, gelieve zich te onthouden van enige lectuur.