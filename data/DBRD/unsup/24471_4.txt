Het geheim van meneer Hartjes is fantasierijk, grappig op zijn tijd, avontuurlijk en laat inzien dat vriendschap zich niet laat leiden door een leeftijdsgrens en bovendien wordt er wat medemenselijkheid getoond. Medemenselijkheid waar wellicht niet iedereen op zit te wachtenâ€¦

Het geheim van meneer Hartjes is geschreven voor kinderen vanaf een jaar of negen. Het leent zich goed om zelf te lezen maar zeker ook om voorgelezen te worden. Jong en oud zal er plezier aan beleven.
Het is goed toegankelijk en door achterin het boek een woordenlijst op te nemen van de enkele Surinaamse of Franse woorden die gebruikt worden kan de betekenis hiervan worden opgezocht.

Het verhaal is opgedeeld in ongenummerde hoofdstukken maar wel allen van een titel voorzien. Die titels laten doorschemeren waar het over zal gaan. De lengte van de hoofdstukken zijn soms kort en soms wat langer.

In Het geheim van meneer Hartjes zitten ook enkele illustraties en die sluiten allemaal perfect aan bij wat er op dat moment in het verhaal voorvalt.

Het geheim van meneer Hartjes is een boek dat de lezer niet onberoerd zal laten en wellicht mensen aanspoort om beter om zich heen te kijken. Want dat er meer is dan je eerst ziet, is na het lezen wel duidelijk.
Het geheim van meneer Hartjes sluit aan bij de gedachte die vele mensen belangrijk vinden en willen uitdragen naar anderen: naastenliefde voor een ieder die er voor openstaat. Ik raad je ten zeerste aan om dit verhaal te lezen.

Nu heb ik trek in een broodje trapleuning, wil je weten wat dit is? Lees dan Het geheim van meneer Hartjes!!

Deze (verkorte) review verscheen als origineel via mijn blog.