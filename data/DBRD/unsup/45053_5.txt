In Verloren draait alles om het idealistische dorpje Wayward Pines. Een dorpje midden in de natuur omringt door hoge bergtoppen en vriendelijke bewoners. Een idealistische plek? Ethan komt er met een missie en is niet van plan om zich af te laten leiden, hij is op zoek naar twee verdwenen collega’s. Al voor hij het dorp kan bereiken krijgt hij een ernstig ongeluk en komt hij terecht in het ziekenhuis van het dorpje. Het lijkt er op dat hij hier de enige patiënt is, er staan computers uit de jaren 80, oude telefoons, zelfs het uniform van de zuster in het ziekenhuis is een klassieker. Ook zijn intuïtie zegt hem dat er iets niet klopt. Hij ontslaat zich zelf dan ook uit het ziekenhuis. Hij heeft geen geld en geen telefoon, alles is hem afgenomen. Vanuit het politie bureau mag hij bellen, maar hij krijgt zijn vrouw en zoon niet te pakken. Wanneer hij het dorp probeert te verlaten komt hij er al snel achter dat de bewoners van dit dorp hem niet zo maar zullen laten gaan….

Verloren in een spectaculaire thriller met verrassende wendingen en een steengoed verhaal. Wanneer je van plan bent dit boek te gaan lezen zorg dan dat je niet gestoord kunt worden, want eenmaal begonnen zul je niet meer in staat zijn het boek weg te leggen, voordat je de laatste bladzijde hebt verslonden. Vervolgens baal je daarna waarschijnlijk verschrikkelijk omdat het boek uit is. Opnieuw beginnen? Dat is zeker een optie! Gelukkig is deze thriller pas het eerste deel van een serie (3) boeken en is er een Wayward Pines tv –serie.