Een zeer eigentijdse en ambitieuze debuutroman, zeker intrigerend en veelbelovend maar wel wat onevenwichtig. Delen van het verhaal vond ik fantastisch, andere delen vervelend en niet om door te komen…(bijvoorbeeld het hoofdstuk: “Uit het verzameld werk van Ferdynand LeFebvre: Vom Kriege”). Knap geschreven maar soms zijn taalgebruik en vergelijkingen vergezocht en over de top. (er was een zin met een schedeldak wat openklapte als een pakje sigarettten of i.d.) En het slot is wat onbevredigend, wordt wat snel ineens afgehandeld. In zijn totaliteit eigenlijk een 4-

De schrijver Ferdynand LeFebvre, onderwerp van het promotieonderzoek van Tim, ‘Neus’, Modderman, is al jaren van de aardbodem verdwenen. Tim is in het bezit van de correspondentie tussen zijn vader en de schrijver en daardoor op het idee gekomen voor zijn onderzoek.
De feitelijke manier waarop de Vries de schrijver LeFebvre neerzet, doet je gaan googlen naar deze, naar blijkt, niet bestaande schrijver. Wel doet de beschreven ‘inner circle’ rond LeFebvre denken aan bestaande Bekende Nederlanders zoals Gretta Duisenberg, Hans van Mierlo, Harry Mulisch en heeft overeenkomsten met de befaamde Herenclub rond Mulisch.

Veel literaire, historische en actuele verwijzingen waarvan waarschijnlijk een groot deel me nog ontgaan is.
Zo was Clausewitz een 19e eeuwse Pruisische generaal en militair theoreticus, één van zijn bekendste werken heet Vom Kriege. Ook was Fall Clausewitz een codewoord wat Hitler in zijn laatste dagen gebruikte om een noodplan in werking te stellen met de bedoeling zoveel mogelijk schade toe te brengen aan de Duitse infrastructuur en industrie. (Wetenschap dankzij Wikipedia!)

Tot mijn verrassing zag ik op Dizzie
eerder genoemde titel in vertaling!