Een heeele spannende misdaadroman, die ik met plezier ter afwisseling als een "tussendoor" gelezen heb. Zeer filmisch omschreven, heeeel makkelijk leesbaar, mag van mij zo als extra lange episode opgenomen in een van de huidige crime-series op televisie. Na een heel even verwarrend begin vanwege de introductie van 12 "getuigen" loopt het boek als een trein. Annika Bengtzon komt opnieuw (vele jaren geleden Studio Zes gelezen) naar voren als een krachtige intelligente vrouw met haar eigen emotionele twijfels omtrent wie ze is, wat ze wil en doet. Het verhaal gaat niet alleen maar over een misdaad maar brengt ook volledig uitgewerkte karakters met sociaal maatschappelijke achtergronden en politieke standpunten. Met zoveel karakters die een rol spelen in het verhaal is het een ware intrige.

Brengt me bij wat ik zojuist op de Wiki vind over Liza Marklund : ze is zelf ook niet "onbesproken". Haar beschrijving van het werk van Elisabeth Hermon (mbt de stichting die mishandelde vrouwen beschermt) als frauduleus en de publicaties omtrent het xenofobe karakter van twee van haar boeken doen genoeg stof opwaaien.

Grappig, doet je afvragen hoeveel realiteit-intriges van deze succesvolle schrijfster verweven zitten in de fictie-intriges van "Prime Time".
Desalniettemin toch nog iets om zeker naar uit te kijken voor de liefhebber van dit genre:

Gruwelijke én kunstzinnig uitgevoerde moorden in Europese hoofdsteden vormen de rode draad in de thriller 'Partnerruil'. Een coproductie van de Amerikaan James Patterson, de bestverkopende thrillerauteur ter wereld, en de Zweedse Liza Marklund, de meest succesvolle misdaadschrijfster van Scandinavië. Doel was een balans te vinden tussen een 'gedistingeerd' Europees misdaadverhaal en een 'emotionele' Amerikaanse thriller. ,,Dit boek moest het beste uit ons halen.''

Partnerruil gepubliceerd in 2010, bron: http://spannings.blogspot.com , interview door Peter Kuijt , 05 februari 2010