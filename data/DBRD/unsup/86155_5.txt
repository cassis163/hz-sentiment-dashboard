“Ik wil mezelf niet voor de gek houden. Ik heb nog nooit verhalen gelezen van vrouwen die zijn ontvoerd en het er levend van af brachten, niet als ze jaren vastzaten. Ik herinner me alleen verhalen over dode vrouwen.”

Het boek pak ik onbevooroordeeld op, en heb geen idee wat me te wachten staat. Maar dat verandert al heel snel. Je komt in een thriller binnen die je niet verwacht bij een Nederlandse schrijfster, deze is zo grensoverschrijdend geschreven, met zoveel details en diepgang dat het me niet loslaat.
Al heel snel heb ik vraagtekens, welke in het begin van het verhaal alleen maar erger worden. Ik kan niet bevatten, waarom Mackenzie in hemelsnaam gaat trouwen met de van meerdere ontvoeringen verdachte gevangene Matt wil trouwen. Dit is echt iets wat me bezig houd vanaf de eerste bladzijde van het boek. Het is zo aangrijpend beschreven dat je gewoon vast geklonken aan de bladzijde zit en ik merk dat het me niet lukt om het aan de kant te leggen. Ook het idee dat er dus inderdaad vrouwen zijn die hierop kicken, op mannen die in de gevangenis zitten dit zet je wel even aan het denken. Gaande weg het verhaal wanneer alles op zijn plek valt, slaat mijn irritatie om in begrip en zelfs respect. Alle karakters zijn zo neergezet door Terpstra dat je er wel een gevoel bij moet krijgen, ze zijn doortastend en met diepgang beschreven, voor de beelddenkers onder ons verschijnt het hele verhaal gewoon op je netvlies.
Het verhaal is vanuit de Ik vorm van Mackenzie geschreven en verschillende slachtoffers geven in flashbacks de ernst van de situatie aan. Deze schrijfstijl geeft het verhaal een extra dimensie en benadrukt de spanning. Het hele verhaal leef je met Mackenzie mee en nader je langzaamaan een wending welke voor mij als een verrassing kwam en weer was ik zwaar onder de indruk. Dit moest even bezinken en het boek moest echt even aan de kant. De wending die het boek neemt is het begin van de plot. Een indrukwekkend gevonden wending en een verrassend goed plot. Dit boek maakt indruk op je als lezer, het neemt je mee in een wereld die voor vele gelukkig ver van hun bed is en de zieke geest van bepaalde karakters doen je huiveren tijdens het lezen. Dit boek gaat onder je huid zitten.
Ik ben onder de indruk van het verhaal alsmede van de schrijfstijl van Anita Terpstra, dat ik verrast ben door de on Nederlandse schrijfstijl en de indrukwekkende wendingen maken dat ik eerdere boeken van Anita hoog op mijn NTL lijst zet. Ze mag zich meten met Karin Fossum, als ook wel met Lisa Gardner, en dat kan niet iedereen zeggen.

“Ik schudde de onaangename gedachte van mij af. Hierna zou alles anders zijn. Mijn leven zou ten goede keren.”

• Plot 5 *****
• Schrijfstijl 5 *****
• Leesplezier 5 *****
• Spanning 5 *****
• Psychologie 5 *****

Ik kan niet anders als concluderen dat dit boek er eentje is die me bij blijft. Een Mustread zoals wij een mustread graag zien. Verrassende wendingen, spanning en intrigerende karakters. Anita staat vanaf heden op mijn lijst.