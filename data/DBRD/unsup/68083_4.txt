Enigszins bevooroordeeld ben ik aan dit boekje begonnen. Ik ben namelijk totáál geen Oranje-fan en bij hun trouwerijen, begrafenissen of koninginnedagen kijk ik alleen naar de tv omdat ik benieuwd ben wat voor kleding de dames dragen. Ik had dus wel zin in wat sappige verhalen rondom het Koningshuis.
En ik werd niet teleurgesteld, want overspel, afpersing, mystieke genootschappen, begrafenisrituelen, verkeersovertredingen: het kwam allemaal voorbij. Het ene verhaal wat leesbaarder dan het andere en ze zullen me ook niet over een maand allemaal nog zijn bijgebleven, maar er is in het verleden toch heel wat voorgevallen waar de "gewone" burger totaal geen weet van heeft gehad.