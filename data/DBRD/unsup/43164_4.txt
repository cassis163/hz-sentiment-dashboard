Mooi hoe het universum werkt en hoe dingen dan op je pad komen. Dit boek kwam op precies het goede moment op mijn pad: door omstandigheden ben ik gedwongen om nu eens goed bij mezelf na te gaan wat ik nu wil met mijn toekomst. Ik raakte aardig verstrikt in mijn (emotionele) gedachten.
Dit boek heeft mij handvatten gegeven om goed te kunnen luisteren naar wat ik wil: hoe vind je in je diepste zelf je eigen wensen? Hoe kun je luisteren om dat te ontdekken? Met veel eigen voorbeelden schrijft Cathelijne over luisteren naar jezelf en de zeven sporen die je daarvoor kunt volgen. Daarnaast geeft zij praktische tips over hoe je dit zelf toe kunt passen. Toegankelijk geschreven, fijn taalgebruik en ook zeker goed te lezen voor mensen die nog niets over dit onderwerp hebben gelezen.
Daarnaast vind ik dit boek ook prachtig vorm gegeven: hard cover gebonden met een lichtblauwe omslag en mooie tekeningen op de cover en in het boek zelf. Het heeft hierdoor een hele fijne uitstraling en zal zeker opvallen op een tafel tussen andere boeken. Ik zou dit boek zeker aanraden!