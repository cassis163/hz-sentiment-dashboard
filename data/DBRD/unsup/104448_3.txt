Jij en je collegas zijn van harte welkom, we hebben naar jullie uitgezien. Nog zo een, dacht Bäckström. Waar komen die lui vandaan?

Eén voorbeeld van de grappige dialogen en beschrijvingen in dit boek.

In een Zweeds provincieplaatsje wordt, tijdens een hete zomer, de twintigjarige Linda Wallin vermoord. Externe rechercheurs uit Stockholm worden op de zaak gezet. Leif Persson beschrijft dit op een originele en speciale manier om zo het Zweedse juridische apparaat te kijk te zetten. En eigenlijk doet hij dat op een heel goede manier: een verhaal vertellen én mensen heel goed typeren. Leuk daarbij is de manier waarop hij ook de gedachten van iemand die aan het woord is, weergeeft. Dat zie je niet veel! Dat maakt het boek leuk om te lezen. Alleen is het de helft te lang. In het eerste kwart van het boek zet hij de karakters en het verhaal neer. Mooi, schitterend. Dan kabbelen het onderzoek en de karakters verder. Pas in het laatste kwart van het boek komt de spanning weer in het verhaal. Maar het blijft leuk. De dialogen over de sex zijn schitterend. Spannend tot op het einde.

Jammer dus van het langdradige middenstuk: geen vier maar toch drie sterren.