Anita Terpstra heeft met Vonk eerder een roman neergezet dan een thriller. Het gaat over jaloezie, angst en de harde realiteit als je een brand hebt meegemaakt. De schrijfster weet de lezer bij de les te houden doordat ze uit verschillende perspectieven en tijdvlakken heeft geschreven. De korte stukjes naar het verleden zorgen ook voor een beter beeld op het geheel. Het wordt hierdoor duidelijk wie de personages zijn. Op een bepaalde manier weet ze je te prikkelen, waardoor het boek moeilijk weg te leggen is. Het is grimmig, intrigerend en boeiend tot het einde. Wanneer deze dan ook nadert gaat Terpstra het even rustig aan doen, totdat de plot zich ineens uit de doeken doet. Of zit er nog een ander staartje achter? De pittoreske karakters en het onderwerp balletwereld maken het een uniek boek. Wel jammer dat het plot voor het gevoel al eens eerder is gedaan. Buiten dat is het toch de moeite van het lezen waard.