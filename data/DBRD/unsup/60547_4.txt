De boeken van Mary Higgins Clark zijn altijd een mengeling van thriller en romantiek. In die zin weet je altijd wat je kunt verwachten. En ook dit boek voldoet daar weer geheel aan. Geen verrassingen dus.

Een ander duidelijk herkenbaar punt bij haar boeken is het feit dat het zich altijd afspeelt binnen de upperclass. En de beschrijving van woningen en kleding zijn tot in detail. Je kunt bij wijze van spreke het fluweel van de gordijnen voelen.

Dit verhaal vind ik wat opvallender dan de vorige boeken die ik van haar heb gelezen. Ze moet zich ook goed verdiept hebben in de psychische stoornis waar sprake van is. Ik kan dit niet duidelijker verklaren omdat ik dan een belangrijk deel van het verhaal weggeef. Ze beschrijft het, naar mijn idee, zeer geloofwaardig en indrukwekkend.

De gebeurtenissen zijn soms beklemmend, terwijl het aan de andere kant ook bij vlagen voorspelbaar is. Want over het hoe of wat hoef je niet lang na te denken. Nee, de kracht van dit boek zit hem vooral in de personages en hun beschrijvingen.

Misschien wel het beste boek dat ik van haar heb gelezen.