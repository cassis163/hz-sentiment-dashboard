'Sterker door strijd' brengt je terug naar 2007.
Een jaar waarin ikzelf 30 werd, een tijd waarin ik, als Rotterdammer, op dezelfde plekken vertoefde, een fase waarin ik soortgelijke ervaringen heb opgedaan; ik kan me dan ook maar al te goed inleven in de hoofdpersoon van dit boek.
De hoofdpersoon neemt je mee in haar gedachtegangen, die heerlijk eerlijk zijn en zeer herkenbaar vanuit het oogpunt van de vrouw.
De levendig geschetste situaties en de kleurrijke personages die het pad van de hoofdpersoon kruisen zijn waarheidsgetrouwe weergaves van de werkelijkheid.
Het boek leest lekker weg, informeel maar correct taalgebruik, regelmatig voorzien van prachtige quotes en Rotterdamse uitdrukkingen. Wetenswaardigheden en actuele gebeurtenissen passeren ongemerkt de revue. De plaatsaanduidingen, waarmee het boek doorspekt is, zijn naar mijn mening te en niet altijd relevant.
Hoewel ik heb genoten van deze roman die speelt in het verleden, hoop ik dat het volgende boek van Julie van Mol geen 8 jaar op zich laat wachten!