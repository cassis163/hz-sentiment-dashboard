Deze roman over het leven van boekhandelaar A.J. Fikry op Alice Island heeft me prettig verrast. De verhaallijn neemt af en toe een verrassende wending en een mooi einde en de schrijfster weet de boekbeschrijvingen uit de klassieke (Amerikaanse) literatuur naadloos in te passen in de verhaallijn. Ondanks de tragische levensloop van sommige personages wordt het boek geen moment deprimerend van toon. Integendeel, de liefde voor het boek spat van de bladzijden.