Het meisje was nog amper in leven toen ze het bos uit kwam lopen. Het verhaal van haar ontvoering was donkerder dan de meest verschrikkelijke nachtmerrie. Maar alles wat ze zei was waar. Elk gruwelijk detail. Een aantal dagen later wordt een tweede in shock verkerend slachtoffer gevonden en ontstaat er een patroon.

Het verhaal begint met een fragment van de eerste twee slachtoffers die opgesloten zitten, waar ze een luguber dilemma voorgelegd krijgen. Hierdoor pakt de schrijver je meteen en wordt je het verhaal ingezogen. Het grootste deel van het verhaal wordt geschreven vanuit het perspectief van Helen Grace, de rechercheur die bij de zaak betrokken is. Haar karakter is ontzettend sterk weg gezet. Ze is een bijzondere vrouw die geheimen met zich mee draagt, geheimen die je als lezer wilt ontrafelen. Gedurende het verhaal switcht de schrijver steeds van perspectief, waardoor ook de andere karakters in het boek sterk worden weggezet en je beetje bij beetje meer te weten komt. Dit maakt het ontzettend spannend.

Conclusie: niet te lang recensies blijven lezen!! Dit is een boek dat je meezuigt in het verhaal en moeizaam weg kunt leggen. De verhaallijn is verrassend, spannend en luguber; alles wat je wilt bij een goede thriller. Zelf heb ik na het uitlezen van deel één, ook maar direct deel twee tot en met vijf aangeschaft...