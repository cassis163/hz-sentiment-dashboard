Het eerste hoofdstuk van Ziek van liefde is werkelijk adembenemend. Perfect geschreven en goed getimed. Helaas snijdt de schrijver zich hiermee een beetje in de vingers omdat hij die hoge spanningsgraad nooit gedurende een heel boek kan vasthouden.

Maar toch is Ziek van liefde een boek dat van begin tot eind spannend is. Je zou af en toe de hoofdpersoon Joe Rose wel toe willen schreeuwen dat hij zaken anders moet aanpakken en het boek zorgt er dus zeker voor dat je meeleeft. Een vlot te lezen boek met voldoende spanning en ook relationele processen.