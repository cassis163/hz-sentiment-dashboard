Dit boek bracht veel verwarring met zich mee... Om eerlijk te zijn weet ik niet zo goed wat ik ervan moet denken. Het heeft twee kanten naar mijn gevoel: elementen die ijzersterk waren, en een aantal die ik eerlijk gezegd ondermaats vond.

De auteur was voor mij onbekend. Na het lezen kan ik wel vaststellen dat zijn schrijfstijl me niet ligt. Dit is volledig smaakbewust. Voor mijn gevoel gebruikte hij teveel woorden om de eenvoudigste dingen te benoemen. Er werd teveel rond de pot gedraaid waardoor je soms geen idee had wat er bedoeld werd.
Het boek had tweehonderd pagina's korter kunnen zijn, had de auteur er niet zo'n langdradige schrijfstijl op nagelaten.
Tot mijn verbazing was het boek (en dus de plot) niet zo langdradig als ik verwacht had. Er waren momenten waar het verhaal naar mijn gevoel een dipje kende, waar eigenlijk zo weinig gebeurde dat het geen belang had. Maar deze gingen ook snel voorbij waardoor het op zich toch best nog vlot las.
Ondanks de niet zo toegankelijk schrijfstijl zat er toch nog vaart in.

De personages waren voor mij een beetje dubbel. De hoofdpersoon was een egocentrisch typ. Ik kon op geen enkele manier een band met hem scheppen. Op momenten dat medelijden opgewekt werd, kon ik dit ook niet voor hem opbrengen.
Dit in tegenoverstelling van de andere personages. Waar er veel personages de mood van het verhaal bepaalde. Voor mij maakte de andere personages dit verhaal net interessant. Hun vertellen (uiteraard door de ogen van de hoofdpersoon) deed mij veel meer. Ze waren ook een stuk unieker dan de eentonige hoofdpersoon.
Wat mij opviel was dat de nevenfiguren vaak vollere personages waren dan de hoofdpersoon. Iets dat ik toch vrij uniek vond.

Historisch correct is het volgens mij wel. In het nawoord zie je ook wat bronnen en informatie.
Met de kennis die ik zelf heb, kan ik toch bevestigen dat een zeer groot deel van deze roman werkelijkheid bevat. In feiten van de omgeving en tijd uiteraard. Er zijn ook enkele zaken waar ik geen kennis over heb, dus daar kan ik geen uitspraak over doen.
Voor een waarheidsgetrouwe historische roman is dit zeker een aanrader. Het zit goed in elkaar en neemt je ook echt wel mee door een lange periode aan geschiedenis.
Al speelt die veelvuldigheid aan informatie en gebeurtenissen ook in z'n nadeel. Soms was het echt teveel en bijna niet meer geloofwaardig dat de hoofdpersoon zijn reis verder kon zetten.

De setting van dit boek vond ik het sterkste. Die was goed opgebouwd en bevatte ook veel meer dan wat oppervlakkigheden. Je kon als lezer de wereld van die tijd goed volgen en zelf opbouwen.
Ook de tijdsgeest wordt mooi in die sfeer van het verhaal gebracht. Zeker op vlak van gebouwen en het belang in die tijd, komt ten goede voor de setting.
Uiteraard komt dit mede door de uitgebreide schrijfstijl van de auteur. Die ervoor zorgt dat er zoveel bijvoeglijke naamwoorden worden gebruikt dat je plekken bijna zou kunnen ruiken.
Zeker iets wat ik aan dit boek kon waarderen en waar ik mijn complimenten voor wil geven!

Een duidelijke mening heb ik dus niet. Er is altijd een 'dit vond ik goed, maar...' mening bij zowat elk aspect. Het was geen slecht boek, maar de schrijfstijl en hoofdpersoon lagen me niet zo.
Het is voor mij een boek dat wat in een grijze zone valt. Al zou ik 'm zeker aanraden als je eens een historische roman wil lezen van enkele eeuwen geleden. Die zie je namelijk wat minder. Ik vrees dat het kwestie van smaak is, om dit boek te kunnen omarmen.