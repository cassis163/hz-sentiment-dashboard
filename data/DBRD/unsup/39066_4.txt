Dit boek is gebasseerd op de gelijknamige musical en een goede aansluiting op het musical album als het niet mogelijk is om naar New York of Londen te gaan om de musical zelf te zien.

Dear Evan Hansen gaat over een Evan, een jongen die zich eenzaam voelt. Evan heeft geen vrienden en zijn familie kijkt niet naar hem om. Hij ziet een kans om dit te veranderen, maar of dit de juiste keuze is moet nog blijken.

Het verhaal is aangrijpend en herkenbaar waardoor het boek vlot leest. De schrijfstijl is ook erg prettig wat wel aansluit bij een boek gebasseerd op een musical. Maar dit zorgt er ook voor dat de personages naast Evan wat minder goed zijn uitgewerkt waardoor je ze niet echt leert kennen.

Voor het grootste deel valt Evan onder een goed in te leven personage, ondanks de verkeerde keuzes die hij maakt. Waaronder een leugen die niet meer recht gezet lijkt te kunnen worden. Het is voor te stellen dat niet iedereen het eens is met de gedachtegang van Evan maar hij ziet geen andere keuze, iets wat je ook aan het denken kan zetten.

Verder heeft dit boek mij erg geraakt. Naast eenzaamheid zijn depressie en pogingen tot zelfmoord ook thema's in het verhaal, iets waar niet iedere lezer die het boek oppakt in eerste instantie aan zou denken. En dit kan soms erg clich√© overkomen en het is lastig om dit geloofwaardig te schrijven, maar naar mijn mening is dat toch gelukt in dit boek.

Dear Evan Hansen is een boek dat je meesleurt in het leven van iemand die op een verkeerde manier af komt van zijn eenzaamheid met de nodige gevolgen van dien.