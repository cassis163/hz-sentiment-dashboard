Heerlijke oude taal met veel gevoel voor detail. Het leven van een gezin wordt enkele dagen gevolgd, waarbij vooral de gevoelens van de verschillende gezinsleden uitgebreid verteld worden. Hoe deze ook veranderen door een situatie. De oude schrijfstijl is wel even wennen. Om een idee te krijgen volgt hier het begin van het verhaal.
"'t Potkacheltje pruttelde zo knus, had zo'n blakend-purper, vol-geschranst buikje, en 't deksel van de waterketel, die boven de ronde plaat stond te proest-dampen, klepperde zo of 't de hik had, en 'm, al liet je 'm nog zo gemeen schrikken, niet kwijt kon raken, dat de zwarte poes, die echt Piet hiette, voor de zoveelste maal ging verzitten, en van de zenuwen gaapte, of-ie z'n kersrood kronkeltongetje in zou slikken."