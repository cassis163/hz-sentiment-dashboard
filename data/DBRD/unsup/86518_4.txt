Elizabeth Black is tijdelijk geschorst als rechercheur. Ze heeft tijdens het bevrijden van een ontvoerd en misbruikt meisje de twee daders koelbloedig doodgeschoten, afgemaakt met overdreven veel kogels. De hoeveelheid kogels suggereert marteling. Voor sommigen is ze een heldin, voor andere een moordenaar. Tussen Elizabeth en het slechtoffer Channing is iets gaande. Ze liegen beiden en het lot heeft hen met elkaar verbonden.

Gideon is veertien en groeit op met een alcoholische vader en geen moeder, die is vermoord door Adrian Wall. Deze laatste is een agent en staat op het punt vrijgelaten te worden na dertien jaar gevangenisstraf voor die moord. In de gevangenis is hij gruwelijk mishandeld, gemarteld.

De levens van Channing, Elizabeth, Gideon en Adrian lopen door elkaar. De vader van Elizabeth is een dominee met een eigen kerk. In die kerk gebeurt veel.

Spannend rauw boek met verschillende verhaallijnen die geregeld door elkaar lopen.