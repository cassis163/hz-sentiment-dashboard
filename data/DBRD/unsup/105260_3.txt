Baby Cora is weg. Ontvoerd, terwijl de ouders een feestje aan het vieren waren bij de buren. Wie heeft het gedaan en waarom?

Het stel van hiernaast is prettig leesvoer voor wie (even) geen zware kost wil. Een thriller die zoals dat heet 'vlot wegleest', wat in de regel betekent dat het taalgebruik eenvoudig is en dat je niet hoeft na te denken tijdens het lezen. Shari Lapena hanteert daarnaast een vlot tempo in het verhaal, dat een hoog voorspelbaarheidsgehalte kent. In de eerste hoofdstukken wordt meteen duidelijk dat er het een en ander niet klopt. Tal van bizarre wendingen zijn er voor nodig om uiteindelijk daar te belanden waar de auteur de lezer wil hebben, namelijk bij de grote boef.

'Grote boef' mag dan enigszins denigrerend klinken, maar geeft exact de toon weer van Het stel van hiernaast. Ondanks de ernst van de situatie - baby ontvoerd - lijkt het verhaal geschreven om te amuseren, niet om ook maar enigszins serieus te nemen of beklemmend te zijn. De personages zijn karikaturen in plaats van mensen, de opeenvolgende handelingen dwaas en onrealistisch. Met het ontbreken van realisme verdwijnt ook de spanning. Het wordt alsmaar gekker, bij het groteske af: weer een wending en weer een wending, de wendingen verrassen gaandeweg niet meer.
Knap van Lapena om alle gebeurtenissen tot een plezierig leesbaar geheel te smeden. Het stel van hiernaast kan er n√©t mee door, maar is verre van een meesterwerk. Gewoon leuk, zeg maar. Het einde is heel goed, graag meer van dat, Shari Lapena!

[spanning 2, plot 3, schrijfstijl 3, leesplezier 4, originaliteit 3, psychologie 2]