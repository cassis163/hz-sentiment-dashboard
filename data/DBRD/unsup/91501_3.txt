In dit boek leren we Elsie en Homer kennen, die allebei niet echt gelukkig lijken in hun huwelijk. Als huwelijkskado hebben ze een alligator gekregen, die te groot wordt om nog thuis te houden. Om hem naar een geschikte plek te brengen ondernemen ze een roadtrip, en onderweg leren ze elkaar en zichzelf beter kennen.

Ik had redelijk hoge verwachtingen van dit verhaal, die niet helemaal uitgekomen zijn. Ik had meer humor verwacht, en dat heb ik een beetje gemist. De vergelijking met 'De 100-jarige man' kan ik wel begrijpen, maar dit boek vind ik toch minder leuk.

Het is wel goed geschreven, het kabbelt lekker voort en er gebeuren leuke dingen onderweg. Ik moest mijzelf af en toe een beetje dwingen om verder te lezen, naar mijn smaak was het verhaal dan net wat te makkelijk. Een leuk boek voor tussendoor, als je van dit genre houdt.