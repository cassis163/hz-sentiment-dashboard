Een eigenaar van een vakantiehuisje wil, voordat de winter begint, nog een weekend hiervan gebruik maken. Bij aankomst blijkt er ingebroken te zijn en vind hij een grote chaos. Bij de andere onbewoonde huisjes, blijkt er ook ingebroken te zijn en vind hij zelf een lijk. Een uit de hand gelopen inbraak of toch iets anders?

Inspecteur William Wisting, die zelf een huisje in de omgeving heeft, gaat met zijn team op onderzoek uit. De dochter van inspecteur Wisting verblijft in dit huisje, ze is journalist en wil een boek schrijven. Tijdens een van haar wandelingen vind ze een tweede lijk. Is ze wel veilig in het huisje?

Dit is voor Nederland het eerste boek van zoals op de cover staat het ”Wisting kwartet”, maar in Noorwegen is Rode Sneeuw het zevende deel van een reeks met Inspecteur Wisting in de hoofdrol. Om te voorkomen dat je te veel achtergrond informatie over de diverse hoofdpersonen mist, begint het boek met een introductie, waardoor je al een beetje de hoofdpersonen leert kennen en wat ook handig is om tijdens het lezen van de Noorse namen terug kunt kijken wie het is en waar hij/zij bij hoort.

De auteur is zelf hoofd van de recherche in Noorwegen geweest voordat hij fulltime schrijver werd. Dit is duidelijk te merken in het verhaal, je wordt meegenomen in het recherche onderzoek en nergens wordt het ongeloofwaardig. Het is dan ook een solide politiethriller.

Het verhaal is geschreven in korte hoofdstukken, waardoor het makkelijk is om het boek weg te leggen en weer op te pakken, je raakt de draad niet snel kwijt. Er komen steeds nieuwe puzzelstukjes bij, maar er vallen er ook weer af, waardoor je als lezer af en toe op het verkeerde been gezet wordt, maar op het einde van het boek wordt de puzzel compleet.
Ik heb erg genoten van dit boek, het zit goed in elkaar en hopelijk wordt dit kwartet snel compleet.