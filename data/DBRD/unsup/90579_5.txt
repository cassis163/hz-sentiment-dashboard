Allereest wil ik uitgeverij Lebowski bedanken voor het leesexemplaar dat ik heb ontvangen, ik ben erg trots dat ik ambassadeur ben van dit leuke boek.
Het boek is geschreven door Thomas Acda, bekend van oa het cabaret/popduo Acda en de Munnik. Het is een plezier om dit boek te mogen lezen.
Het verhaal gaat over een over een zanger, die na het uiteenvallen van het popduo waar hij in speelde, met zijn ziel onder de arm loopt. Hij raakt verslaafd aan de drank en drugs. Op een dag krijgt hij een uitgelezen kans iets met zijn nieuw verworven vrijheid te gaan doen, als een vriendin hem vraagt haar hond naar Los Angeles te brengen .Het wordt een roadtrip dwars de Verenigde Staten. Samen met de hond ,Roadie, speelt hij voor Junkie XL, wordt hij opgevangen door een hippiefamilie en woont hij een concert van Art Garfunkel bij. En Nick, van Simon, is er ook .
Tijdens de reis blikt hij terug op zijn relatie met zijn Ex en het succes dat hij had met zijn popduo collega Bob. Het is een gevecht met en tegen zichzelf en zijn overgewicht. Dit alles leidt tot hilarische en soms hachelijke situaties waar hij met de nodige humor en slimme truckjes steeds weer door heen komt.
Het boek leest als een trein, de hoofdstukken zijn kort. Het zit vol met humor, zoals we die kennen van Thomas Acda .Af en toe lig je in een deuk, hij heeft een levendige manier van vertellen. Een hond die kan autorijden, ik zie het meteen voor me. Zo zijn er meer momenten waar ik erg om heb gelachen. Wat er zo leuk aan is, ga ik uiteraard niet verklappen. Je kan je echt goed inleven in de hoofdpersoon, die niet bij naam genoemd wordt. Wat een heerlijk figuur is dat.
Het lijkt er op dat sommige stukken autobiografisch zijn, er zijn parallellen met Acda en De Munnik.
Het is echt de moeite om dit boekje (206 blz) te lezen als van een flinke dosis humor houdt. Als fan van Acda en de Munnik of van Thomas Acda mag dit boek niet ontbreken in je collectie.
5 sterren.