Bij het zien van de schitterende cover weet je al direct waar het over kan gaan. Je krijgt gelijk te doen met het meisje.
Het is een heel interessant boek dat een mooie kijk geeft hoe de armenzorg, het Diaconie Oude Vrouwen en Kinder huis is ontstaan en wie ervoor in aanmerking kwamen. Hoe ze aan geld daarvoor kwamen, wat bepaalde mensen ervoor moesten doen. Daarbij moet je af en toe wel bij jezelf bedenken dat het vroeger heel anders aan toe ging, dat men toen heel andere normen en waarden had en dat het heel normaal was dat kinderen ook aan het werk werd gezet. Dat vrouwen toen niet zoveel te zeggen hadden.
De geschiedenis van de Nederlands Hervormde Kerk en Den Haag wordt ook goed beschreven. Weinigen zullen bijvoorbeeld weten dat Den Haag in vroeger tijden een dorp was.
Voor diegenen die vaker boeken over de Nederlandse geschiedenis hebben gelezen, zullen bepaalde stukken wel bekend voorkomen omdat ze ook zijn beschreven in andere boeken zoals de Oranje-gezinden tegen de patriotten.
Verbazingwekkend, maar aan de andere kant ook weer niet, is de bijzondere band tussen de Oranjes en het Diaconie en de rol van de landsregering.
Je ziet de veranderingen van vroeger naar nu. Je ziet dat niet alleen de normen en waarden veranderen, maar ook de huisvestings eisen en waar het personeel aan moet voldoen, zie je langzaamaan veranderen. Het is een heel mooi tijdsbeeld.
Het is alleen wel taaie kost, want het is erg droog geschreven. Heel enkele keer is het wat vlotter geschreven.
De afbeeldingen en foto's maken het boek af zodat je een beter beeld hebt bij bepaalde gebeurtenissen en gebouwen.
Minpuntje is dat de noten en de betekenis van de afkortingen achterin staan in plaats van onder de bewuste bladzijdes.