Bloem van de prairie is de debuutroman van Yvonne van Beek. Een Nederlandse roman die zich hoofdzakelijk afspeelt in Colorado.

Tessa werkt op een notariskantoor als kandidaat-notaris. Haar moeder is twee jaar geleden overleden en dit heeft ze nog niet helemaal verwerkt. Haar vader is voortdurend op reis, de meeste steun krijgt Tessa van haar tante Anja en haar beste vriendin Karin. Als Tessa een brief krijgt met een verpletterd bericht weet ze even niet wat ze moet doen. In de brief staat dat ze helft van een ranch in Colorada heeft geerfd. De erfenis van een vrouw die ze nauwelijks kent. Deze vrouw had wat zaken laten regelen op het notariskantoor en dat is dan ook het enige verband dat er is. De naaste familie van de vrouw is niet eens met de verdeling en ze eisen dat Tessa afstand doet van haar erfenis.
Maar Tessa is wel nieuwsgierig en voordat ze het een en ander tekent gaat ze eerst een kijkje nemen.
Tevens start ze een onderzoek naar de beweegredenen van de oude dame. Daarbij stuit ze niet alleen op een familiegeheim, maar verliest ze ook haar hart aan Maickel, die sterk twijfelt aan haar goede bedoelingen.

Bloem van de prairie verhaalt vanuit het perspectief van Tessa, in de derde persoon. De schrijfstijl is soepel en eenvoudig wat maakt dat je door het verhaal heen vliegt. Net als Tessa ben je als lezer ook nieuwsgierig naar de reden dat juist Tessa de helft van de ranch geÃ«rfd heeft. Tessa wordt absoluut niet vriendelijk ontvangen in Colorado en vooral Maickel heeft het liefste dat ze meteen weer terug gaat en de verklaring van afstand tekent. Maar ondanks dat wil Tessa eerst weten waarom dit haar nagelaten is en na een korte tijd weer terug in Nederland te zijn geweest gaat ze voor langere tijd naar de ranch. Gelukkig maakt ze daar ook wat vrienden die het iets makkelijker voor haar maken.

De vele ontwikkelingen maken van Bloem van de prairie een fijn onderhoudend verhaal waarbij vooral de romantiek niet vergeten wordt. Soms een beetje bouquetreeks-achtig maar toch met een meer serieuze uitstraling. De kortzichtigheid van mensen wordt in dit boek goed uitgebeeld en maakt een aantal personages absoluut onsympathiek. Met Tessa daarentegen is gelijk een goede klik te krijgen en je leeft ook met haar mee. Tessa komt er vooral achter dat ze nog niet alle nare dingen in haar leven heeft verwerkt en het is vooral haar nieuwe vriendin Chinouk die haar op de goede weg helpt.

De lijnen en de personages worden goed uitgewerkt en deze roman heeft ook voldoende diepgang. Tevens is er door het ontdekken van een familiegeheim een lichte spanningsboog aanwezig. De afronding van Bloem van de prairie ging wel ineens heel snel, ondanks dat er een epiloog is had dit iets meer uitgespreid mogen worden om deze afronding net iets meer mee te geven. Een mooie debuutroman waarin veel aandacht wordt besteed aan het innerlijk van het hoofdpersonage.