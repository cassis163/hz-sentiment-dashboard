Weerom weet Veronique ons te verrassen door een prachtig boek, haar zesde al, samen te stellen met een bundeling van verhalen over haar 2 oogappeltjes, de katten Pernod een Cootje. Elk verhaal rijkelijk geïllustreerd en versterkt door één van haar honderden met oog voor detail gemaakte foto’s die het kattenminnende Miauwkesleger dag na dag in de ban houden.
Verhalen die je in één ruk uitleest, herkenbaar, grappig, ontroerend, …. maar altijd even vlot geschreven, doorspekt met de nodige humor en liefde voor haar 2 katten.
Hou je van katten en hun dagelijkse herkenbare fratsen en grollen, dan mag dit boek zeker niet op je boekenrek ontbreken. Het bezorgt je uren leesplezier, terwijl je tegelijkertijd kan genieten van de zo typische en herkenbare tekenstijl van Veronique.
Haal het in huis, je zal zeker niet teleurgesteld worden, integendeel ….. je wordt nieuwsgierig naar meer ….. tijd om nog een verhaal te lezen.

Jacqueline