Naarmate het boek vordert neemt de spanning zo toe dat het onmogelijk wordt het boek weg te leggen voor het uit is.

Onwillekeurig moest ik aan de totaal verschillende kaping bij de Punt denken. Ook die kaping is met geweld beëindigd. Je kan nog zo tegen het gebruik van geweld zijn, soms is er geen andere keus dan tussen doden en gewonden die zéker zullen vallen door toedoen van vermeende of werkelijke terroristen als er niet wordt ingegrepen en het risico dat er doden en gewonden vallen door of althans tijdens gewelddadig ingrijpen.

Wat beweegt mensen om een kaping uit te voeren? Theunis laat zien dat eenmaal gemaakte keuzes leiden tot situaties waarin de menselijke vrijheid versmald lijkt tot de keus tussen blijven meedoen of sterven. Het verhaal is een film in woorden en schreeuwt om celluloid.