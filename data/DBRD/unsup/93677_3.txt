Schrijver Benali zit in een creatieve dip en gaat zich dan maar richten op hardlopen. Ter voorbereiding op de halve marathon van Egmond vertrekt hij naar zijn geboorteland Marokko voor een hoogtestage. Daar wordt hij gekoppeld aan een jong looptalent en wordt hij verliefd op een studente architectuur. Beiden relaties lopen spaak en uiteindelijk keert Benali terug naar Nederland om te lopen in Egmond.
Het boek leest makkelijk weg, maar gaat ook niet al te veel de diepte in. Wel heeft Benali af en toe aardige observaties. Mogelijk dat iemand die zelf van hardlopen houdt - ik heb er een broertje dood aan - zich meer tot dit boek aangetrokken zal voelen.