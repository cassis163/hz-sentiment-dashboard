Jane Fairchild is als kind te vondeling gelegd en in een weeshuis opgegroeid.
Rond haar veertiende gaat zij in dienst bij de Familie Niven op het landgoed Beechwood. De twee zonen van het echtpaar zijn omgekomen in de oorlog en het verdriet erom is nog duidelijk aanwezig. Het verhaal begint in 1924.
Jane kan goed met haar werkgever opschieten. Doordat zij in het weeshuis heeft leren lezen en zelf erg slim is mag zij gebruik maken van de in het huis aanwezige bibliotheek. Zij leest alles wat in haar vermogen ligt en leert wat goed of slecht is, wat verhalen of vertelsels zijn, waarheid of juist niet.
daardoor wordt zij steeds kritischer in haar keuzes van de te lezen boeken.
Op een mooie zonnige dag in maart heeft het personeel een dag vrij en gaan de Heer en Mevrouw des huizes op familie bezoek. Jane kan gaan doen wat zij wil.
Dan gaat de telefoon voor haar , en vertrekt zij als iedereen weg is op de fiets naar het dubbelleven wat zij leidt.
Wat er de rest van de dag zich afspeelt zal het leven van Jane compleet veranderen. Hartstocht, verlies, lust , drama, al deze emoties komen aan bod. Dit wordt zo prachtig beschreven dat het je echt raakt.
Weer thuis bij haar werkgever maakt Jane de keus dat zij niet langer daar kan blijven werken en besluit iets met boeken te gaan doen. Met behulp van haar werkgever komt zij terecht bij een boekwinkel in Oxford.
Jane werkt zich op en is een geliefd werknemer. Na verloop van tijd gaat zij zelf schrijven en heeft als Jane Fairchild een indrukwekkend oeuvre op haar naam staan waarvan 19 romans.
De karakters van de hoofdpersonen worden prachtig beschreven en de standsverschillen komen duidelijk naar voren.
Dit is het verhaal over het leven van Jane Fairchild. Het boek is klein van stuk maar groot van inhoud een juweeltje van de auteur Graham Swift.
Ik heb er enorm van genoten.