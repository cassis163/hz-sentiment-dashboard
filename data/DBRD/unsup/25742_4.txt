Ik heb van de week De teruggekeerden van Jason Mott gelezen, had het boek gekregen als preread. Ik moet zeggen dat ik mij er erg mee vermaakt heb. Het leest makkelijk en vlot weg. Het enige waar ik tegenaan liep was dat ik de hele tijd moest denken aan de tv-serie The 4400. Op de een of andere manier kon ik het beeld van die serie maar niet uit mijn hoofd krijgen, vooral omdat de achterflap leest alsof het gebaseerd is op de serie (of andersom, net hoe je het bekijkt uiteraard). Ondanks de gelijkenissen, is het toch een heel ander verhaal. Het boek liet mij nadenken of ik het zelf zou willen, (vertel niet verder, dan verklap ik teveel...) en hoe ik zelf zou reageren.
Ik vond het knap hoe ik met de personages ging meeleven en een 'band' met ze kreeg, een heerlijk zomerboek vind ik het persoonlijk en wat mij betreft een aanrader!