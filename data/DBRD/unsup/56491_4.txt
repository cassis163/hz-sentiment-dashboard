Het verhaal van het jonge meisje Daisy door Phil Earle is vanaf het eerste moment heftig om te lezen. Welke 14-jarige gaat er immers vanuit beide ouders vermoord te hebben? Een boek voor jonge adolescenten vanaf ong. 14 jaar, die zich willen inleven in het moeilijke leven van Daisy, waarbij heftige thema's als zelfverminking, depressiviteit en angsten aan de orde komen.
Daisy leeft met vragen rond het overlijden van haar moeder en vindt in haar omgeving geen steun en begrip, zelfs niet bij haar vader, die de eerstaangewezen persoon is om die vragen te beantwoorden. WaanideeÃ«n zijn het gevolg en het is hartverscheurend dat zij juist door haar leraar in conflict komt met zichzelf en niemand meer durft te vertrouwen. Wanneer haar vader ook nog overlijdt, resteert er niets anders dan een opname in een jeugdhuis voor kinderen met ernstige psychiatrische problemen. Wat volgt is een beschrijving van hoe Daisy de weg terugvindt naar wie ze zelf is en de persoon die zij wil worden.
Niet iedere jongere zal dit soort boeken willen lezen, maar voor wie zich wil verdiepen in de omstandigheden van leeftijdgenoten met psychische problemen een echte aanrader. Het boek leest gemakkelijk en door de auteur wordt op een invoelende manier beschreven hoe de hoofdpersoon leert om te gaan met zichzelf en de wereld om haar heen.