Schijngestalten


Staf Schoeters is geboren in 1949 te Merksem, BelgiÃ«.
Hij heeft met Schijngestalten laten zien hoe de media een belangrijke rol speelt bij terrorismedreiging en hoeveel invloed dit op de samenwerking kan hebben.
Het verhaal komt traag op gang, door de vele historische en politieke uitleg.
Als je hier van houdt, dan leest het goed, anders is de lange uitleg storend, alhoewel deze voor het verloop van het verhaal wel duidelijkheid verschaft.

Enzo Marsman werkt als journalist voor de Dageraad en springt niet altijd even correct om met de waarheid en is goed in fantaseren.
Als Enzo Marsman samen met zijn vrouw Laura op vakantie gaat naar Spanje en voor zijn werk daar een schnabbel doet, doet hij in een dronken bui uitlatingen voor een TV camera, die verstrekkende gevolgen voor hem hebben.
Hij trekt de aandacht van internationale veiligheidsdienst en wordt op het politiebureau ontboden. Als zij hem vervolgens een heel mooi aanbod doen, wat hij voor zijn gevoel, niet kan weigeren, kan hij nog niet weten, waar dit allemaal toe gaat leiden. Elke maand een leuk bedrag zo in de hand, zonder in eerste instantie er iets voor te doen. Hij gaat betrokken raken bij zaken, die hij voor iedereen geheim moet houden en spreekt in het geheim af met zijn contactpersoon Hermans. Hij raakt betrokken in politieke zaken, waar hij eerder geen weet van had. Dit komt zijn geestelijke gesteldheid niet ten goede en hij begint regelmatig te twijfelen, waar hij aan begonnen is.
De werkzaamheden die van hem verlangd worden, worden steeds veeleisender en gaan zijn tol eisen. Zijn geweten begint op te spelen.
Het is zeker een actueel verhaal, maar ik zou het geen echte thriller willen noemen. Het spuien van historische en politieke feiten heeft de verhaallijn verstoord en het lezen soms erg onrustig gemaakt, vooral in het eerste deel.