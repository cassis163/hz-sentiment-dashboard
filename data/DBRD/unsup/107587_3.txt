"Dagen van schaamte" is het nieuwe boek van Lieneke Dijkzeul.

Pieter Elting heeft een bloeiende carri√®re, een groot huis, een mooie wagen. Maar al snel loopt het mis. Hij wordt op klaarlichte dag ontvoerd. Zijn ontvoerders nemen hem mee naar een verlaten plek en kluisteren hem vast aan het bed. Dagelijkse gewoonte zoals douchen, urineren, eten gaat niet meer alleen. Hij is volledig aangewezen op de hulp van zijn ontvoerders. Maar willen ze hem wel helpen?

De zorg in bejaardentehuizen is schaars. Er zijn te weinig verzorgers voor het aantal ouderen. De bezuinigingen die iedere keer gebeuren, helpt er ook niet bij. Op die manier gebeuren er ongelukjes, worden er mensen vergeten of verwaarloosd. Dit is de problematiek en de boodschap die Lieneke Dijkzeul met dit boek in de verf wil zeggen

Het verhaal is goed opgebouwd en het leest vlot weg. De titel van het boek dekt dan ook volledig de lading. De dagen van schaamte die Pieter moet ondergaan tijdens zijn ontvoering, maar ook de dagen van schaamte omdat Emma niet langer voor haar demente moeder kan zorgen. Het einde is niet echt verrassend. Je weet wat er te gebeuren staat, maar toch grijpt het verhaal je aan. De spanning die je bij haar andere verhalen gewend bent, is er hier niet. Maar dit wordt niet gemist.

Waarom geef ik maar drie sterren? Het verhaal over de moeder was iets te uitgebreid; Je wilt wel weten hoe het komt, maar sommige van die stukken waren te langdradig en je wil gewoon terug naar de ontvoering van Pieter.
Al bij al een goed verhaal en de moeite waard om het te lezen.