Bij opgravingen van een verhard pad, wordt een skelet gevonden, jaren oud. Zowat tegelijk wordt een vrouw in haar parkeergarage ontvoerd. Bij ontvoeringen volgt normaal snel een vraag om losgeld, maar de verloofde van de vrouw heeft geen geld. Een race tegen de klok begint want hoe langer het duurt, hoe kleiner de kans op een goede afloop.
Roy Grace is ondertussen getrouwd met Cleo en heeft een zoontje. Ze staan op het punt te verhuizen, maar hij heeft geen tijd om te helpen met de voorbereidingen en de verhuis zelf. Hij heeft een zaak, nee, twee zaken.
Snel verdwijnt een tweede vrouw en wordt toevallig een tweede vrouw die al lang vermist was, opgegraven. Dit kan geen toeval meer zijn.

Zoals in alle boeken van deze serie gaat de rode draad over de vorige vrouw van Grace, Sandy verder. De onthullingen hierover gaan tergend langzaam.
Peter James legt veel uit over politieprocedures, soms te veel waardoor de snelheid wat uit het verhaal gaat. De korte hoofdstukken lezen lekker.