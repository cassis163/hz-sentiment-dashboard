Mijn eerste kennismaking met Eva Kelder. Het boek geleend in de bibliotheek van Vlieland tijdens een vakantie aldaar. Als je op zo'n eiland bent is het heerlijk om er ook over te lezen, of het als achtergrond van een mooi boek te hebben. Ik vond het eerste deel heel mooi geschreven, me weinig woorden werd een goed beeld van Seije die opgroeit op Vlieland neergezet. Ze valt nogal 'buiten de boot', en heeft niet een doorsnee jeugd. De periode dat ze gaat studeren was ook goed beschreven, al vond ik het jammer hoe haar contact met Teun wel erg verwaterde. Daarna met Daniel in de VS, sprak mij veel minder aan, alles wat fout kon gaan ging fout, ook tussen haar en Daniel en het einde was iets te zoet naar mijn smaak. Misschien als het laatste deel uitgebreider was uitgewerkt, dan was het mooier afgerond geweest en minder zoet overgekomen.
Maar 3,5 ster, en naar beneden afgerond naar *** omdat het einde dus wat tegenviel. Echter voor een Vlieland-ganger een heerlijk boek om even tussendoor op het eiland te lezen.