Dit fijne dikke boek begint met een proloog waarin twee mannen elkaar ontmoeten en waarbij je niet zo goed kunt volgen wat zij bespreken. Er wordt een meisje genoemd die gevonden is en in de gaten wordt gehouden...
Je nieuwsgierigheid is gelijk gewekt.

Het eerste hoofdstuk begint met Alexa, een studente die erg houdt van literatuur en een brief heeft gekregen van een kleine Engelse universiteit.
Ze wordt uitgenodigd om hier een half jaar te komen studeren en die uitnodiging neemt ze, ondanks wat protest van haar moeder graag aan.

Je leest over de aanleiding van deze brief en leert Alexa al snel beter kennen.
19 jaar, Nederlandse en haar hele leven al samen met haar moeder, haar vader heeft ze nooit gekend.

Op het vliegveld wordt ze opgehaald door een oude bekende, haar vroegere jeugdvriend Sander die ook haar nieuwe huisgenoot blijkt te zijn.
Dit maakt haar start op de kleine universiteit, gehuisvest in een bijzonder en oud gebouw, een stuk makkelijker.

Het verhaal neemt je mee door haar eerste dagen daar, haar kennismaking met diverse professoren en vakken, en laat je klas- en huisgenoten ontmoeten.

Door een bijzonder, vervelend en ongelofelijk voorval in het park, laat in de avond, komt ze te weten dat haar vader haar wel degelijk iets heeft nagelaten.
Ze krijgt te horen dat ze uit een bijzonder geslacht komt en magi is.
Na de eerste schrik lezen we van de weg die ze hierin gaat, in een deel van de school wat veborgen is voor 'niet magische leerlingen'
Ze leert stukje bij beetje wat dit inhoud, maakt kennis met de theorie Ã©n de magische praktijk en met haar mee leert ook de lezer wat nodig is bij de bijzondere gebeurtenissen elders in het boek.

Als er dingen gebeuren die zelfs voor de professoren niet te begrijpen zijn moet Alexa vertrouwen op haar intuitie en gebruik maken van wat ze weet en geleerd heeft. Wat volgt is een spannend verhaal met moeilijk te voorspellen wendingen.

Een bijzonder gemakkelijk te lezen young adult boek wat door het mooie taalgebruik en het meeslepende verhaal ook voor volwassenen geen moment saai is.
Fijn dat het zo lekker veel bladzijden heeft en prettig om te weten dat er nog twee delen volgen. Deel 2 ligt al klaar!