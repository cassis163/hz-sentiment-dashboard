Dit boek heb ik mogen recenseren dankzij auteur Joost Devriesere en Uitgeverij Houtekiet.
'Pest' is het debuut van auteur Joost Devriesere, een Belgische schrijver uit het Gentse.
Het begon met een vrij geheimzinnige brief die ik op een dag in de bus kreeg. In eerste instantie wist ik niet wat aan te vangen met deze brief. Er stonden geen gegevens op van de afzender en ik was ook helemaal niet in de richting van een boek aan het denken. Tot ik een tijdje later een e-mail kreeg van de auteur in kwestie.
Meteen was ik zeer geinteresseerd, qua promotiestunt was dit een top idee!

Cover
De cover van dit boek deed me meteen denken aan de standbeelden op paaseiland. Bij reacties op facebook werd er ook gedacht aan Iron Man, de cover laat de verbeelding bij lezers dus goed draaien en daar scoort de auteur al goede punten mee.

Verhaal
Wereldweid vallen mensen plots in slaap. Een epidemie? Een teroristische aanslag? Nieuwslezers weten het niet, politicie en instanties weten het niet, de bevolking weet het niet.
Iedereen die niet in slaap is gevallen probeert hun familie te redden en te overleven, sommige hebben niet veel goeds in de zin.
In dit boek volgen we enkele mensen die geen slachtoffer zijn van 'De slaap', zoals het wordt genoemd. De ene ziet haar kans om te vluchten uit een leven dat ze niet meer wil, de andere probeert als redder te fungeren, de ander neemt wraak omwille van een overlijden. Je weet in het begin van elk hoofdstuk, elk verhaal, nooit welke kant het opgaat, dat wakkert de nieuwsgierigheid en de geheimzinnigheid van dit boek alleen maar aan, waardoor het bijna niet mogelijk is om te stoppen!

Vanaf de eerste pagina worden we meteen in het verhaal gegooid en worden we meegezogen in de levens van mensen die niet in slaap vallen. De auteur maakt er korte hoofdstukken van met nog kortere, heel vlot te lezen stukken. Elke personage wordt uitvoerig besproken maar niet zo erg dat het het verhaal hindert. Alles dat rond een personage wordt opgebouwd is ook nodig om het personage en zijn of haar beweegredenen te begrijpen. Ook hier scoort de auteur goed!
Met een duidelijke schrijftaal en niet al te veel grote woorden is dit boek een echte doorlezer, voor je het weet kom je bij het verhaal van een nieuw persoon terecht en is het boek uit. Wat zeker is is dat niemand het einde zou kunnen voorspellen. Worden de Slapers wakker of blijven ze slapen?

Enig minpunt aan het boek is dat bij een bepaald hoofdstuk fims besproken worden en ook telkens de clue of het einde van de film versproken wordt. Als je de films niet gezien hebt zou dit voor sommige mensen als spoiler kunnen gezien worden. De muziekfragmenten die dan hier en daar worden neergezet maken dit toch weer iets beter.

De auteur wordt op de achterflap omschreven als een dwangmatig schrijver en eigenaar van een rusteloos hoofd vol zwarte humor. Na het lezen van dit boek kan ik dit enkel beamen en ben ik zeer nieuwsgierig naar meer van deze schrijver. Dit boek is een aanrader voor al wie houdt van de duistere kantjes van doorsnee mensen!
Ga jij nog rustig slapen na het lezen van dit boek?