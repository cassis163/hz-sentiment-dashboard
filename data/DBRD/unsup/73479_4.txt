Een bijzonder verhaal met een prachtige combinatie van muziek, religie, mystiek, ten onder gaan en weer opkrabbelen.

Jamie ontmoet als kleine jongen de charismatische nieuwe dominee Jacobs. Al snel raakt Jamie in de ban van de verhalen van de dominee en Jacobs geobsedeerd met Jamie. Het verhaal volgt beide mannen in de loop van hun turbulente leven, waarin het lot hen steeds bij elkaar op het pad zet. Wanneer Jacobs zijn passie voor techniek weet te combineren met bovennatuurlijke krachten neemt het verhaal een typerende King-wending.

Stephen King weet beide karakters sympathiek en levensecht neer te zetten, waardoor het plot nog lang door je hoofd blijft spoken.