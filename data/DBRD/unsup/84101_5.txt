Man o man.. Wat een boek! Zelden geef ik 5 sterren, maar nu kon ik niet anders. Ik heb zelfs een gevoel van weemoed. Enerzijds omdat het boek uitgelezen is, anderzijds omdat niemand in mijn omgevind hem gelezen heeft en ik er dus niet over kan praten.
Eerlijk gezegd duurde het wel een aantal pagina's voordat ik een beetje lekker in het verhaal zat. En ook de wat langere passages over met name de politieke geschiedenis, achtergronden van politica en jaartallen vond ik iets minder, maar dit weegt niet op tegen alles wat dit boek wél mee heeft. Wat een verhaal; King creërt een prachtige sfeer, de personages zijn goed uitgewerkt en menselijk, er lopen allerlei lijntjes en er zijn terugkerende details. Het is niet alleen een spannend verhaal, maar zo nu en dan ontdekte ik ook mooi geschreven zinnen en passages om mee te nemen en te herkauwen.

Dit maakt mij nieuwsgierig naar meer van zijn werk.