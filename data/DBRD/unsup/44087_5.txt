Laat ik beginnen met zeggend at ik niet veel recensies heb geschreven in mijn leven. Maar ik moet ergens beginnen.

Het eerste wat ik kan zeggen over de omnibus is dat als je die koopt je je ervan bewust moet zijn dat het boek zwaar en onhandig is. Dit is echter iets wat te maken heeft met uitgave en niet met het verhaal zelf, dus laat ik het niet meetellen in mijn beoordeling.

Dus... over het verhaal zelf.
Ik heb er erg van genoten om dit boek te lezen. De hoofdpersoon, Marak, was interessant en maakte veel ontwikkeling door. Vooral in het eerste boek viel me dat heel erg op. Het boek heeft meer interessante karakters. Wat ik persoonlijk jammer vond was dat bepaalde karakters na een tijd wat na de achtergrond verdwenen. Misschien ervoer ik dat zo omdat ik de drie boeken in één las ipv. stuk voor stuk.

Waar ik aan moest wennen was dat het boek hier en daar fors veel tijd laat verstrijken. Daardoor raakte ikzelf nog weleens in de war. Het verlopen van zoveel tijd is wat het verhaal in staat heeft gesteld om het hele verhaal van Marak te vertellen op een realistische manier. Sommige bewegingen kosten nou eenmaal veel tijd. Het was iets wat ik niet echt eerder had gezien in een boek, maar toen ik éénmaal gewend was vond ik het een sterk punt in het boek.

Al met al een boek wat ik aan iedereen in het genre kan aanraden.