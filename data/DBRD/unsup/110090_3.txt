Het boek begint meteen spannend met de moord op staatssecretaris Wim Paardenkoper. Joost van Bronckhorst wordt gevraagd hem op te volgen, maar hij wil eigenlijk niet. Hij doet dit eigenlijk alleen om zijn vader een plezier te doen. Hij heeft ook geen idee waarin hij verzeild raakt.

Als er chaos uitbreekt in de steden doordat er cyberaanvallen zijn gepleegd op banken, zodat mensen niet meer kunnen pinnen, krijgt Joost hulp uit onverwachte hoek. Maar wie is dit?

Om hier achter te komen moet je het boek lezen en ook om te weten te komen wie er achter deze cyberaanvallen zaten en waarom.

Het is een zeer spannend en onderhoudend boek. Ik heb het met veel plezier gelezen, het mist alleen hier en daar wat diepgang.