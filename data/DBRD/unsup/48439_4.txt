Geen recensie, maar enkel mijn mening over seriepersonage David Hunter.

Ik ben helemaal in de wolken over mijn kennismaking met Nele Neuhaus. Met Pia Kirchhoff en Oliver von Bodenstein heeft de auteur een fantastisch duo neergezet. Allebei hebben ze de grootstad Frankfurt achter zich gelaten om een nieuw leven op te bouwen in het rustigere Hofheim. We hebben niet te doen met diep ongelukkige rechercheurs, zoals zo vaak het geval is, wel met twee bijzonder aangename mensen die een grote liefde voor hun beroep en voor paarden delen. Pia is bijzonder zelfzeker, ook tegenover haar nieuwe chef, hoofdcommissaris von Bodenstein. Ze is zeer ijverig en windt er geen doekjes om wanneer ze met verdachten spreekt. Von Bodenstein, Oliver dus, is een onverstoorbaar heerschap, zeer hardnekkig wanneer het erom gaat een zaak op te lossen. Ze vormen, zoals ze op het eind van het boek zelf zeggen, een goed team!