“Ben je bereid te sterven?”
“ Je moet alle banden met je vorige leven verbreken, je vrienden en kennissen voorgoed achterlaten. Je ‘sterft’ wordt een spook, een schim zonder naam, identiteit of verleden. Je leeft nog wel, maar op papier ben je dood.”- Bjorn Van den Eynde.
Team mortis de bende van venus is een thriller van de jonge Kesselse schrijver Bjorn Van den Eynde en werd uitgegeven door bakermat in 2013. Het boek telt 425 pagina’s Toen hij zijn opleiding Audiovisuele Kunsten aan het RITS met onderscheiding afronden, begon zijn carrière bij Eyeworks waar hij een jaar als regisseur werkte. Daarna is hij aan de slag gegaan als regisseur, scenarist en/of co-scenarist van succesvolle jeugdreeksen zoals Ghost Rockers, Hotel 13, Galaxy Park, Mega Mindy en Het Huis Anubis. Deze hebben hem als verhaalverteller doen groeien en geprikkeld om ook in alle vrijheid zijn eigen dromen en ideeën vorm te geven. Zo kwam er in 2012 zijn eigen boekenreeks: team mortis en schreef hij onder anderen ook het Ghost Rockers boek 'Verloren Zomer'. Team mortis, de bende van venus is het tweede boek in de team mortis reeks. Het vervolg op het Romeo en Juliet Mysterie.
Al meer dan honderd jaar doet een “urban legend” de ronde, maar is deze “urban legend” wel echt een “urban legend”? Volgens de legende bestaat de bende van venus, een bende van knappe tienermeisjes die onschuldige jongens verleidt, drogeert, berooft en soms zelfs vermoordt. Wanneer een Ierse student uit Parijs verdwijnt en daarna ook nog de Noorse archeoloog en zijn familie, wordt team mortis ingeschakeld. Volgens hun baas Brain is het meer dan een gewone verdwijning en lijkt de legende realiteit te zijn. Wanneer ze ontdekken dat de twee verdwijning gelinkt zijn aan een familie: de familie Ytteroy-Lovendal, neemt het verhaal een totaal andere wending. Erika infiltreert in de meisjes bende, maar loopt hier door groot gevaar terwijl Andreas zich meer en meer zorgen maakt om haar. Felix die ondertussen in Noorwegen verder onderzoek doet, samen met de dochter van de verdwenen archeoloog, ontdekt al snel dat de familie Ytteroy-Lovendal wel meer te verbergen heeft. Erika doet er alles aan om de verloren geliefde van haar neef terug te vinden. Hoewel het hele team mortis geen familie meer heeft, hebben Erika en Nielsen elkaar nog. Wanneer haar neef door haar in het ziekenhuis terecht komt, voelt ze zich dan ook heel erg schuldig en kan ze geen nee zeggen tegen deze gevaarlijke opdracht. Zij vertrekt samen met Felix en Andreas naar Parijs. Wanneer Felix naar Noorwegen wordt gestuurd om daar verder onderzoek te doen naar de verdwijnen archeoloog, Blijven Erika en Andreas over in Parijs. Op het eerste zicht lijken ze elkaar onuitstaanbaar te vinden, maar is dat wel echt zo?
“De verloren stad Atlantis was nooit zo dichtbij. Slechts vijf simpele stappen scheiden jou en mij”
Elk personage heeft zijn angst of karaktertrekje dat ze heel erg menselijk maken, ook al werken ze in een geheime dienst en moet vaak alles vlekkeloos verlopen kunnen zij ook fouten begaan. De schrijver wil benadrukken dat niemand perfect is. Net zoals de samenwerking tussen de tieners die in dit boek eerst een beetje onwennig is, wil de schrijver duidelijk maken dat niet altijd alles op rolletjes loopt.
Het is een spannende thriller die ongelofelijk veel onverwachte wendingen neemt, dit zorgt er voor dat het boek van begin tot en einde spannend blijft. Hoewel het niet realistisch is dat een groep jongeren dit allemaal bijna alleen onderneemt, lijkt het toch alsof je dit verhaal echt meemaakt. De gevoelens tussen Erika en andreas zijn dan weer wel heel erg realistisch en zouden zo uit het echte leven gegrepen kunnen zijn. Het is mooi hoe op het einde alles duidelijk wordt, toch is er nog een soort van cliffhanger voor het volgende boek in de reeks. Ik kan alvast niet wachten om dit te lezen: Het dodenspel.