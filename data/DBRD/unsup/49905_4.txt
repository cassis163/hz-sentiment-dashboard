Een van de eerste dingen die in dit boek opvallen zijn de liefde van de schrijfster voor het duiken en de wereld onder zee. Dit wordt zo goed verteld dat je alle kleuren en vormen ook voor je ziet.
Ik miste in het begin alleen de spanning, het zou toch een thriller moeten zijn, maar dan wordt de spanning als een lawine op je uitgestort. En dan houdt die spanning ook aan tot op de laatste bladzijde.
Ook gaat dit verhaal in op genetische manipulatie en dan blijkt ook direct dat men eigenlijk vaak niet precies weet waar men mee bezig is. Heel beangstigend. Ik ben er ook van overtuigd dat er meer experimenten uitgevoerd worden dan dat iemand ook maar weet.
De hoofdpersonen zijn sympathieke mensen die je graag als vrienden zou willen hebben. Zo levensecht worden ze neergezet. Het verhaal toont ook het verborgen verdriet dat veel mensen bij zich dragen. Het verhaal is in een zeer prettig leesbare stijl geschreven. Verder laat het boek ook ons een stukje natuur van Corsica zien. Een eiland dat me altijd ge√Ønteresseerd heeft sinds ik als kind het boek: Corsica, het ezeltje gelezen heb.
Dus een zeer prettig leesbaar boek met sympathieke hoofdpersonen dat je met veel plezier leest. En waarbij je hoopt dat het nieuwste boek van Marelle snel uitkomt.