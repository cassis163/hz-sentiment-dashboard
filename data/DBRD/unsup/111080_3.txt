Ik heb heel bewust lang gewacht om De Da Vinci code uiteindelijk te lezen omdat door de vele reacties en de hype rondom het boek ik misschien te veel beinvloed zou worden.
Brown schrijft inderdaad zijn verhaal op een manier die het boek zeer toegankelijk maakt voor de doorsnee lezer. Geen ingewikkeld vakjargon waar andere schrijvers van historische thrillers en romans zich vaak aan durven bezondigen. Spijtig echter vind ik de wijze waarop hij zijn lezers via het personage van de professor een aantal waarheden opdringt die er geen zijn. Het is net alsof Dan Brown met deze roman eens eventjes alle mysteries ontrafelt en Leonardo Da Vinci vanaf nu geen geheimen meer voor ons heeft.
Ik hou niet zo van dit soort type schrijvers, maar ik denk wel dat voor Dan Brown ook geldt : "Hij leerde zijn volk opnieuw lezen".