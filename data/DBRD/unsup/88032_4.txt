Zoals gewend van Alexander McCallSmith, leest ook dit boek als een trein en door zijn humor en luchtige stijl is ook dit zoveelste deel over de n0.1 ladies' Detective Agency een heerlijk boek voor tussendoor. Ideaal om te lezen als je te moe bent voor een ingewikkeld, moeilijk, zwaar boek en even zin hebt om te ontspannen.
Madame Ramotske en de andere karakters in het boek zijn in het zoveelste deel al bekend in hun denkwijze en handelingswijze en het is als naar oude bekende kijken als je dit boek leest (en ook enige eerdere delen hebt gelezen). Toch knap dat zijn schrijfstijl zodanig is dat je bijna in Botswana waant en meekijkt over de schouders van.... Wederom een leuke intriges en wendingen. Niet echt spannend (in die zin is het geen klassiek detective-boek), maar gewoon heerlijk vermakelijk, precies zoals verwacht op basis van eerder gelezen boeken van McCalSmith. Een boek om met een grote glimlach te lezen.