Een Mann, geschreven door Rindert Kromhout gaat over de 19-jarige Klaus Mann een telg uit de beroemde schrijversfamilie MANN
Klaus worstelt met de vraag waarom zijn vader zo weinig aandacht voor hem heeft dit in tegenstellng tot de andere kinderen uit het gezin. Hij gaat de dialoog met zijn vader uit de weg en besluit hem een brief te schrijven. De brief groeit uit tot een boeiende roman over de familie Mann en speelt zich af ten tijde van het opkomend nationaal socialisme.

De auteur, Rindert Kromhout, heeft al furore gemaakt met het schrijven van talloze kinderboeken en ook de meervoudig bekroonde trilogie over de Bloomsbury Groep is van zijn hand.

Het verhaal begint en eindigt juli 1926 in MÃ¼nchen. Middels flashbacks en intermezzo's wordt de lezer geinformeerd over de jeugd van Klaus, over zijn ontluikende homoseksualiteit, de ontwikkeling die hij doormaakt in het schrijven maar bovenal de vraag aan zijn vader die aanleiding is voor het schrijven van het verhaal. Een en ander wordt door de auteur in mooie, goed te lezen bewoordingen weergegeven. Daarbij komt nog dat de lay-out bijzonder smaakvol gekozen is.

Dit boek kan een aanleding zijn om nog meer werk van Klaus Mann en de andere auteurs binnen de familie te willen lezen.
Bravo voor Rindert Kromhout.