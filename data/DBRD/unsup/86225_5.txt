Toen op Hebban dit boek gewonnen kon worden, heb ik me daarvoor ingeschreven. Mijn exacte motivatie weet ik niet meer. Het leek me een indrukwekkend boek over een regime waar ik niet veel over weet, behalve af en toe wat van het journaal of een bericht over vervolging en concentratiekampen. Het boek heeft me niet teleurgesteld, in tegendeel. Ik vind het een aanrader.

Over de grens is een indrukwekkend boek waarin Jang Jin-Sung ontsnapt uit Noord-Korea. Hij is hoger geplaatst en heeft daardoor op plekken gewerkt die wij ons niet kunnen voorstellen. Hij wordt schrijver, en onderzoekt, leest en schrijft in een dictatoriaal regime waar alleen ter meerdere eer en glorie van de Kim-dynastie geschreven mag worden. In het nauw gebracht door zijn geweten ontstaat een keten aan gebeurtenissen, ongelofelijk maar waar. Zijn miraculeuse ontsnapping naar China en uiteindelijk Zuid-Korea maakte diepe indruk op mij. Wel moet je doorbijten over de Koreaanse namen en de Noord-Koreaanse structuur, maar het is het allemaal meer dan waard.