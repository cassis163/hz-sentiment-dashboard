Sarah Banne staat onder grote druk van haar familie om te trouwen. Zij leefde in de 19e eeuw in Engeland. Echter, voelt zij er niets voor om een saai en voorspelbaar leven te leiden. Sarah houdt zich vast aan haar eigen keuze en besluit te weigeren, hoe moeilijk ook. Op een dag ontmoet zij Giovanni Battista Belzoni, de circusartiest. Vanaf dat moment is zij vastbesloten voor hem te gaan. Het stel trouwt. Sarah volgt hem “haar Reus” op zijn reizen door heel Europa. Uiteindelijk komen zij aan in het oude Egypte “het land van de zon” en kiest Gio voor de opgravingen. Hij wil namelijk iets betekenen voor de wereld als wetenschapper.
De Belzoni’s trekken en reizen door Egypte. Aangezien het een echte mannencultuur is weigert Sarah om in een hoekje te gaan zitten wegkwijnen en kiest zij voor zichzelf in vele opzichten. Zij ontplooit zich tot een vrouw met durf, zelfverzekerdheid, interesse, maar ook heeft zij haar eigen “project”. Een hele moedige vrouw, vooral in die tijd.
Op deze manier kabbelt het boek zich voort. Het leest wel lekker weg en is vlot geschreven. Alhoewel ik het idee kreeg dat ik meer een dagboek aan het lezen was. Het verloop van het boek is van de hak op de tak, grote sprongen tussen de tijden, waardoor je veel lijkt te missen. De hoofdpersonages komen goed uit de verf, maar blijft toch enigszins oppervlakkig. Spanning in het boek is er niet. Wel is het gebaseerd op een waargebeurd feit, een stuk geschiedenis. Dat maakt het boek interessant. Wat erg jammer is, is het gegeven dat er zeer weinig bekend is over Sarah Banne. Uiteindelijk keren zij samen terug naar Londen.

Machteld Kruijssen wist als kind al dat haar hart lag bij zowel Egyptologie als schrijven. Haar interesse in de geschiedenis van Egypte bracht haar op het spoor van Giovanni Battista Belzoni en zijn avontuurlijke vrouw Sarah. Het kostte haar geen enkele moeite om zich te verplaatsen in Sarah, via wie ze een uniek perspectief biedt op de tijd en het land.