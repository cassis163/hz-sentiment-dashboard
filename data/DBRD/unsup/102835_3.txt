Het boek begint met de terechtstelling van Jack Dancer, seriemoordenaar.
Het verhaal gaat over de zoon van Jack die, onder invloed van zijn vader, ook het verkeerde pad op gaat.
Dat is één perspectief, de kant van de dader. Aan de andere kant hebben we dan het inspecteursechtpaar, Tim en Jude. Na de geboorte van hun zoon moet Jude beslissen of ze weer aan het werk gaat. Natuurlijk doet ze dat en haar zus komt bij hen inwonen als oppas.
Zo nu en dan komt de zoon van Jack Dancer aan het woord, de aantrekkelijke hoofdstukken. Hier tussendoor speelt het verhaal, aan de andere kant, bij Tim en Jude. Na een aantal moorden worden Tim en Jude uitgenodigd om het politieteam van Santa Cruz te hulp te schieten. Hier speelt zich het verhaal verder af.
Een Vlaamse schrijver, dus Vlaamse taal en uitdrukkingen, niet mijn ding.
De vertellingen van de zoon zijn interessante hoofdstukken, de belevenissen rond het politiewerk zijn wat minder.
De karakters naast 'de zoon van' worden niet heel erg uitgewerkt, wat jammer is.
Het einde komt wat snel, plotseling. Dat had wel wat meer uitgewerkt kunnen worden.