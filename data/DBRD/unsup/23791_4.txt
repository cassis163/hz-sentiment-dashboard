Amanda heeft een slechte verhouding met haar moeder omdat die door alcohol en pillen niet naar haar omgekeken heeft in haar jeugd. Ze is zover mogelijk bij haar moeder vandaan gaan wonen. Doordat ze geen echt gezinsleven gekend heeft, is het haar ook niet gelukt om een succes te maken van haar twee huwelijken. Alleen ergens diep verstopt weet ze dat een vrouw, van wie Amanda zelf altijd gedacht heeft dat het toch haar moeder was, vaak met haar speelde en dat ze warmte om zich heen voelde. Dan wordt ze opgebeld door haar eerste ex-man dat haar moeder iemand vermoord heeft. Dit is voor Amanda onverklaarbaar en ze gaat op onderzoek uit en komt daardoor feiten tegen die een normaal mens niet zou kunnen verzinnen. Het is een heerlijk boek. Het is heel eenvoudig om je in het personage van Amanda in te leven. Je leeft mee met de groei van Amanda. Ik denk wel dat het meer een boek voor vrouwen is dan voor mannen. Als vrouw krijgt het verhaal van mij vier sterren.