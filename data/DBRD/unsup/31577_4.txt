Ik had dit boek gewonnen voor de 7-days reading challenge van juni maar heb deze nu pas kunnen lezen.

Het verhaal gaat over de 12-jarige Mila die samen met haar vader Gil op vakantie gaat naar Amerika om Matthew een oude vriend van haar vader op te zoeken. Maar deze reis loopt heel anders dan gepland al bij hun vertrek blijkt dat Matthew spoorloos is verdwenen. Mila en Gil besluiten om hem te gaan zoeken Mia die kan voelen hoe mensen zich voelen besluit deze gave voor deze missie in te zetten maar na een tijdje begint ze aan zichzelf te twijfelen.

In het begin vond ik dit boek wel wat verwarrend omdat Mila haar ouders met hun voornaam noemt en af en toe moeder en vader maar na een paar hoofdstukken gaat dit al wat vlotter en leest het boek lekker weg.

De opbouw van het verhaal is goed in elkaar gezet steeds weer komen we meer te weten over de vriendschap tussen Matthew en Gil en komen er ook steeds weer nieuwe raadsels en geheimen van Matthew naar boven waardoor je blijft doorlezen omdat je wilt weten hoe alles nu in elkaar past.

Ik zou jullie dit boek zeker aanraden om eens te lezen.