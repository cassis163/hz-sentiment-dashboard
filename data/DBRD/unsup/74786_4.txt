Aminata Diallo, is de dochter van een edelsmid en van een vroedvrouw en maakt deel uit van een stam van 20 families, van haar moeder leert ze al snel lezen en schrijven een ook mag ze al op haar 11e meehelpen kinderen ter wereld te brengen, deze 2 laatste zaken hebben haar geholpen de 40 jaar daarna in leven te blijven.
Op haar 11e wordt ze door slavenhandelaars ontvoerd, ze overleefd een barre tocht op zee op weg naar plantages; ze krijgt een baby maar die wordt haar afgenomen, als ze wordt verkocht aan mensen met enig aanzien en vermogen krijgt ze het een stuk beter, maar dat is snel weer voorbij als de vrouw des huizes komt te overlijden, ze weet uiteindelijk te vluchten en zich nuttig te maken door het schrijven van het negerboek, ze moet hier alle namen die op een boot worden gezet richting Nova Scotia noteren, dan verliest ze haar man op de boot waar ze zelf ook op hoorde te zitten.
Haar rampreis gaat verder, haar 2e baby wordt min of meer ontvoerd door de mensen waar ze onderdak had gevonden; uiteindelijk weet ze weer in Afrika te komen waar ze haar geboorteplaats wil gaan bezoeken, en ook daar gaat het bijna mis, haar laatste station, ze is inmiddels al behoorlijk oud, is Londen en daar wacht haar eindelijk wat geluk.

Een hartverscheurende roman, waarin de ongelooflijke zaken rondom de slavenhandel belicht worden, het leest als een auto-biografie zo goed is het onder woorden gebracht door de auteur.