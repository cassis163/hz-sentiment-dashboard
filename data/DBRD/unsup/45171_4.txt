De novelle Daisy Miller is in 2016 verschenen in een nieuwe vertaling van Frank Lekens in een uitgave van de Wereldbibliotheek.
In het boek raakt een in Geneve woonachtige Amerikaanse jongeman, Frederick Winterbourne, gecharmeerd van het meisje Daisy Miller, die met haar moeder en broertje een reis door Europa aan het maken is en in Vevey aan het meer van Geneve is neergestreken. Frederick is daar op bezoek bij zijn tante.
Daisy is erg mooi en maakt veel indruk op Frederick, die zich, vanwege haar flirterige en losse houding ten opzichte van mannen, afvraagt of hij wellicht met een na√Øef, onervaren meisje te maken heeft.
De naam Daisy betekent tenslotte de onschuldige het madeliefje.
Maar het zou ook kunnen dat Daisy een ervaren mannenverslindster is, die zich weinig aantrekt van heersende normen en waarden, kortom een slet.
Na de opmerking van Daisy, dat ze in New York veel gezelschap van diverse heren heeft gehad, is Winterbourne behoorlijk van zijn stuk gebracht, omdat dat niet de manier is waarop nette meisjes zich plegen uit te drukken.
Ze laat met die opmerking blijken weinig op te hebben met de heersende moraal.
Uiteindelijke komt hij tot de slotsom dat Daisy gewoon een ordinaire flirt is.
In Rome komt hij Daisy opnieuw tegen, waar zij bevriend is geraakt met de flamboyante Italiaan Giovanelli. Een knappe man met een grote snor.
Een belangrijk thema in deze novelle is de bekrompenheid en de vooroordelen en het grote klassen onderscheid in de Amerikaanse gemeenschap in Europa in de 19de eeuw.
Amerikanen reizen in die tijd graag naar Europa en ontmoeten elkaar in steden als Rome en Parijs en aan de Zwitserse meren.
In deze novelle verlangt Henry James dat de lezer zich zelf een oordeel vormt over Daisy.
Dit boek vond ik, mede door de mooie schrijfstijl, een boeiende weergave van verhoudingen in de jaren eind 19e eeuw.
Het is erg interessant om te lezen hoe er in die tijd over vrouwen werd gedacht en hoe de verhoudingen tussen de mensen lagen.
Mede vanwege de mooie schrijfstijl heb ik het boek met veel genoegen gelezen.
Ik kan me goed voorstellen, dat deze novelle ten tijde van verschijning veel indruk heeft gemaakt