Nathalie, lerares, en Vincent, zakenman, zijn in het begin een gelukkig stel en Nathalie heeft dan ook een kinderwens, maar Vincent wil 'nog' geen kinderen. Hun huwelijk loopt dan op de klippen en Nathalie krijgt ook nog eens een burn-out. Op advies van de dokter verhuizen ze van de drukke stad naar het platteland van Niemandshoek. Vincent heeft ondertussen een sex relatie met Barbara, die stuk loopt.

In Niemandshoek komt Nathalie tot rust en begint een kruidentuintje. Ze ontmoet ook Jonathan, een jongen die dankzij haar hulp genezen is van kanker, en Domien, een boer. Ze ontdekt ook een bijzondere boom in de buurt en gaat daar helemaal in op. Vincent begint een sex relatie met Caroline.

Het gehele verhaal gebeurt eigenlijk niet zo veel, het gaat eigenlijk op een drafje. Nathalie is erg bezig met kruiden en een boom en Vincent met sex. Er wordt wel een goed beeld geschetst van de problemen in de relaties, ook hoe alle personen met elkaar verbonden zijn. Tegen het einde wordt het meer een thriller en komt er een aardige twist in het verhaal, waardoor het eindelijk wel spannend wordt.