Als op een koude winterdag een levenloos tienermeisje in een rivier wordt ontdekt, komt ze na 13 minuten reanimeren weer tot leven. Iedereen is begaan met haar en het onderzoek wordt opgestart naar hoe ze daar terecht kwam. Haar geheugen is blanco, maar het blijkt al gauw dat populaire Natasha niet zo geliefd is als het lijkt.
Het verhaal wordt door verschillende personages verteld: Becca, een eenzaam meisje heeft al gauw door dat alles niet zo is als het lijkt. Natasha schrijft zelf haar gedachten op. De schrijfstijl is fijn, je vliegt door het boek heen en het is razend spannend. Ik kon mijn ereader bijna niet weg leggen.
Op een gegeven moment moest ik nog 100 bladzijden en het was al duidelijk hoe het in elkaar zat. Niet dus. De ontknoping kwam als een totale verrassing, maar achteraf waren er diverse hints.
Ik vond dit een geweldig goed boek! Een echte aanrader. Je weeg niet wat je leest!