Alhoewel trillers tot mijn favoriete lektuur behoren, was 'noodzakelijk kwaad' het eerste boek van KAVA dat op mijn nachtkastje belandde.
Na lezing was de slotsom: niet goed, niet slecht. Het was best wel een spannend verhaal waarin de verschillende gebeurtenissen - plaatsen op het einde samenkomen tot een climax maar echt veel vaart vond ik er niet inzitten. Het werken met vele, korte hoofdstukken is niet helemaal mijn lievelingsstructuur. Het verhindert een goede uitbouw van het verhaal en ik had soms de indruk dat er eerder naar een afsluiting van een hoofdstuk gezocht werd dan naar een wat langere en begrijpelijkere verhaalllijn.
Agente O'Dell volgt alles gedwee maar buiten de laatste hoofdstukken is haar rol en inbreng als 'specialiste' in het verhaal gering. Ook de rol van Gwen Patterson had ongetwijfeld beter uitgebouwd kunnen worden.
Toch is het een vlot leesbare triller die voldoende vragen oproept om verder te lezen. Aan de voortgang van de intrige kan je wel merken dat de auteur cum laude afstudeerde: je moet er bijblijven.
Kava geniet het voorrecht van de twijfel en we zullen met plezier een tweede boek van haar lezen.