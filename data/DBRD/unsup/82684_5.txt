Wanneer Felix, een jonge huisarts uit Nederland, een bericht krijgt dat zijn beste vriend Diederik een dodelijk auto-ongeluk heeft gehad in Zimbabwe, vertrekt hij onmiddellijk ernaar toe. Hij wil bij de begrafenis aanwezig zijn, en tegelijk een bezoek brengen aan Grootfontein, een landgoed dat vroeger aan zijn grootvader toebehoorde.

Na de afscheidsviering wordt Felix in een hinderlaag gelokt, en is hij plots staatsvijand nr 1. Samen met Victoria vlucht hij weg uit Zimbabwe, waar hij veilig is. Daar komt hij meer te weten over de situatie in het land en op Grootfontein. Misschien was Diederik’s dood wel geen ongeluk? Hij besluit om Grootfontein te bezoeken, en op onderzoek uit te gaan. Hij wordt daar echter opgewacht, en Felix moet vluchten en vrezen voor zijn leven. Gelukkig krijgt hij hulp van zijn vroegere vriendin en ranger Melody en Victoria.
Lukt het hen om uit de klauwen van de vijand te blijven en de wanpraktijken die zich op Grootfontein afspelen aan het licht te stellen?

Zim is een razend spannend boek vol met intrigerende thema’s! Macht, geld, corruptie, uitbuiting, natuur... al deze thema's komen aan bod. Een thriller die zich daardoor onderscheidt van vele andere thrillers. Kortom, een must-read voor iedereen die van een spannend boek houdt én tegelijk Afrika wil leren kennen!