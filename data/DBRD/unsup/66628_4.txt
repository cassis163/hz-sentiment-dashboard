Als de politie van Yorkshire een nachtelijke inval doet in een woning, worden daar de stoffelijke overschotten van meerdere verdwenen kinderen ontdekt. De dader wordt gearresteerd, waarna een grootscheeps onderzoek plaatsvindt. Hoe kan een seriemoordenaar buiten weten van zijn echtgenote en omgeving zijn praktijken uitvoeren? Langzaam maar zeker komt de duistere waarheid aan het licht.

In deze thriller zet Robinson een gedetailleerd goed onderhoudend verhaal neer dat de lezer meesleept van begin tot eind. Veel spanning, boeiende karakters en een goed opgebouwd plot, waar Robinson je dikwijls mee op een dwaalspoor zet, maakt het dat dit boek in één ruk uitgelezen wil worden. Een aanrader voor de thrillerliefhebber!