Aanvankelijk kon ik niet door het boek heen komen ondanks de prachtige alineaÂ’s en vergelijkingen maar ik moest me er doorheen ploeteren als een wadloper door het slik. Pas toen ik meer vaste grond onder de voeten kreeg, liep het beter en kreeg ik er aardigheid in.
Het begin kenmerkt zich door de vele personages die worden opgevoerd en wier dood uitvoerig worden besproken om ze vervolgens weer ten tonele te toveren. Dat vond ik soms verwarrend en het openingsgedeelte van het boek krijgt van mij dan ook maar 2 sterren.
Later won Grijze zielen gelukkig aan vaart en werd het verhaal mooier en mooier. Het boek grijpt je bij je ziel en Claudel weet in eenvoudige bewoordingen diepe emoties op papier te krijgen.
Grijze zielen is een prachtige literaire roman maar geen thriller daarom kom ik in mijn beoordeling tot 4 sterren mede vanwege het matige begin. Toch is het boek een absolute aanrader alleen verwacht dan geen superspannend verhaal maar een prachtige diepzinnige vertelling met juweeltjes van zinnen.