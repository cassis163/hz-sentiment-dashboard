Dit is het eerste boek dat ik van Lindell heb gelezen, maar waarschijnlijk niet mijn laatste. Het begint met de moord op een jonge vrouw, Ester. Het ziet er naar uit dat de moord snel zal opgelost worden, want ze verdenken haar ex-man, Johnny, ervan haar vermoord te hebben. Dit vooral omdat ze, tegen zijn wil, van hem is gescheiden en hun zoontje Markus bij hem weg houdt. Maar niks is wat het lijkt. Tijdens het onderzoek vinden Cato en zijn team steeds meer redenen om aan de schuld van Johnny te twijfelen.

Het boek zit ontzettend goed in elkaar. De personages worden goed beschreven, maar het verhaal wordt niet langdradig. Het leest makkelijk, maar ook niet te makkelijk, dat maakt het boek sterk. Om het boek in 1 zin te beschrijven: niets is wat het lijkt...