Het boek is ongelooflijk spannend tot de laatste bladzijde, dat desondanks toch te snel kwam.
De beklemmende sfeer die Smith heeft geschapen en de sterke hoofdpersoon maken het boek echt onwijs spannend.
Het boek speelt zich af in de voormalige Sovjet Unie ten tijde van Stalin, armoede en gebrek houden het volk onder de duim. Wie zijn hoofd toch boven het maaiveld durft te steken wordt hard aangepakt, gearresteerd, mishandeld of zelfs gedood.
Men is zelfs verplicht om elkaar te verraden, ouders hun kinderen en kinderen hun ouders, de buren enz. Als je iemand niet verraad dan word je zelf opgepakt.
Misdaad en moord bestaan volgens de overheid niet.
En zo kan een kindermoordenaar ongestraft zijn gang gaan, men doet het telkenmale af als zijnde een ongeluk. Vooral ook daar de moorden op verschillende plaatsen plaatsvinden.
Tot het moment dat Leo, een toegewijde officier van de geheime dienst op onderzoek uitgaat.
Hij vergooit hiermee al zijn kansen voor de toekomst en zet alles op het spel, zelfs zijn leven, maar hij geeft niet op in zijn jacht op de moordenaar.
Het einde is mooi, maar ook heel treurig meer kan ik niet vertellen, jullie moeten het zelf maar gaan lezen.
Ik heb van dit boek genoten en vond het jammer toen ik het uit had. Een ijzersterk debuut van Tom Rob Smith en ik zie uit naar zijn volgende boek.