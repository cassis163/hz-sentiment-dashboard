In een woord adembenemend. Dit boek laat mij achter met het gevoel dat mijn ziel ook door MEDUSA is weggestraald. Het begin van het boek is een vriendelijk ontmoeting met Tom en de wereld van het rijdende London dat bijna direct een duistere kant krijgt. Het verhaal wordt in een rap tempo verteld, vol spanning maar ook humor. Het einde breekt het hart van de lezer echter meedogenloos in stukken en ik moet zeggen dat ik het gewaagd vind dat de schrijver zo weinig personages in leven laat.

Ik heb de film eerst gezien en hoewel ik die fantastisch vond weet ik niet of ik er perse goed aan heb gedaan. De regisseur heeft het halve boek herschreven waardoor de film er weinig meer van wegheeft. Beiden zijn goed maar je moet boek en film echt los van elkaar kunnen zien.