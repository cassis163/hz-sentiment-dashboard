Is bakken je ding, sta je graag in de keuken? Dan is deze feelgoodroman voor jou een must. Moet je nog even de drempel over getrokken worden? Haal de ingrediënten maar vast in huis want de kans is groot dat je na het lezen van dit boek direct zelf aan de slag wilt gaan.

In de jaren 60 is Kathleen Eaden een beroemdheid, haar man is een succesvolle ondernemer en eigenaar van het supermarktketen Eaden die mede dankzij zijn vrouw Kathleen een groot succes is geworden. Kathleen is het gezicht van de keten en neemt iedere winkelopening voor haar rekening. Ook brengt ze een kookboek uit en dat blijkt een groot succes. Iedere kookfanaat schaft hem zo’n beetje aan. Na haar overlijden is Kathleen dan ook nog steeds een begrip en gaat het supermarktketen Eaden op zoek naar een acceptabele vervanger. Via een bakwedstrijd gaan vijf deelnemers met elkaar de strijd aan om het nieuwe gezicht van Eaden te worden, maar meer nog gaan ze aan de slag met hun eigen persoonlijkheid en ontdekken ze gaandeweg tijdens de verschillende wedstrijdelementen veel over zichzelf.

Bakken voor je leven is een verrassend smaakvolle roman die over veel meer gaat dan alleen de passie voor koken en bakken. Het is een boek over de individuele zoektocht naar waardering, eigenwaarde. Liefde, erkenning en vriendschap. In het boek volg je als lezer niet alleen de vijf kandidaten van de wedstrijd, maar krijg je ook een kijkje in het verleden van Kathleen en blijkt het leventje van deze perfect overkomende vrouw, toch niet zo ideaal te zijn als werd gedacht.

Vlot geschreven en heerlijk leesvoer!