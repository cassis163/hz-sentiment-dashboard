Een prachtig geschreven boek over de aan alcoholverslaafde Arthur Poolman. De korte krachtige zinnen nemen je in verslavend tempo mee in het leven van een alcoholist.

Arthur is een doorsnee man die worstelt met zijn onzekerheden en deze steeds verder wegdrinkt. Dat zijn relatie met Maite, zijn vrouw, steeds slechter wordt heeft hij niet door. Als Maite hem voor de keuze zet “je kiest voor mij of voor de drank” besluit Arthur zijn leven drastisch te veranderen.

Gedurende het boek beschrijft Arthur op een beklemmende wijze zijn verslaving en de ups en downs die dit teweeg brengt in zijn dagelijks leven.
Tonic is een verhaal dat zo mooi beschreven is dat je het boek niet snel zal vergeten. De worsteling van Arthur en het realistisch geschreven verhaal hebben op mij een diepe indruk gemaakt.