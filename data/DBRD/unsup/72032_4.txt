Bestemming onbekend leest fijn. Wie nog nooit een Wessel de Valk heeft gelezen moet een beetje inkomen in dit boek dat voor de meeste toch, net als zijn andere boek, een onderwerp aansnijdt waar menigeen nog nooit over gelezen heeft. Namelijk dat van het reizen. Het, ik zouden zeggen teleporteren van mensen.
De Valk weet een enorm spannend verhaal neer te zetten waarin gebeurtenissen uit de toekomst en het verleden, samen komen met die in het heden en daarop misschien wel grote invloed hebben. De personages zijn goed uitgewerkt. Je krijgt een goed plaatje van elk persoon, zo dat je al hun stappen begrijpt. Wessels schrijfstijl is fijn en mede daardoor lees je het boek in een redelijk tempo, zonder dat je het boek voor een langere tijd weglegt. Het was echter niet zo dat ik het boek in één keer uit moest lezen.
Ik geef Bestemming Onbekend vier sterren.