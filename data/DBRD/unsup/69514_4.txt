In dit tweede deel van de trilogie de ‘Eilanden’ volgen we de hoofrolspelers Thom en Jari op hun reis naar de ‘andere’ eilanden en lezen we hoe het Enea vergaat op het eiland Zeneria. Vanaf het begin van dit deel zat ik aan mijn stoel gekluisterd en werd ik helemaal meegezogen in het verhaal. Omdat ik het voorgaande deel niet gelezen had mistte ik wat aanknopingspunten maar gaandeweg werden mij verschillende dingen toch duidelijk. Wel jammer vind ik dat er geen korte terugblik werd gegeven.
Het verhaal wisselt zich steeds af met gebeurtenissen rondom Thom, Jari en Enea, het gaat in een razendsnel tempo en mijn aandacht verslapte geen moment.
De cover van het boek is eenvoudig en een tikkeltje mysterieus. Niet echt een boek waar ik direct op af zou stappen in de winkel maar de tekst op de achtercover maakte dat ik het boek meteen wilde gaan lezen. Mijn interesse was  gewekt.
De hoofdrolspelers worden goed uitgewerkt en ik kon me helemaal inleven in hun persoontjes.

Thom en Jari belanden na een fikse storm op een eiland dat geregeerd wordt door vrouwen. Het zijn krijgshaftige vrouwen en de beide jongens worden gevangen genomen en ter dood veroordeeld. Door te laten zien wie ze eigenlijk zijn gaat de leidster van het eiland overstag en worden ze van de dood gered.
Zij gaat uiteindelijk met de jongens op zoek naar het eiland Zeneria.
Enea is beland op Zeneria en komt in een villa terecht waar mannen tegen betaling gebruik kunnen maken van de diensten van de vrouwen.

Na het lezen van dit deel ben ik nieuwsgierig geworden naar het eerste deel ‘de Profetie’ van deze trilogie en wat er allemaal aan dit tweede deel vooraf ging. Ook ben ik enorm benieuwd hoe het verhaal verder gaat in het derde deel ‘Zeneria’.
Het einde is mega spannend en ik vond het jammer dat het boek uit was.
Dit vraagt naar meer en ik ga zeker het vervolg lezen!
Als ik dit boek moet beoordelen op een schaal van 1 t/m 5 krijgt het van mij een dikke 4. Ik zou het boek zeker aanraden in mijn vriendenkring.