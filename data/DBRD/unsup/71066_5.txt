Het is ongelooflijk hoe deze beeldroman de sfeer van 'Het Proces' precies weet weer te geven. Hele duistere zwart-wit illustraties. Hoofdpersoon K. ziet er precies zo uit als de bekende portretfoto van Kafka. Heel vervreemdend om de vooruitkijkende Kafka van de foto nu als een lopend en pratend persoon te zien. En, ja, hoe griezelig zijn de rechtszaal, het publiek, de trap naar de schilder met de loerende meisjes, de portier, de vrouw van de griffier getekend. Precies zoals je het had voorgesteld of nog erger. De meeste illustraties zijn in de marges voorzien van een dansend skelet. Echt zeer de moeite waard om te bekijken voor de bewonderaars van 'Het Proces'.