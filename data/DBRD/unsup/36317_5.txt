Heerlijk meegevoerd worden naar een totaal andere wereld. Dat is toch zo een zaligheid. Naar welke wereld? Daar waar er Stormrijders zijn, ridders, goede monsters en slechte monsters.
De avonturen beginnen als er een "jongen" uit de diepsten der diepsten kruipt om te overleven. "Hij" valt in giftige planten met zijn gezicht maar door de val is "hij" bewusteloos. Hij wordt gevonden door een arbeidster uit een toren. Zij verpleegd "hem" totdat "hij" in staat is zijn kost en inwoning in de keuken te verdienen.
Omdat "Hij" zo lelijk is wordt hij veel gepest en getrapt. Daarbij is "Hij" ook nog eens stom en zijn geheugen kwijt. Je zou denken een onmogelijke situatie. Maar deze "hij" gaat niet bij de pakken neer zitten. Als er een bruiloft is verdwijnt "hij" op een zwevend schip. Als verstekeling. Het gaat een tijd goed maar uiteindelijk wordt "hij" toch gevonden. Tijdens een on-storm (die vinden plaats op deze wereld en het is dan zaak je gevoelens af te schermen door een capuchon waar een bepaald metaal in zit zodat je herinneringen zich niet tot het eind der tijden blijven herhalen als een fata morgana tijdens een on-storm). In deze storm wordt het luchtschip overvallen door piraten en "hij" wordt gevangen genomen. Op het moment dat er ontdekt wordt dat 'hij" "zij" is wordt ze gered door een van de opvarenden. Een die geen piraat is maar mee is gelift als lid van de bemanning. En dan gaat het verhaal helemaal los.
Ik was dan ook niet echt aanspreekbaar tijdens het lezen van dit heerlijk dikke boek. Er is een held, en nog een held en een vrouwe in nood. Een vrouwe die haar gezicht terug wil, haar geheugen, haar leven, haar naam.
Zij is een van de weinige van een ras welke nog leeft. De wereld waarin zij leeft wordt bewoond door goede en slechte "monsters". Deze zijn grotendeels terug te voeren op de Keltische Mythologie. Zoals bijvoorbeeld een Banshie.
Oorspronkelijke Ierse spelling: Bean si. Een banshie is de geest van een mooie jonge maagd die te vroeg gestorven is. Een banshie klaagt (ze krijst niet) vlak voor iemand sterft. De banshie draagt een grijze of groene mantel en heeft rood behuide ogen en lang, loshangend haar. In de Schotse Hooglanden heet ze bean-nighe.
Hou je ook van fantasy gestoeld op Keltishe Mythologie/folklore? Dan raad ik je dit boek zeker aan.