Als de eigenaar Erik Taverniers van bedrijf Dirika wordt vermoord, is het weer de beurt aan het inmiddels bekende Leuvense speurdersduo John Leyssens en Mieke van Cattendyck om de moord op te lossen. Dit alweer vierde deel uit de serie Leyssens en Cattendyck mag er zeker weer wezen. John en Mieke worden dan ook weer goed neergezet als levensechte personages. Leuk om te zien hoe John en Mieke in 4 boeken naar elkaar toe zijn gegroeid en er zelfs een prille relatie is ontstaan.

Het is dan ook weer een heerlijk boek om te lezen met af en toe wat luchtige dialogen afgewisseld met de nodige ernst. De schrijfstijl is wel prettig, het boek leest dan ook lekker vlot weg. De plot zit goed in elkaar. Wil je weten wie de dader is dan zal je in dit boek toch echt geduld moeten hebben. Langzaam stukje bij beetje wordt er een tipje van de sluier opgelicht om dan te eindigen met een verrassende ontknoping. Het boek is dus alles behalve voorspelbaar. Ik heb er dan ook weer van genoten en kijk alvast weer uit naar een volgend boek.