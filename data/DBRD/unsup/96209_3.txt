Deze sciencefiction verhalenbundel bestaat uit twaalf verhalen waarvan Conquistador het langste verhaal is. De verhalen nemen je mee naar de wonderlijke wereld van het universum. Mooi beschreven is de omgeving waarin de verhalen plaatsvinden evenals de ervaringen van de personages. Je wordt letterlijk meegenomen naar een heel andere wereld en manieren om zich daar voort te bewegen. Alsof er ook een buitenaards leven is. Een mooi beschreven gevarieerde verhalenbundel die je kennis laat maken met de (on)mogelijkheden van de toekomst. Wie zal het zeggen.

De schrijfstijl is vlot waardoor het soepel weg leest. Omdat het een verhalenbundel is moet je wel steeds je aandacht erbij houden als je meerdere verhalen achter elkaar leest. Omgevingen en gebeurtenissen worden mooi uiteengezet zodat je je goed kunt inleven. De cover van het boek heeft een goede aantrekkingskracht. Een mooie intergratie van aarde en universum. Heel kleurrijk en erg uitnodigend.