Teagan is 17 jaar en woont bij haar moeder. Haar vader is jaren geleden zomaar verdwenen. Veel van hem kan ze zich dan ook niet herinneren en door haar moeder wordt er niet over hem gepraat.

Al sinds haar kindertijd heeft ze last van beangstigende dromen en lijkt ze af en toe schaduwen te zien. Soms blijven de nachtmerries en schaduwen weg maar de laatste tijd ziet ze ze veel vaker. Het ontmoeten van de knappe Garreth op school is dan ook een welkome afleiding. Vooral omdat hij vooral naar háár lijkt te kijken. Hoe meer tijd ze bij hem is, hoe zeker ze het weet. Ze is gek op hem en wil niets liever dan de hele dag bij hem doorbrengen.

ster van acht 1Voor het eerst verteld ze iemand over haar dromen en over de schaduwen. Maar ze had niet verwacht wat het betekende.

Dit boek mocht ik lezen van Dutch Venture Publishing voor de Blogtour van Ster van Acht. Dankjewel!
De achterflap sprak mij meteen al aan. De cover zelf vond ik iets minder. Ik vind de manier waarom Teagon haar handen houdt een beetje raar. Ze komt hierdoor op mij erg onzeker en twijfelachtig over. Terwijl ze in het boek juist een sterk personage is. Tuurlijk twijfelt ze net als iedereen aan de meeste dingen, maar verder is ze erg zeker van zichzelf. Dit vind ik erg leuk aan haar. Ook de overige personages worden erg goed en duidelijk door Jennifer beschreven. Ik kan mij gemakkelijk van iedereen een voorstelling maken, wat ik erg belangrijk vind in een verhaal. Je leeft daardoor meer mee met de personages en het verhaal zelf omdat je je goed in hen kan inleven.

Teagon moet voor dat ze goed en wel beseft het opnemen tegen onbekende maar tegelijk ook bekende angsten. Hierdoor zie je haar groeien en merk je hoeveel zelfverzekerder ze in korte tijd geworden is.

Het jammere vond ik dat het verhaal erg ‘snel’ verliep. Teagan is absoluut niet dom en volgt logisch ook haar gevoel maar voor mijn gevoel heeft ze ‘te snel’ in de gaten hoe het allemaal zit en wat ze het beste dient te doen om de problemen te verhelpen. Dit vond ik wel jammer. Normaal lees je hoe een personage deze kennis verkrijgt en hoe ze bepaalde losse dingen aan elkaar weet te knopen.

De oplossing voor het probleem dat ik vanwege een spoiler niet ga toelichten, kwam voor mij een beetje uit de lucht vallen. Ik had namelijk geen idee hoe ze er op kwam dat die ingrijpende actie nodig was om het probleem op te kunnen lossen. Ik had graag gelezen hoe ze tot die conclusie was gekomen. Of dat ze ergens in haar zoektocht naar informatie een soort gelijk iets had gelezen waardoor ze nu het idee had dat dit zou werken.

Ondanks dit minpuntje heb ik genoten van het verhaal. De liefde tussen Teagan en Garreth wordt mooi beschreven, je begrijpt wat de personages in elkaar zien en wat ze tot elkaar aantrekt. Het verhaal zelf is niet ingewikkeld en gewoon lekker spannend. Ideaal voor tussen dikke pillen door of als je gewoon toe bent aan wat hemelse liefde!ster van acht 3

Dit verhaal laat zien dat je al snel onvoorwaardelijk van elkaar kan houden. Dat iedereen een keuze heeft in hoe zijn/haar hemel op aarde eruit ziet Als je maar blijft geloven in jezelf en de mensen waar je van houdt.

Het is een heerlijk liefdesverhaal waarin opgeven geen optie is. Voor ware liefde vecht je tot het einde! Er zal altijd licht zijn in de duisternis!