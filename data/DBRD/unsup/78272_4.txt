Het verhaal kwam een beetje moeilijk op gang, en het werd niet meteen helemaal duidelijk waar het verhaal naar toe zou gaan. In de laatste hoofdstukken gebeurde dan ook het meeste, en werd er meteen veel duidelijk. Het is een mooi verhaal over Eureka, die haar moeder verliest bij iets wat lijkt op een ongeluk. Ze mist haar moeder vreselijk en heeft bijna niks meer om voor te leven. Ze mag van haar moeder niet huilen. Nooit. Daar houdt Eureka zich aan. Tot ze de mysterieuze Ander ontmoet, die meer dingen over haar weet dan haar lief is. Wie is deze Ander en wat hebben de erfenissen die Eureka's moeder haar heeft nagelaten te maken met haar? Een boek met de naam 'Het boek van de liefde' dat gaat over een meisje die Atlantis de zee in huilde en een 'dondersteen' die niet nat wordt. Wie hield haar moeder voor Eureka verborgen?