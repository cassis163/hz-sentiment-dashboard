Waarom verdrinken vissen niet? Tsja die vraag zette de kinderen en mij aan het denken. Klopt dat? Kunnen vissen echt niet verdrinken? Voordat het boek binnen was al gaan googelen, puur uit nieuwsgierigheid dat is wat dit boek doet. Maar er staan veel meer interessante vragen in zoals, raken dieren ooit de weg kwijt? Waarom likt mijn kat zijn kont? Of Wat is het nut van muggen? Deze en nog veel meer vragen worden beantwoordt in dit boek.

Het boek ziet er erg mooi uit met veel foto's en informatieve teksten. De kaft is erg bijzonder en viel gelijk op. Hij bestaat uit karton met een tekening erop geplakt. Het ziet er leuk uit maar is voor kinderhanden niet erg praktisch en beschadigd snel. Ook waren de teksten voor mijn dochter van 7 nog erg moeilijk om zelf te lezen. Doordat het kleine stukjes tekst zijn nodigt het boek wel uit om door te lezen.

Kortom het is een leerzaam boek voor de nieuwsgierige lezer die van mooie foto's en tekeningen houdt. .