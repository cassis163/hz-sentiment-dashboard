Oscar Seefelt en Alexander Henzel twee jonge advocaten werken beide bij hetzelfde kantoor. Zij zijn collega,s maar ook rivalen in het vak.
Een ernstige gebeurtenis zet het leven van Oscar en zijn vrouw totaal op zijn kop. Oscar is vast besloten deze zaak tot op het bot uit te zoeken en maakt er zijn levenswerk van. Dit alles kost hem zijn huwelijk, zijn baan en gezondheid. Twintig jaar doet hij erover om de waarheid boven tafel te krijgen. Af en toe gaat hij over het randje van wat wel of niet kan. Op zijn zoektocht naar de waarheid heeft hij steeds meer mensen nodig die hem zouden kunnen helpen en dat maakt hem steeds roekelozer.
Hoe verder je in het boek komt hoe meer je Oscar begrijpt. De juridische taal die gebruikt wordt is helder en goed te volgen.
Er zijn regelmatig flashbacks van het heden naar verleden, dit loopt prima in elkaar over. De spanning wordt heel doordacht en langzaam opgebouwd, dit maakt je alleen maar nieuwsgieriger.
De karakters in het boek worden heel menselijk beschreven met alle goede en minder goede eigenschappen.
Het einde is verrassend en zeker niet verwacht.
Het boek heeft een prachtige cover die je meteen aan het denken zet.
Het boek krijgt van mij 4 sterren