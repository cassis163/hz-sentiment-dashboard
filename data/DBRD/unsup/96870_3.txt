Het verhaal begint met een vage proloog (een naamloze, korte hoofdstuk). Dan word je als lezer meegevoerd naar Helsinki van 1994. In ruim 60 pagina's maak je kennis met de belangrijkste personages van het verhaal: Joe Chayefski, Alina en hun zoon Samuel. Een traag begin waar ik met moeite door kom. Later in het verhaal wordt het verklaard, uitgelegd. Maar dan moet je wel doorlezen. Gelukkig wordt ZWNWZD na die 60 pagina's wel interessant genoeg. Helaas heeft het verhaal geen hoge doorleesfactor.
Interessant aan ZWNWZD zijn de actuele thema's: de invloed van de sociale media, dieren- en milieuactivisten, de macht van grote bedrijven. Nadeel van ZWNWZD is dat de schrijver zoveel heeft te vertellen. Er zijn aan het eind van het verhaal geen losse eindjes. Bijna alles wordt verklaard. Voor de lezer valt er weinig te puzzelen of te readen. Nergens wordt het echt spannend.
Ondanks alles heb ik ZWNWZD met plezier gelezen. Het laat zien dat we niet altijd overzien wat ons gedrag, onze keuzes voor gevolgen heeft op je eigen leven of die van anderen. Maar ook dat je ongemerkt be√Ønvloed wordt vanaf buitenaf, door de moderne (veel) eisende maatschappij.