“Je ziet de dingen niet zoals ze zijn.
Je ziet ze zoals jij bent.”

De vijftienjarige Lotte woont samen met haar vader. Haar zus Nina, vertrok twee maanden geleden, vlak na haar achttiende verjaardag, om haar grote droom, een carrière als internationaal model, achter na te jagen. Lotte en Nina hebben samen een sterke band, waar niets of niemand tussen kan komen.

“Alles goed met mij, hoop met jullie ook.
Liefs, Nina.
PS Doe de groeten aan mama.”

Ze maakten de afspraak dat Nina één keer per week één ansichtkaart, als teken van leven zou sturen, niks meer en niets minder. Opeens ontvangt Lotte meerdere kaarten met rare teksten en tekens. Is dit een flauwe grap of is Nina in gevaar?

“Ik hoor niets meer… zie niets meer.”

Zomaar opeens krijgt Lotte beangstigende visoenen die op haar netvlies staan gebrand. Ze vertouwt het niet en maakt zich ernstige zorgen en wil per direct naar Parijs, ze heeft het gevoel dat er geen tijd meer te verliezen is. Er is alleen een klein probleempje; haar krappe budget en haar vader, die haar weigert serieus te nemen.

“Daar beneden geldt het recht van de sterkste. Blijf ervandaan. Ik waarschuw je.”

Uiteindelijk slaagt ze haar missie, haar vader is om en samen vertrekken ze naar Parijs. Met een hoofd vol vragen en verder geen enkele informatie, start Lotte met gevaar voor eigen leven, haar zoektocht door het grote Parijs.

“I’m over the moon. But you leave me stunned…”

Heeft Lotte’s intuïtie het bij het juiste eind of laat deze haar volledig in de steek? Slaagt ze haar zoektocht naar haar zus en weet ze haar op tijd te vinden?

Verdoofd heeft een mooie cover met prachtige kleuren en details die terug komen in het verhaal. De titel past goed bij het verhaal, daar kom je gaandeweg het verhaal achter. De omschrijving op de achterkant van het boek maakte mij direct nieuwsgierig naar de rest van het verhaal.

Verdoofd bestaat uit 28 hoofdstukken. Aan het begin van elk hoofdstuk is veel aandacht besteed, deze is mooi vormgegeven met een plattegrond, dit geeft weer in welke omgeving het verhaal zich afspeelt, waarvan men de omschrijving achterin het boek vindt. De hoofdstukken zijn geschreven vanuit Lotte. En start direct met een spannende proloog.

Cis Meijer heeft een lekkere vlotte schrijfstijl, die vanaf de eerste bladzijde heerlijk leest. In Verdoofd neemt ze je mee op trip door Parijs.
De vijftienjarige Lotte en haar achttienjarige zus Nina hebben een sterke band samen, niemand kan tussen hen in komen. Twee maanden geleden ging Nina haar droom achterna en vertrok voor een grootse modellencarrière als internationaal model. Ze spraken af dat Nina 1x per week een ansichtkaart zou sturen als teken van leven. Opeens ontvangt Lotte meerdere kaarten met rare teksten en tekens erop, dit in combinatie met de visoenen die ze binnen krijgt zorgt ervoor dat ze zich ernstige zorgen maakt om Nina. Lotte wil per direct naar Parijs en heeft het gevoel geen tijd meer te verliezen te hebben. Klopt Lotte’s intuïtie of laat deze haar volledig in de steek?
Verdoofd heeft een leuke spannende verhaallijn. De spanning wordt voelbaar opgebouwd, het onheilspellende gevoel is merkbaar. Gaandeweg het verhaal zet Cis je op het verkeerde been en verdenk je bijna iedereen.
Het spirituele stukje dat Meijer verwerkt heeft in het verhaal vind ik een leuke wending aan het verhaal geven.

Verdoofd is een prima debuut, ik ben enthousiast, enige minpuntje is dat het boek wat mij betreft nog wel wat dikker had mogen zijn, je hebt het zo snel uit.
Een jeugdthriller m.i. ook prima geschikt voor de volwassen lezer.

Verdoofd, prima jeugdthriller debuut, spannende verhaallijn over zusterliefde, intuïtie en een stukje spiritualiteit, aanrader!