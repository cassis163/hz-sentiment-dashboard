De Waarheid is het verhaal van een gezin dat 7 jaar geleden uit elkaar werd
gerukt: Philipp wordt in Zuid-Amerika ontvoerd.
7 jaar later wordt hij vrijgelaten en komt hij terug bij zijn gezin wonen. Toch herkent Sarah hem niet: wie is deze vreemde man die haar bedreigd ("wat is het ergste dat je ooit gedaan hebt"? Wie is deze man die geen contact wil met haar zoon? En waar is haar Philipp dan gebleven?
Philipp blijkt ook iedereen goed om zijn vinger te kunnen winden. Hoe kan ze de anderen overtuigen van het probleem?

Een psychologische thriller die je met veel vragen achterlaat. Deze vragen zorgen voor wel wat spanning. Toch blijkt dat deze vragen niet genoeg antwoorden krijgen op het einde- van het boek, waardoor de lezer met een teleurgesteld gevoel het boek sluit. De lezer snakt naar meer uitdieping van bepaalde verhaallijnen en personages.

Een spannend boek dus, dat iets meer uitgewerkt had moeten worden.