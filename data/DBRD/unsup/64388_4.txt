Phobos, het eerste deel in de gelijknamige boekenserie, is een Young Adult sci-fi boek van de Franse schrijver Victor Dixen en verschenen bij uitgeverij Q.

In de nabije toekomst wordt het Genesisprogramma in het leven geroepen. Hierbij reizen twaalf jongeren, waaronder zes meisjes en zes jongens, met een ruimteschip af naar Mars om daar de eerste mensenkolonie te vestigen. En dit allemaal onder het toeziend oog van de gehele wereld, die via de televisie alles live kunnen volgen.

Het hoofdpersonage Leonor is een van de gelukkigen en na een kort moment van twijfel stijgt zij samen met de rest op de ruimte in. Aan boord van het schip de Cupido leven de jongens en de meiden afgezonderd van elkaar en mogen elkaar alleen leren kennen doormiddel van speeddates van zes minuten. Leonor bedenkt daar haar eigen spelregels voor om ervoor te zorgen dat ze aan het eind van de rit een geschikte echtgenoot uit kan kiezen.

Vanaf het begin van het boek wordt al de indruk gewekt dat er dingen niet helemaal kloppen aan het Genesisprogramma en de figuren die er achter de schermen werken. Als lezer wissel je af tussen de stukjes met o.a. Leonor, de speeddates op tv en Serena McBee, de psychiater en host die de kandidaten begeleidt. Deels wekt dat nieuwsgierigheid, al had ik liever iets meer van Leonors bezigheden gevolgd.

Toch heeft Victor Dixen een heel uniek boek neer weten te zetten. De stijl, illustraties en buitenaardse setting zetten je als lezer aan het denken en roepen genoeg vraagtekens op om door te willen lezen. Het boek eindigt ook zeker met een cliffhanger naar het volgende deel. Leonors avontuur lijkt namelijk pas net begonnen te zijnâ€¦

Een uitgebreidere (spoilervrije) review van Phobos is nu terug te vinden op mijn YouTubekanaal Whatthevalk:
https://www.youtube.com/watch?v=U0S1wY7gjR8