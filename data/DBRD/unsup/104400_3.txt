Dit is het eerste deel van de Jessy Haider serie van Corine Hartman. Het verhaal begint met de dood van een meisje in een boomhut, maar Jessy gelooft niet dat zij door zelfmoord om het leven is gekomen, maar dat de zelfmoord in scene is gezet.

Jessy sleept een hoop bagage met zich mee, haar zoon is gemarteld en vermoord. De moordenaar is opgepakt, maar is ontsnapt en zit weer achter haar aan. Dan wordt haar ex-man Marc ontvoerd en wordt het allemaal nog persoonlijker voor Jessy.

De schrijfstijl van het boek is prettig, het leest snel en is goed te volgen. Het einde is onverwachts en een beetje onwerkelijk, maar toch zorgt het ervoor dat ik het volgende boek wil lezen om te weten hoe het verder gaat met Jessy.