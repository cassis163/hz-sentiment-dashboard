Een tijdje geleden zag ik de oproep van Kabook uitgevers. Ze zochten 10 ambassadeurs voor het boek 'prooi' van Lydia van Houten. Ik was meteen verliefd op de mooie cover en ook de tekst op de achterflap trok mij enorm aan. Ik besloot mijn kans te wagen en groot was mijn vreugde en verbazing dat ik geselecteerd was. Nogmaals hartelijk dank daarvoor.
Maar een boek bestaat natuurlijk uit meer dan een buitenkant, alhoewel deze het eerste is wat een potentiÃ«le lezer ziet en hem zal doen beslissen om al dan niet tot een aankoop over te gaan. Er moet dus zeker de nodige zorg aan besteed worden.
En dan open je het boek en ben je vertrokken. Het komt rustig op gang en je krijgt de tijd om de hoofdrolspelers te leren kennen. Of is dat niet zo? Je bent voortdurend aan het denken wie toont zijn ware ik en wie is een onbetrouwbaar individu. Of is die ene persoon die je verdacht toch een vriend en is er iemand anders die je belazert?
Wanneer je dan even kunt ademhalen omdat het er voor Evy beter begint uit te zien en ze hulp aangeboden krijgt, valt je mond plots open. Je komt in een rollercoaster van actie terecht waaruit geen ontsnapping mogelijk. Of toch wel?
En als je denkt dat het dan klaar is, heeft de auteur nog een leuke twist bedacht.
Een top verhaal in mijn ogen. In het ongecontroleerde vooruitleesexemplaar zijn nog een aantal losse eindjes. Ik heb ze dan ook aan de uitgever doorgeven en ze gingen er op een geweldig leuke manier mee om. Ook hiervoor dank, Helma van Kabook uitgevers.
Lydia van Houten, je hebt er een fan bij. :)