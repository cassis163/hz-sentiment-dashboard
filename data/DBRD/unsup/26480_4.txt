Om maar met de deur in huis te vallen, Dan Brown heeft wederom aan mijn verwachtingen voldaan. Ook dit boek heeft mij vanaf de 1e bladzijde weten te boeien. De insteek moderne kunst is compleet anders dan de voorgaande boeken en geven een verfrissend aspect aan dit hele verhaal. Persoonlijk leer ik heel veel van de boeken van Dan Brown en dat is met “Oorsprong” ook niet anders. Hij laat mij als lezer in dit boek continue nadenken over de dilemma’s die tussen God en de technologie waren, zijn en ontstaan. De kritiek dat het boek wat voorspelbaar en meer van het zelfde is kan ik ten dele onderschrijven maar het heeft mij absoluut niet het leesplezier ontnomen. Integendeel, ik kan niet wachten totdat Dan Brown een boek gaat schrijven over Amsterdam!