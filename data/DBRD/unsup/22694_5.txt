“Voor (paus) Pius XII was het bolsjewisme erger dan het nazisme. Door zijn manoeuvres is Pius XII erin geslaagd om zijn kerk overeind te houden. Als je hem ook als een geestelijk leider wilt zien, als de opvolger van Christus op de wereld die de goede boodschap aan de hele mensheid moet brengen, dan heeft Pius XII deerlijk gefaald. Zijn stilte was oorverdovend. Hij heeft de Joden in de steek gelaten.” De auteur schotelt ons een waslijst van feiten en standpunten voor die deze stelling met verve aantonen, netjes geordend in zeer overzichtelijke en leesbare hoofdstukken. Het is een 5* boek over een dramatische geschiedenis, een dieptepunt in de geschiedenis van de mensheid. Dergelijke boeken moeten we gelezen hebben om te beseffen in welke valkuilen we vandaag kunnen vallen.