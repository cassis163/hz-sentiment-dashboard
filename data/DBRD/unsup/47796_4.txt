Vermiste meisjes is opgedeeld in drie delen die alle drie voor een bepaalde periode staan van de afgelopen 10 jaren tot aan het heden.

In het eerste deel gaat Nic(olette) terug naar huis. Ze heeft als schooldecaan een lange vakantie voor de boeg en deze gaat ze gebruiken om het huis van haar hulpbehoevende vader op te ruimen en klaar te maken voor de verkoop. Dit samen met haar broer en voor juridische hulp staat haar verloofde Everett aan de zijlijn kaar. Het is inmiddels tien jaar geleden dat haar vriendin Corinne verdween na een avond op de kermis. De thuiskomst van Nic brengt herinneringen naar boven bij meerdere personen en die worden leidend voor het verhaal.

In het tweede deel gaan we terug naar het verleden en in dit deel kom je grotendeels te weten wat er zich precies heeft afgespeeld op die bewuste avond van de verdwijning van Corinne maar ook zit de verdwijning van Annaleise hierin verweven. De vertelwijze van dit deel vergt je aandacht doordat het anders is dan de gebruikelijke vertelwijze in boeken.

En dan in deel drie gaan we terug naar het nu en komen alle lijnen samen en is de uitkomst uiteindelijk net iets anders dan dat ik halverwege dacht dat het zou zijn. En dat is waar ik van hou. Een plot met een twist.
De vertelwijze van het geheel maakte dat ik aan mijn boek gekluisterd was. Een echte aanrader dus.