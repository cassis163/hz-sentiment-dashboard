Met veel plezier heb ik het boek De kooi gelezen. Een verhaal over een boottocht die geblinddoekt wordt afgelegd met twee kleine kinderen aan boord. Het boek schakelt elk hoofdstuk van heden naar verleden, toch raak je niet de draad kwijt. Het verhaal op de rivier blijft spannend, omdat je steeds wacht op de "wezens"die hoe dan ook een keer zullen toeslaan, maar niets is minder waar. Een keer is er contact met een "wezen op het water en een paar keer via dieren langs/ rond het water. In het huis, waar het verleden langzaam aan oploopt naar het heden, wordt de spanning opgebouwd met het halen van de watervoorraad en de ontdekkingstochten. De uiteindelijk bevallingen geven je een ongemakkelijk gevoel omdat Gary plots aanwezig is....... Daarna is hij weer verdwenen en verwacht je dat hij toch weer tevoorschijn komt, maar ook dat gebeurd niet. De uiteindelijke ontknoping is mij tegengevallen , want wie waren toch de "wezens", waar is Gary gebleven al die vier jaren dat Malorie in het huis zat en hoe gaat het verder in de toekomst ? Ondanks het open eind heeft het boek me constant geboeid en raad ik het anderen zeker aan om te lezen. Ik kan niet wachten op een eventuele vervolg !