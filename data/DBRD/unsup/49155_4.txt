Dit verhaal geeft goed de Boerentraditie weer, namelijk: "Geld trouwt geld". Vooral de rijkere boerenfamilies gaat het om het familiekapitaal en in mindere mate om de liefde. Hierdoor worden er huwelijken gearrangeerd.

In dit verhaal gaat het om Keetje, een meid van goede afkomst die verliefd wordt op de boerenknecht Cor, maar deze is geen goede partij. Cor komt uit een hardwerkende familie, maar geen rijkdom. Zijn vader overlijdt op jonge leeftijd en moeder blijft achter met drie kinderen. Al op 12-jarige leeftijd is Cor aan het werk op de hoeve waar Keetje woont, wat eerst vriendschap is gaat over in echte liefde. Hier steekt de vader van Keetje een stokje voor.

Harde tijden volgen en het verschil tussen rijk en arm is goed te merken. Je leeft mee met Keetje en Cor maar ook met de andere personages. Van sommige ga je houden, andere haat je. Een goede "boerensfeer" maakt dit een leuk verhaal om te lezen.