Ellen Gerretzen heeft in Manzanilla op een praktische wijze gebruik gemaakt van haar kennis van Nederland, Duitsland en Spanje. Er is van alles aan de hand in Andalusië. Handel in drugs, kindersmokkel, geld witwassen, het kan niet op.
Wolfgang, een Duitse ex-politie mag de zaak gaan onderzoeken. En dat doet hij maar zeker niet zonder gevaar voor eigen lijf en leden.

Niet hoogstaand maar wel ontspannend en vermakelijk om te lezen. Gerretzen laat de Duitse politieman in alle mogelijke hoeken speuren naar vermeende misdaden. En het is ook altijd leuk om eens iets meer te weten te komen wat achter de naam Manzanilla steekt.

Lekker boek, zeker met wat hogere temperaturen waardoor ‘buiten zitten’ geen straf is.

Eindoordeel: 3 sterren

Spanning: 3 sterren
Plot: 3 sterren
Leesplezier: 3 sterren
Schrijfstijl: 3 sterren
Originaliteit: 2 sterren
Psychologie: 2 sterren