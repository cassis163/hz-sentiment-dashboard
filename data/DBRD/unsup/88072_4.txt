Een prachtig boek vol pijn, verdriet, zachtmoedigheid, liefde en heling. Goed taalgebruik, goede opbouw, afgewisseld met de symboliek van beeltenissen en muziektitels die passen bij de tijdsgeest. Aanrader sowieso, maar ook voor een leesclub......

Alles begint met een schilderij vol zonnebloemen.

Ellis is een man die elke oneffenheid uit het afgekeurde blik van auto-onderdelen weer als-nieuw krijgt. Alleen de deuk die hij zelf in zijn leven ervaren heeft, krijgt hij niet glad gestreken. Om de pijn te ontlopen werkt hij â€™s nachts en slaapt overdag. De man die alleen maar probeert op de been te blijven, valt van zijn fiets en komt met zijn arm van hand tot elleboog in het gips.

In flashbacks maken we kennis met de jonge Ellis. Hij is twaalf jaar als hij bij Mabel in haar woning annex groenten- en fruitwinkel haar kleinzoon Michael leert kennen. Michael schrijft en Ellis tekent en samen ontdekken ze Oxford, het leven en elkaar. Een prachtige pure vriendschap, waarbij ze veilig zijn bij elkaar en voor hun vaders. Jaren later bezorgt Ellis een kerstboom bij een klant. Het is wederzijds liefde op het eerste gezicht en samen met Annie ontstaat er een hechte vriendschap tussen de drie. Het beeld van hen drie wordt samengevat in een beeldende foto met Michael als sprankelend middelpunt.

Als Ellis het schilderij vol zonnebloemen van zijn overleden moeder via zijn vader terugkrijgt, krijgt hij ook een doos van Michael. Ellis gaat lezen en via hem lezen we de gedachten en het leven van Michael. Puzzelstukjes vallen op hun plek. Pijnlijk wordt duidelijk waarom Ellis, Annie en Michael niet meer samen zijn. Uiteindelijk ontstaat iets van heling tussen de zonnebloemen.

Met dank aan #UitgeverijOrlando voor het mogen lezen van een recensieexemplaar!