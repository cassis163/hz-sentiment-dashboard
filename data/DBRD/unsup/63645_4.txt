Ik wou dit verhaal al langer lezen nadat ik het in de boekhandel had zien liggen. De cover sprak me erg aan en ik vond het heel origineel klinken. Dansen en magie, zoiets zag ik echt wel zitten! De titel klonk ook erg 'fancy' en mijn interesse was gewekt.

Uiteindelijk besloot ik het boek uit de bib mee te nemen (daar lag het al, yes!) want ik moest nodig wat besparen. Wat ben ik blij dat ik dat heb gedaan, want ik heb serieus genoten van dit verhaal!

In het begin had ik even moeite om erin te komen, maar dat was al snel over. Het proloog is erg spannend en mysterieus, waardoor je meteen meer wilt weten over de rest van het verhaal. Daarin wordt ook meteen duidelijk gemaakt dat ik bovennatuurlijke krachten aan bod komen en dat het dus niet een of andere jeugdroman is over dansen en ontvoering. Nee, het neigt naar fantasy en dat is mijn favo-genre!
Al snel zat ik helemaal in het verhaal en was het moeilijk om me ervan weg te slaan.

Het is leuk dat Black gebruikt maakt van de verleden tijd en de derde persoon, want dat zie je niet zo veel meer bij YA-boeken. Ik vond dat zij dat heel erg goed deed, want ze schrijf aangenaam en erg beeldend. Voor mijn idee kon ik me heel makkelijk inleven in de gevoelens van het hoofdpersonage en begreep ik al snel hoe zij zich moest voelen na het verlies van haar oudere zus.
De beschrijvingen zijn ook erg goed en duidelijk, niet teveel en niet te weinig details. Dat maakt het fijn om te lezen, maar zorgt er ook voor dat je je als lezer niet gaat vervelen. Voor mij was het niet erg moeilijk om mijn aandacht erbij te houden en had ik niet het gevoel dat ik zo'n hele lap tekst te verwerken had. Nee, het was net goed. Ik hoefde mezelf dus niet te dwingen om uiteindelijk verder te gaan, want ik kreeg net genoeg info over de situaties.

De personages zijn allemaal duidelijk, goed uitgewerkt en realistisch. Ik moet toegeven dat ik al wel snel iets doorhad over twee personen, maar misschien was dat de bedoeling van de auteur. Stiekem vond ik Zep zoooo geweldig! Ze zijn allemaal erg levendig, met een eigen identiek karakter, en passen goed in het verhaal of lijken inderdaad de perfecte vrienden voor Vanessa.

Ook de verhaallijn is ongelofelijk origineel. Ik heb nog nooit zoiets goeds gelezen. Goed, een deeltje is misschien iets dat je vaker tegenkomt (SPOILER: oproepen van de duivel of het kwaad) maar het is op een heel erg coole, vernieuwende manier gebracht. Dat is echt heel erg fijn! Ik wist serieus niet dat dans en ballet zo interessant kon zijn om er een boek over te schrijven dat gewoon blíjft boeien! Complimenten!

Eigenlijk kan ik niets negatief toevoegen over dit verhaal. Alleen het einde ging voor mij nogal snel en abrupt, maar het tweede boek (dat ik zéker wil gaan lezen) zal vast wel meer duidelijkheid geven.

Mijn eindoordeel is dat Dans van Schaduwen één van de beste en meest originele boeken is die ik ooit heb gelezen. Yelena Black geeft met Dans van Schaduwen een heel nieuwe, frisse kijk op dans en ballet en vermengt spanning met romantiek en magie. Prachtig! Een geweldig verhaal dat het verdient om in je kast te staan.