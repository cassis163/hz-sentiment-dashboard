Mengelmoes bevat vijfenzestig kortverhalen en gedichten over gedachten, gevoelens en ervaringen in de periode 2009 tot en met 2018.

De rode draad in deze bundel is het overlijden van Caronnes echtgenoot; het afscheid nemen en rouwen

Door haar emoties te delen hoopt zij dat anderen ontdekken dat ze zelf hun weg naar de rest van leven kunnen vinden; op hen eigen manier en na elke vorm van verlies.

Haar schrijfsels zijn niet alleen maar kommer en kwel; humor en plezier zijn voldoende aanwezig in deze bundel.

Kletsverhaal is een vrolijk gedicht met veel klank en ritme. Loslaten is een gedicht dat diep raakt.

Het kortverhaal Afscheid, rouw en verder gaan laat zien dat je om verschillende dingen kunt rouwen.

Zoals je daar zit (over mijn moeder) zal voor veel lezers herkenbaar zijn.

In Omheining deelt Caronne haar gedachten met de lezer over wat kanker met mensen kan doen.

In Een puur en een melk vertelt de auteur wat de betekenis is achter deze chocolade repen en hoe dierbaar voor kleinzoons.

Stress, een hilarisch kortverhaal over mannen, kinderen, huishouden en moeder zijn; als lezer kun je ervan smullen.

Over Symbool, een kortverhaal over de natuur met foto, schrijft de auteur:

Deze foto staat daarom voor mij symbool voor al diegenen van wie – door wat voor een oorzaak dan ook en naar menselijke maatstaven véél te vroeg – de verbinding met het leven werd verbroken.

Al een aantal jaren heeft Caronne een kerstwens; deze is te lezen in Mijn kerstwens.

De auteur heeft een gevarieerde bundel vol emoties samengesteld; ondanks dat ze bij sommige kortverhalen te vaak in herhaling valt, is haar passie voor schrijven merkbaar. Haar gedichten zijn veelal vrolijk; daar word je als lezer blij van. Ze verwoordt in eenvoudige taal haar diepste gevoel en weet hiermee de lezer te raken. In haar levenswijsheid- en blijheid kan menig lezer troost vinden en hierdoor weer positief en verlangend vooruitkijken naar de dag van morgen.

Een groet in het heden met beelden uit het verleden. Mijn dag is weer goed …

Verhalen en schrijfstijl 3***

Gedichten en schrijfstijl 4****