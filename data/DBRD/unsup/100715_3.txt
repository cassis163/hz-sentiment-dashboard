In Bloeden zal je krijgt een jong stel, Lyndsy en Michael, een lugubere foto uit hun pas gekochte printer. De man op de foto is verminkt en vermoord.
Waarom krijgen zij die foto? En hoe kan die foto zomaar uit hun net nieuwe printer komen rollen?
Helaas, blijft het niet bij deze ene foto en deze ene beestachtige moord.

De rechercheurs Spencer Bennet en Mark Hamilton doen er alles aan om de moordenaar te pakken te krijgen, maar deze lijkt hen steeds net een stap voor te zijn.
Het onderzoek wijst naar de duistere paden op het internet.

Het tweede verhaallijn gaat over Jeniffer Rowly die bezig is met een priv√©-zaak. Zij heeft al veel meegemaakt en vindt gelukkig steun bij haar vriendin Caitlin

Bloeden zal je is een vervolg op De Verzamelaar en dat is voor een leze zoals ik die het eerste deel niet heeft gelezen wel te merken. Het eerste verhaallijn is prima ree volgen, maar dat van Jennifer is veel lastiger. Ik miste belangrijke informatie waardoor het gehele gebeuren omtrent haar en Caitlin wat vaag bleef.

Het boek leest erg makkelijk, de schrijfstijl is uitstekend geschikt voor een groot publiek door de makkelijk leesbare zinnen die niet te lang of te kort zijn.
Helaas zijn er wel een aantal zaken in het boek die echt niet kloppen, maar dat terzijde.
De personages hadden van mij iets meer diepgang mogen hebben, maar dat is denk ik iets persoonlijks.
Het is een vermakelijk verhaal, je moet wel tegen lugubere beschrijvingen kunnen.

Het einde is zeker een verrassing, iets wat ik niet had verwacht. Je wordt als lezer echt op het verkeerde been gezet.
Van mij krijgt het boek 3 sterren.