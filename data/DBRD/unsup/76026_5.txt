Een prachtige dystopie met referenties naar mijn favoriete legendes. Het verhaal gaat over Nimue die samen met haar broertje Arthur op een zoektocht gaat om de waarheid te achterhalen over de verdwijning van hun moeder.
Ik vond het verhaal echt heerlijk weg lezen met niet te lange hoofdstukken. Zeker aan het einde kon ik het niet meer wegleggen, omdat ik gewoon moest weten hoe het verder ging. Ook het verwerken van legendes vind ik mooi gedaan in aparte hoofdstukken.
Ik ben benieuwd naar de rest van de boeken en wat die ons vertellen over Avalon en Silkies. Dat zijn namelijk twee onderwerpen waar ik graag over lees.