Wanneer de geadopteerde Grace na haar tienerzwangerschap op zoek wil naar haar biologische moeder ontdekt ze dat ze nog een broer Joaquin en een zus Maya heeft.  Grace leren we kennen als een gevoelig iemand,  waarvoor familie belangrijk is.  Maya is lesbisch en meer een losbol.   Joaquin is de jongen die van het ene probleem in het andere valt en eigenlijk op die manier vlug je hart verovert.   In het boek komen de jongeren afwisselend aan bod.  Elk personage vertelt zijn eigen verhaal,  maar hoe verder het boek vordert,  hoe meer de verhalen in elkaar overvloeien met op het einde een sublieme ontknoping.  

Ik heb echt genoten van het boek dat heel vlot geschreven is, waar heel wat problematieken zoals scheiding,  alcohol,  pleegzorg,  tienerzwangerschap, liefdesverdriet aan bod komen. Het boek heeft me geen moment verveeld.  

Alle 3 de personages hebben me op hun manier geraakt. Al moet ik toegeven dat ik het meeste sympathie had voor Grace en Joaquin, iets minder voor Maya, of toch in het begin,  want naar het einde toe leer je ook wel de gevoelige kant van Maya kennen.  Het verhaal weekte heel wat emoties los, zowel ontroering,  boosheid en blijdschap. 


Dit boek is echt een aanrader,  en niet alleen voor jongeren