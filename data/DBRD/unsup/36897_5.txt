(Recensie komt oorspronkelijk hier vandaan: https://nlboekenrecensies.wordpress.com/blood-captain-justin-somper/)

Vampirates: Blood Captain – Justin Somper

In this sequel to Vampirates: Demons of the Ocean, there’s a traitor aboard the Diablo and enemies at every turn. As the danger intensifies, Grace discovers a place where her twin brother Connor could learn more about the pirate way without risking his life: the elite Pirate Academy. Will Connor choose an education by sea or by school, and will Grace be forced to follow him wherever he goes?

In deel drie van de serie Vampirates, wonen zowel Conner als Grace op The Diablo. Grace kan haar draai maar moeilijk vinden, in haar gedachten is ze namelijk nog steeds bij de Vampiraten en dan voornamelijk Lorcan. Als Grace er dan ook nog eens achter komt dat hij vanwege haar blind is geworden, wil ze kosten wat kost terug naar het schip.

Conner heeft het zelf erg naar zijn zin op The Diablo. Hij heeft behoorlijk wat nieuwe vrienden gemaakt en blijkt een natuurtalent te zijn met een zwaard. Hij vindt het verschrikkelijk dat Grace zo graag terug wil naar de Vampiraten, hij heeft een hekel aan ze.

Conner staat meerdere keren oog in oog met een aantal gevaren, wat Grace verschrikkelijk vindt. Haar vader is ze al kwijt geraakt, haar tweelingbroer wil ze niet kwijtraken. Als ze dan de mogelijkheid krijgt om samen met Conner naar de piratenacademie te gaan, grijpt ze deze kans met beide handen aan. Alles om er maar voor te zorgen dat haar broer buiten bereik van de gevaren blijft. Zelf lijkt ze het gevaar juist op te willen zoeken, want ze kan niet stoppen met denken aan het Vampiratenschip.

Wat ik zo leuk vind aan deze serie, is dat in elk boek Conner en Grace op emotioneel vlak erg ontwikkelen. Beide groeien ontzettend in de boeken, waardoor je erg gehecht raakt aan de tweeling.

Ook dit deel van de serie las weer erg vlot, en op elke pagina was er wel spanning. Hierdoor werd het boek geen sleur en had ik het binnen een dag verslonden, met maar één vraag: Hoe loopt het af!?

Dit boek heeft echt een cliffhanger einde, je moet en zal weten wat er gaat gebeuren in deel vier. Een heerlijk einde eigenlijk, voor een heerlijk boek (en geweldige serie).

Wel kan ik er niet al te veel over vertellen in verband met mogelijke spoilers. Het enige wat ik zeg, ga de serie lezen!

Ook dit deel geef ik 5/5 sterren.