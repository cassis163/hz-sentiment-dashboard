Piet Baete heeft met Verzwijg mij niet een aardige thriller afgeleverd. Het verhaal is onderhoudend en boeiend geschreven. De talrijke personages zijn goed uitgewerkt. Een beetje jammer vind ik dat ik de voorgaande delen niet heb gelezen. Dit maakt het voor de lezer vooral in het begin wat moeilijk te volgen. Het is dus aan te raden om eerst de voorgaande delen te lezen, zodat je in ieder geval op de hoogte bent van het wel en wee van de hoofdpersonages. Verder leest het boek mede door het grootte lettertype en de korte hoofdstukjes wel lekker snel weg.