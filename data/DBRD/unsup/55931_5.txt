Dit boek had me vanaf de 1e pagina te pakken. Ik liet me erin meeslepen, dacht mee en leefde mee. Alles werd zo beschreven dat ik de beelden zo in detail voor me zag. En dat was niet altijd prettig maar wel perfect voor een thriller. Het was voor mij op weg naar 5 sterren en een cijfer 10. Echter na 2/3 van het boek raakte ik dit gevoel iets kwijt en ik kan nog steeds niet zeggen waar dit exact aan lag. Geloofwaardigheid of spanning? De hoofdpersonen of de algemen verhaallijn? Ik heb geen idee waar het nu precies lag maar feit is dat ik me, hoe dichter bij het einde ik kwam, minder goed kon focussen en inleven. Maar omdat het begin zo ijzersterk is was dat nog geen ramp. De lat lag gewoon erg hoog. Ik kan geen halve sterren geven en 4 sterren vind ik gewoon te laag dus ik geef 5 sterren met een kritische kanttekening. Al met al vind ik het een zeer goede thriller, zeker voor een debuut. Zelfs goed voor op mijn persoonlijke favorietenlijstje...En als dit de basis is van waaruit zijn volgende boek is geschreven dan kan dit niet anders dan een pareltje zijn.