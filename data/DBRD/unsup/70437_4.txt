Ik raad je aan de herziene uitgave van 2017 te lezen. Hier is een extra deel in opgenomen waarin de schrijfster vertelt over haar terugkeer naar Iran ruim tien jaar later. Het boek biedt een diepgaand inzicht in de Iraanse cultuur en het politiek staatsbestel, zowel vóór als achter de schermen. Ondanks de uitstekende uitleg en de woordenlijst achterin, is de politieke en geestelijke geschiedenis soms wat verwarrend, maar dat geldt vanuit mijn Nederlandse ogen gezien eigenlijk voor heel veel van wat er gebeurt in Iran. Vooral de vriendschappen die ze sluit en waarover ze vertelt, bieden veel onthullende informatie over het denken en leven achter de schermen. Prettige schrijfstijl.