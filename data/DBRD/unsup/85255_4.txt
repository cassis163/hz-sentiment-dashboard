Als je het boek ziet liggen valt het op omdat het ondanks de vrolijke kreten een rustige uitstraling heeft. Er zijn met name pastelkleuren gebruikt en dat scheelt enorm. Het boek is mooi uitgevoerd en de teksten zijn niet superlang dus het leest gemakkelijk. Daarnaast zijn er veel mooie en duidelijke foto’s geplaatst die vooral leuk en grappig zijn. De 50 DIY ideeën zijn heel divers, van lekkere dingen bakken tot iets moois maken voor je slaapkamer of juist een uitdaging zoals de lepelchallenge waarbij je zo snel mogelijk snoepjes in jouw schaaltje moet stoppen. Met de lepel in je mond, Dat is best lastig.
Bibi is een meisje van 10 jaar oud en zij heeft haar eigen YouTube kanaal. Ze is razend populair en heeft 377.042 abonnees.
Het enthousiasme spat ervan af en ze brengt het verhaal echt op een leuke manier.
Heb je na het lezen en bekijken van het boek nog tijd en zin over voor een nieuwe activiteit? Dan zou ik hier eens kijken, maar voor de nieuwste challenge eerst toestemming vragen aan jouw ouders.

Conclusie DIY met Bibi is een heel leuk boek met veel uitdagingen die geschikt zijn voor oudere kinderen. Vol leuke ideeën voor de herfstvakantie of de feestdagen.