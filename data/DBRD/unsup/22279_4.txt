Dit is toch een bijzonder verhaal. Ik weet niet onmiddellijk wat ik er nu precies over moet denken… en dat is positief want Andrés Barba heeft geen behoefte om mij zijn invulling of interpretatie van de gebeurtenissen op te dringen. Hij heeft een verslag geschreven van een voorval dat 20 jaar geleden gebeurde en hij vertelt de feiten zoals ze zich hebben voorgedaan. Het is aan de lezer om zich een eigen mening te vormen over deze feiten.

‘Republiek van licht’ plaatst onze opvattingen over kinderen en hun vermeende onschuld in een ander licht. Het boek zet vooral aan tot nadenken over de verschillende belevingswerelden van volwassenen en kinderen. Voor de volwassene is het kind eigenlijk een volkomen vreemd wezen - het kind dat in alle ernst een spel speelt waarvan het de regels niet kan of wil uitleggen aan een volwassene, boezemt angst in – wat onbekend en ongrijpbaar is maakt ook onbemind.

Geen vrolijk boek - wel een aanrader!