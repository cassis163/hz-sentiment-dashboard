In Wees onzichtbaar beschrijft Murat Isis de moeilijke jeugd van Metin, die zich staande probeert te houden door zichzelf onzichtbaar te maken. Het boek begint met een verpletterende proloog waardoor je gelijk in het verhaal zit.

Metin, zijn zusje en zijn moeder zijn, door toedoen van vader Harun, uit Turkije naar Nederland gehaald en terecht gekomen in de Bijlmer. Harun is zeer moeilijk in de omgang en het gezin probeert zijn woedeaanvallen te weerstaan door zich zo onzichtbaar mogelijk te maken. Metin probeert zich staande te houden, terwijl hij contstant wordt afgewezen door zijn vader. Zelfs als Metin, door tussenkomst van Harun, wordt toegelaten tot het VWO, stijgt hij niet in diens waardering. Het is zeer aangrijpend te lezen hoe Metin zijn jeugd doorbrengt in een onveilige omgeving. Het lijkt erop dat Metin gewoon niet gelukkig mag zijn.

Wat dit boek daarnaast zo aantrekkelijk maakt, is dat het de geschiedenis van de Bijlmer beschrijft. Van een ideologische modelwijk glijdt de Bijlmer af naar een verpauperde buurt, waar de criminaliteit hoogtij viert. Het verval en de impact daarvan op de bewoners wordt

Isik heeft ervoor gekozen het verhaal in 102 korte hoofdstukken te verdelen. Deze hoofdstukken vormen ieder op zich een afgerond stukje van het verhaal, wat als voordeel heeft dat het verhaal overzichtelijk blijft. Helaas gaat dit wel ten koste van de diepgang van het verhaal en blijven bepaalde aspecten onderbelicht.

Het taalgebruik van Isik is helder en laat weinig te raden over, wat er jammer genoeg toe leidt dat het verhaal soms wat langdradig maakt.