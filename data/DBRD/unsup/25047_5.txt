Nieuwsgierig was ik, naar dit boek. Al lang geleden las ik dat dit boek zou uitkomen en ik verheugde me. En zo blijkt, niet voor niets. Het boek neemt je mee in de wereld van Jasmijn Vink. Je leest en ziet de wereld door haar ogen. Haar kindertijd beleef je, want zo goed is het geschreven, ik was even Jasmijn. Heel goed gedaan. Alles wat zij beleefde, beleefde ik ook. Ik was meermalen ontroerd en heb Jasmijn in mijn hart gesloten. Ondanks dat het geen thriller is, welke ik merendeels lees, leest het boek als een trein, ik wou alleen maar verder lezen en was benieuwd naar hoe het Jasmijn verder verging. Ik ben niet goed in recensies schrijven, wat ik schrijf is een leeservaring. Maar eigenlijk kan ik niet eens de woorden vinden om te beschrijven wat dit boek met me heeft gedaan en hoe mooi ik het vind. Ik vind het een van de mooiste romans die ik heb gelezen. Judith heeft een heel persoonlijk verhaal geschreven en ik vind dat getuigen van durf en moed. Want het is niet even niks. Je leert door de ogen van Jasmijn wat iemand met het syndroom van Asperger ervaart. En dat is voor iedereen die met Asperger of andere soorten van autisme in aanraking komt een dikke aanrader! Het is geen studieboek, maar je leert van dit boek en dit verhaal meer dan je ooit van een studieboek zou doen! Kortom, gewoon lezen!