Verhaal verteld door een wat filosofisch aangelegde blauwe reiger. Het gaat hier over Aardje Vervoort oftewel Jerôme de Flaudeville, die vol exotische vizioenen doodvriest in de Hollandse polder.
Een dun boekje met een verrassende inhoud. Hoe Koolen dit verwoord heeft, is fascinerend. Hoe hij de gedachtegangen van de blauwe reiger vormgeeft. Vooral het aangeschoten worden door een schot hagel en de gevolgen voor zijn derrière zijn grappig beschreven. Daarnaast nog meer heerlijke beschrijvingen van situaties, waarin Koolen soms doorassocieert. Het aanhalen van de belevenissen van de vader van de reiger is wat minder boeiend.