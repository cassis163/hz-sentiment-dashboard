Alex Fisher is een Brits BosniÃ«veteraan en net als zoveel anderen zit hij nog steeds met een oorlogstrauma. Om alles voor zichzelf op een rijtje te zetten en na te denken, is hij naar Mexico vertrokken. Daar ontmoet hij de mooie Angela, een vrouw waar hij voor valt, maar waar hij ook zo zijn bedenkingen bij heeft.

Toch vertrekt hij met haar naar Spanje. Daar komt hij in gevaarlijke en ook levensbedreigende situaties terecht. Angela is degene die hen hier telkens weer uit weet te redden. Toch wil Alex meer over haar te weten komen en gaat op onderzoek uit. Zo komt hij tot steeds meer ontdekkingen.

Chaos is een actiethriller die zich in redelijk hoog tempo afspeelt. Hoewel niet ieder hoofdstuk even spannend is (en dat hoeft op zich ook niet), wordt er wel naar een climax toegewerkt. Dit gebeurt met diverse plotwendingen waarna het uiteindelijk toch vrij verrassend eindigt.

Het boek is het eerste van de samenwerking tussen Esther Verhoef en haar man Berry. Gebaseerd op dit debuut is het een samenwerking die bijzonder geslaagd is. Met Chaos hebben ze een thriller geschreven die zeker de moeite waard is en waarin ook het probleem aankaart waar veel oorlogsveteranen mee te kampen hebben.