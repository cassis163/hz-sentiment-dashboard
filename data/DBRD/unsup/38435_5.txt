Afgesloten van de online wereld, telefoons, alles uit. Waarom ? Ik moest het boek van Karin en Dimtri uitlezen! Door andere bezigheden was ik hier al iets langer dan gebruikelijk in bezig maar nu moest het uit!

En ik wil beginnen met : Karin & Dimitri, jullie hebben mij omver geblazen met jullie boek!
Op het moment van schrijven zit ik nog steeds met kippenvel na het omslaan van de laatste bladzijde!
Wat ik ook al kan zeggen : Dit boek lezen is eigenlijk verplicht voor elke thrillerliefhebber. Wat is er aan de hand in boekenland? Men zegt dat het slecht gaat, nou dat ligt niet aan de boeken die uitkomen! Laaiend enthousiaste reacties over een ander debuut deze week, wat ik nog moet lezen.

En dan dit debuut van Karin & Dimitri. Een boek wat je pakt vanaf de eerste bladzijde en je niet meer loslaat tot de laatste. En telkens als je denkt, wat gaat er in vredesnaam nog allemaal komen of wat moet er nog gaan gebeuren? Dan nemen Karin&Dimitri je mee op de volgende sneltrein of rijden met je over de volgende snelweg. Het is één grote denderende achtbaanrit.

Je leeft enorm mee met Andy, wat is er mis met deze jongen? Maar ook met de andere karakters die allemaal wel iets vreemds met zich meedragen. Ik heb ook genoten van de prachtige schuin gedrukte zinnetjes, soms in het Engels. Ook kreeg ik soms het idee dat ik een boek aan het lezen was van een van mij andere favoriete auteur, wie dat laat ik hier achterwege, maar ik denk dat de mensen die dit boek gaan lezen wel weten wie ik bedoel. En dan vooral vanwege de soms 'schokkende' gebeurtenissen.

Volgens mij zijn Karin & Dimitri beiden ook groot filmliefhebbers, want tijdens het lezen van het boek had ik ook vaak het idee dat ik naar een film zat te kijken, vanwege hoe ze het beschrijven, maar ook door de vaak actievolle gebeurtenissen.
De cover is ook prachtig en apart. En je begrijpt de covers eigenlijk pas helemaal als je het boek helemaal uit hebt.

Karin en Dimitri, zoals gezegd : Wat een boek! ik zal het van de daken schreeuwen en als ik zo enthousiast ben over een boek, dan denk ik aan een promo-team!

Hulde, 5 dikke sterren, lees dat boek!!!