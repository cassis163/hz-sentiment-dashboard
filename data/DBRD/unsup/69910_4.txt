Na het prentenboek Mol en de zonsopgang komt de Engelse schrijfster Jeanne Willes wederom met een vermakelijk prentenboek voor kinderen vanaf een jaar of vier. In dit opvallende prentenboek met de titel: Ik ben de Baas! voelt een jonge neushoorn zich oppermachtig. Hij gedraagt zich alsof alles van hem is. Hoewel hij er schattig uit ziet is hij behoorlijk eigenwijs. Als een dapper dwergmuisje hem aanspreekt op zijn gedrag, weigert de kleine neushoorn te luisteren. Zelfs als de dwergmuis zo lief is om hem te waarschuwen voor dreigend gevaar gaat de neushoorn toch lekker zijn eigen gang.

De vrolijke natuur en dierenillustraties in het boek zijn gemaakt door Jarvis, de illustrator die onder andere het prentenboek Marcs Grote Gevaarlijke Tanden voorzien heeft van opvallende kleurrijke tekeningen. Al Jarvis illustraties zouden ingelijst niet misstaan in een kinderkamer. Het regelmatig doorbladeren van dit boek en keer op keer de plaatjes bekijken, zal vermoedelijk voor iedere kleuter wel een feestje zijn. Zeker als het bijhorende verhaal een aantal keer aan hun is voorgelezen. Een leerzaam verhaal over ego√Øsme, dat jonge kinderen op speelse wijze in laat zien dat niet alles altijd alleen om hun draait.