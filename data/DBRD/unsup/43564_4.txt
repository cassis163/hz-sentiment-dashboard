Wat een vreselijk leuk boek om te luisteren. Historische feiten, romantiek en spanning: dat alles komt ruim aan bod. We horen dat de Hertogin, een bastaard dochter van de graaf van Chase, na de dood van haar 'neven' de erfgenaam wordt van het landgoed Chase en alles wat er bij hoort. De enige voorwaarde is dat zij binnen een bepaalde tijd trouwt met Marcus, een knappe neef. Doet zij dat niet dan vervalt de hele erfenis aan familie in Amerika. Marcus ziet het trouwen echter niet zitten. Door een list trouwt de Hertogin toch met hem en weet zelfs te zorgen dat het huwelijk niet ontbonden kan worden. De familie uit Amerika, met als familiehoofd Trevor, komt echter toch naar het landgoed. En dan beginnen er rare dingen te gebeuren.