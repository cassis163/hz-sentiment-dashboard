Het was drukkend heet, al stonden de ramen open, evenals de deur naar de gang. De kinderen waren een uur lang doodstil geweest, waarschijnlijk meer door de warmte dan door de boetpredikatie waar de meester de middag mee begonnen was. Nu waren ze bijna allemaal klaar met de langdradige les die ze hadden moeten overschrijven uit hun taalboek. De rust begon te verdwijnen – er klonk gefluister, een kuchje, onderdrukt gegiechel, geschuifel van voeten, gekraak van banken, geritsel van papier.
Frans van der Steg, die aan zijn tafel op het podium zat, keek verstoord op. Zijn strenge blik maakte echter weinig indruk, misschien ook omdat zijn bril op de punt van zijn neus was gezakt. Maar hij zei niets; hij had er gewoon geen zin in. (blz. 7)

Meester Frans werkt sinds kort op een dorpsschool. Hij geeft les aan de vijfde klas (dat heet nu groep 7). Elke dag tijdens het opruimen, aan het einde van de middag, vertelt hij een verhaal. Hij doet alsof hij allemaal spannende avonturen heeft beleefd. Maar vandaag is hij moe en hij heeft geen zin om een verhaal te vertellen. Hij vertelt de klas dat hij niets te vertellen heeft, omdat hij een brief verwacht…

In de brief staat dat Frans op gesprek mag komen bij iemand die Gr… Gr… heet. In de brief staat dat Frans gereageerd heeft op een advertentie voor een gouverneur, een onderwijzer voor bij iemand thuis. Maar dat heeft Frans helemaal niet gedaan. Maar hij is wel nieuwsgierig geworden. De volgende avond komt er een zwarte koets voor hem en hij besluit mee te gaan. Maar Frans wil wel weten waar hij naartoe gebracht wordt. De koetsier geeft geen antwoord en bij de Zevensprong krijgen ze ruzie. Frans stapt uit en de koets rijdt weg.

Een paar dagen later komt Frans toch bij Gr… Gr… voor een gesprek. Hij wordt aangenomen als onderwijzer voor Geert-Jan. Die is volgens zijn oom te zwak om naar school te gaan. Frans spreekt af om twee middagen in de week langs te komen. Dit blijkt het begin van een spannend en mysterieus avontuur te zijn. Is Geert-Jan echt zo zwak? Wat is er aan de hand in het kasteel waar Geert-Jan woont? Waarom heeft de Zevensprong maar zes wegen? Wat vinden de kinderen uit klas vijf van dit avontuur?

Lees de rest van mijn recensie op Ikvindlezenleuk