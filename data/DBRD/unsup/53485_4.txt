Ikzelf moest dit boek lezen in het eerste middelbaar en was meteen verkocht aan de mooie schrijfstijl van Carine. Zelfs de kinderen in mijn klas die totaal niet graag lazen, werden mee in de wereld van Raisha getrokken en konden niet meer stoppen, we praatte er uren lang over op de speelplaats. Toen ik in het zesde middelbaar Carine Verleye als leerkracht Engels kreeg, hebben we dit boek als verjaardagscadeau van haar gekregen. Dit boek heeft meegeholpen aan de boekenverslaving die ik vandaag heb, bedankt Carine!

‘De adem van de woestijn’ is een zeer eenvoudig boek. De zinnen zijn kort gehouden en daarom is het het ideale boek voor kinderen die traag lezen. Zelf zou ik het boek ook aan kinderen of volwassenen durven aanrader die anderstalig zijn en de Nederlandse taal willen leren. Tussen de hoofdstukken door zijn er mooie illustraties die meteen de jonge lezer in de sfeer brengt van de arabieren en de woestijn. De iets moeilijkere woorden, zoals Toeareg of Ehen, worden cursief en zeer simpel uitgelegd zodat de lezertjes meteen meekunnen en wat woorden bij leren.
Het boek beschrijft een minder materialistische wereld, waar ze misschien wel gelukkiger zijn dan hier in het Westen. Je wordt meteen meegenomen naar een andere wereld en leert hoe het is om in de woestijn te leven, altijd te verhuizen en te moeten trouwen met iemand die je (soms) niet eens kent…

Een echte aanrader voor jong, maar ook voor oud!
http://booksandteacorner.wordpress.com