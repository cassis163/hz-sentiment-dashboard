Als Gideon na een dodelijke val bij het parachutespringen weer bijkomt, merkt hij dat niet alles meer is zoals het was. Ten eerste draagt hij een armband die hij met geen mogelijkheid af krijgt. Ten tweede geneest hij razend snel en ten derde kan hij de woede in andere mensen naar boven halen en enorm versterken.
Al snel ontmoet hij Daryl. Zij vertelt hem wie hij is: Oorlog. Één van de ruiters van de Apocalyps. Hij moet samen met haar Honger, Dood en Overwinning zien te vinden en daarna moeten de vier ruiters samen iets beschermen tegen een groep demonen. Wat, dat mag hij voorlopig nog niet weten.

Het verhaal wordt vertelt door Gideon zelf, als hij gevangen genomen en gedrogeerd is met een waarheidsserum. Af en toe wordt het verhaal onderbroken door de vrouw die hem ondervraagt. Dat leest soms wat irritant maar het geeft wel steeds even een adempauze voor de lezer waardoor je alles snel op een rijtje kan zetten. Na zo'n onderbreking wordt je weer heel snel het verhaal in gezogen.

Meestal worden de ruiters van de Apocalyps neergezet als slecht, maar dat is hier zeker niet het geval. Dat maakt het verhaal erg origineel. Het is vlot geschreven en het leest makkelijk weg. Ik vond het een heerlijk boek. Ik ben heel benieuwt naar het vervolg.