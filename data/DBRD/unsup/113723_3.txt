Een chicklit in een wat moderner jasje. Daar hou ik wel van. Ik wist niet zo goed wat ik moest verwachten, dus ben er blanco ingegaan en heb het boek binnen twee dagen uitgelezen.

Het verhaal gaat over Minerva die net is gedumpt door haar vriend. Dan ziet ze een leuke man, die net een weddenschap heeft afgesloten met zijn vrienden om haar binnen een maand het bed in te krijgen. Minerva hoort het en speelt mee. Ze gaat daten met de leuke man, met alle gevolgen van dien.

Het verhaal is op een pakkende manier geschreven. De schrijfstijl past perfect bij het verhaal. Het verhaal zelf is natuurlijk hartstikke cliche, maar Minerva is dat zeker niet. Een wat gezettere dame met een aparte-schoentjes tik. Ze heeft de apartste schoencollectie, waardoor Calvin haar echt leuk vindt. De weddenschap maakt het ook wel erg grappig om te volgen wat Minerva nu gaat doen, en of Calvin nu toch voor haar gaat of voor de weddenschap.
Kortom, het leest heerlijk weg, het verhaal is erg grappig, maar chicklit blijft toch wel enigszins cliche. Ondanks dat heb ik me er prima mee vermaakt voor een paar uur.