Dit is het vervolg op Black, het begint waar Black eindigde, dus eerst dat deel lezen als je goed in het verhaal wilt komen. Ook dit deel is heftig, de strijd tussen de straatbendes gaat door, wordt steeds grimmiger, wraak en vergelding.

"Het is een ketting van geweld, een spiraal die alleen kan eindigen in moord".

Een liefde tussen Marwan en Mavela is gevaarlijk en ondenkbaar, omdat ze beide bij verschillende bendes thuishoren. Mavela moet boete doen voor haar "vreemdgaan" er volgt een gang rape (groepsverkrachting). Marwan wordt uit de bende verstoten. Toch blijven beide elkaar hun liefde verklaren. Mavela keert terug bij The Black Bronx om zo wraak te kunnen nemen op haar vernedering. Ze wordt een "balance" verklikker, zo probeert ze af te rekenen met X de leider van haar bende.

Wanneer twee bendes van zwarten, The Black Bronx en The Black Panthers, in gevecht komen, het geweld tussen deze twee bendes is steeds extremer geworden omdat geen van beide voor elkaar wil onderdoen, doet de politie hier weinig aan, dit is voor hun een NON (niggers on niggers) en niet belangrijk zolang er geen blanken bij zijn.

De liefde tussen Marwan en Mavela staat centraal in dit deel, de Romeo en Julia in de bendewereld. Beide personages worden goed weergegeven. Mavela staat haar "mannetje" en speelt een gevaarlijk spel om samen met Marwan te kunnen zijn. De gevechten worden gedetailleerd weergegeven, gruwelijke feiten. Toch trekt het bendeleven meisjes aan, omdat ze in de bende iets betekenen.

Deze twee boeken geven een realistisch inzicht in het leven van straatbendes, de overlevingsdrang, maar ook de onderlinge strijd. Een keihard leven vol drank, seks en geweld.