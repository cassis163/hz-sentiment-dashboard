Rennes-le-Château? Voor ik het boek begon te lezen zou ik bij de naam denken: 'Moet een naam zijn van een lekker Frans rood wijntje'. Na het lezen van het boek blijft alleen de wrange nasmaak van bloed en verderf over. Bloed en verderf dat diep onder de grond in Rennes-le-Château (een dorpje dus) opborrelt en het slechtste in een mens naar boven brengt. Een geldwolf in wereldverbeteringsvellen denkt een fortuin te kunnen slaan uit de magische krachten van de Ark, maar deze wordt al eeuwenlang beschermt door een Verbond dat afstamt van de Tempeliers. Van de zoektocht in de grotten over een wilde achtervolging over Franse wegen tot de duistere krachten van het Vaticaan, Raeven en Impens laten hun fantasie de vrije loop. Het bloedstollend einde doet je verlangen naar een tweede deel, want de Ark laat je niet meer los. Of gaan we ondertussen zelf op zoek gaan in Rennes-le-Château? Niet vergeten een goed wijntje mee te nemen, het kan je laatste zijn!