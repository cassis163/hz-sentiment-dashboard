Aangezien dit een novelle is, 96 pagina’s, kan het niet anders dan dat het verhaal als een trein leest. Binnen een korte tijd moet er heel wat gebeuren én moet er lekker wat spanning in zitten. En dat is gelukt!
Soms kan het verhaal vanuit veel verschillende perspectieven vertellen bij een kort verhaal onhandig zijn, maar bij dit verhaal zorgde het er juist voor dat het heel compleet voelde. Je maakte het gebeuren mee vanaf verschillende kanten en daardoor kreeg het meer diepgang en opbouwende spanning. Natuurlijk had het nóg meer uitgediept kunnen worden en het nog spannender kunnen zijn als het allemaal wat langer had geduurd, maar dat kan gewoon niet bij een novelle. Dus: prima balans wat bij betreft!

#SweetSixteen is een kort maar krachtig en lekker spannend verhaal over de schone schijn van social media, obsessie en wraak. Van mij had het wel twee keer zo lang mogen duren! Echt weer een fijne, vlotte en realistische Marlies Slegers YA-thriller.