De inhoudsopgave van dit dikke boek beloofd al veel goeds. Soepen, salades, pasta en rijst zijn enkele hoofdstukken. Maar ook aan de vegetariër is gedacht, en ook is er het originele hoofdstuk Traybake, wat wil zeggen dat alle ingrediënten bij elkaar op een bakplaat in de oven worden geschoven. Dat kan zelfs de meest onervaren kok. Ben je echter een ervaren kok, dan is het misschien wat te simpel voor je.
Voor dit boek hoef je ook niet het eerste boek in de kast te hebben staan. In het begin van het boek wordt er even naar verwezen.

Zelf hebben hier de Stroganoff pappardelle en de veldsla-baconsalade op het menu gestaan.
Beide recepten iets aangepast naar eigen smaak, maar ook dat is niet lastig. Wel waren beide recepten voor herhaling vatbaar. En dit zijn ongetwijfeld niet de laatste recepten die ik uit dit kookboek zal halen.

Er zijn zoveel recepten in dit boek te vinden dat er altijd wel iets van je gading bij zit.
Wat ik zelf wel jammer vond, is dat er alleen een hoofdstuk “Puddingen” is, en dat was het qua nagerechten. Nu is het omdat ik gek ben op toetjes en puddingen nou net niet tot mijn favorieten behoort.