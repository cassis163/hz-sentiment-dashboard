America is een arm meisje die door druk vanuit haar moeder mee doet met de selectie.
De selectie wordt gehouden om een geschikte vrouw te vinden voor prins Maxon.
Na het verbreken van haar stiekeme relatie komt America met een gebroken hart in het paleis terecht waar ze kleurrijke tegenstanders ontmoet. Waar America moet vechten om op te vallen tussen de 35 deelnemers, en als ze eindelijk haar plek kent komt een oude bekende om de hoek kijken.

America is een goed uitgewerkt personage. Kiera Cass heeft de wereld waarin het verhaal plaats vind mooi ontwikkeld en in deel 1 wordt veel verteld over deze wereld. In de eerste 100 pagina's gebeurt er vrij weinig. We lezen hoe America kennis maakt met de prins en hoe ze tegen de andere deelneemsters aankijkt. Haar "achterstand" zorgt ervoor dat ze telkens in problemen komt en dit zorgt voor een herkenbaar gevoel. Ze is opvliegend en maakt uit emoties veel keuzes, die ook vaak verkeerd uitpakken. Door dat ze uit een armer district komt raakt ze snel bevriend met de kamermeisjes., dit is een leuke vriendschap om over te lezen en maakt het verhaal net iets anders dan de standaard liefdes verhaal.

Het verhaal zit leuk in elkaar en is goed bedacht. Het leest vlot en is op sommige stukken spannend. Je leeft mee met America en de andere deelneemsters.