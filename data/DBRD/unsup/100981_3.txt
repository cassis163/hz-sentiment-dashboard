Duizend hoog een futuristische YA-roman over 5 tieners die in een mega wolkenkrabber wonen. Rylin Myers komt van onder in de toren en doet er alles aan om het hoofd boven water te houden samen met haar zusje. Avery Fuller woont hoog boven haar op de bovenste verdieping, duizend hoog. Avery heeft materieel alles wat haar hartje begeert, maar of zij nou zoveel gelukkiger is....
Haar vriendinnen Leda en Eris hebben weer andere problemen. Leda heeft in een verslavingskliniek gezeten en heeft het idee dat de andere rijke tieners haar niet goed genoeg vinden omdat eigenlijk van halverwege de toren komt. Ook al woont ze nu veel hoger en is dus rijker, toch blijft ze dat gevoel houden. Eris "valt" juist een eind naar beneden als ze er achter komt dat haar vader haar vader niet is en ze dus geen recht heeft op zijn geld. Terwijl ze dit probeert te verbergen voor haar rijke vriendinnen probeert ze haar weg te vinden in haar nieuwe leven. Watt komt van ergens halverwege de toren, is een technisch genie en heeft in het geheim een verboden computer gebouwd. Terwijl ieder zijn eigen problemen heeft en zijn of haar weg probeert te vinden in het leven vloeit alles samen in een schokkende gebeurtenis.
De proloog nodigt erg uit tot verder lezen, 1 van de tieners valt van de toren. Hoe heeft het zo ver kunnen komen en was het een ongeluk of... Het verhaal wordt elke keer vanuit 1 van de 5 hoofdpersonages vertelt waardoor je een duidelijk en wisselend beeld krijgt van het leven in de toren. De cover van het boek heeft een hoog glamour gehalte wat bij het boek past. Een aanrader voor iedereen die van soaps houd, zo niet is het nog steeds een onderhoudend verhaal en toch zo verteld dat je nieuwsgierig wordt naar hoe het verder gaat met iedereen.