Weer een nieuw avontuur van de Cock met ceeooceekaa en zijn collega Vledder. Een vervlogen revuester wordt dood onder aan de trap in haar huis gevonden. Het heeft er alle schijn van dat het een tragisch ongeluk is. Maar de huisarts twijfelt en belt naar commissaris Buitendam, die zo zijn eigen reden heeft om de Cock op de zaak te zetten. De Cock heeft hier in het begin zijn twijfels over, de oude vrouw lijkt uit haar traplift te zijn gevallen en is gevonden door haar veel jongere echtgenoot. Haar zoon heeft zo zijn twijfels over de dood van zijn moeder en na onderzoek blijken ze toch wel degelijk met een moord te maken te hebben.
Een leuke, onderhoudende en vlot lezende detective van het speurders duo dat ook veelvuldig op de Nederlandse tv is geweest. Je herkent de Cock ook echt in zijn gedragingen en gezegden zoals hij op tv was. Leuk tussendoortje!