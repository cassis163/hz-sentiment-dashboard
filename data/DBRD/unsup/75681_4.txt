Het Jachtseizoen van Mason Cross is het eerste deel van een nieuwe serie boeken over personage Carter Blake. Tijdens een overval op een gevangenistransport wordt een gevangene gedood. Echter een andere gevangene ontsnapt, een beruchte moordenaar. Er wordt een klopjacht georganiseerd onder leiding van de FBI, Banner en Castle, en een onafhankelijk persoon, Carter Blake. Hij heeft zijn eigen regels met betrekking tot het onderzoek. En waar de FBI gebonden is aan regels, doet Carter zijn werk op zijn manier.
Het verhaal begint spannend en de verwachtingen zijn hierdoor hoog gespannen. Echter vrij vlot na de eerste hoofdstukken suddert het verhaal erg lang aan en is soms zelf iets langdradig. Pas halverwege het boek komt plotseling de vaart erin en laat het boek je niet meer los. Op dat moment kan je het niet meer weg leggen en moet je het uit lezen. De hoofdstukken zijn kort en vanuit verschillende perspectieven geschreven. Je zou verwachten dat het hierdoor lastig lezen is, echter het is aan het begin van het hoofdstuk snel duidelijk wie er aan het woord is. Dit maakt ook dat je het verhaal vanuit verschillende personages bekijkt en je goed kan inleven.
Voor mij zeker een 4* boek, het vervolg zal dan ook op mijn NTL komen te staan.