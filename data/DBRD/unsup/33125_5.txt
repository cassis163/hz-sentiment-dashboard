Na de teleurstelling van het vorige boek (Pluk een roos) hoop ik dat Arlidge mij dit keer niet teleur zal stellen. Gelukkig is de spanning er in dit boek weer helemaal. Dit boek is absoluut niet voorspelbaar. Met de grote hoeveelheid plottwisten weet je niet waar je aan toe bent als lezer en wil je heel graag verder lezen om te achterhalen wie er achter de gruwelijke branden zit. De branden zijn heftig, er moet acuut gehandeld worden en de spanning is groot. Je wilt doorlezen en ik merk dat ik het verhaal dit keer niet ongeloofwaardig vind, zoals ik dat bij pluk een roos wel had.
Tevens komen de personages in dit boek weer meer naar voren. Je leest naast de branden/seriemoorden ook meer over de personages zelf en hun persoonlijke leven. Stiekem word ik in deze serie ook fan van de meest irritante journalist die er is!

De korte hoofdstukken, welke Arlidge overigens in ieder boek hanteert, maken dat je steeds nog 1 hoofdstukje wilt lezen. En als snel weer 100 pagina's verder bent. Ik ben erg blij dat dit boek mij weer heeft gegrepen en mijn enthousiasme over de serie weer terug heeft gebracht! Wat mij betreft is dit het beste boek van de serie (tot nu toe!)