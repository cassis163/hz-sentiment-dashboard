Mijn nacht ontvlamd vormt het eerste deel van de ‘mijn nacht trilogie’ en ik was meteen verkocht. De vlotte schrijfstijl, de leuke personages en het mysterieuze van M. maakten dat ik dit boek in een sneltempo gelezen heb. Er is voldoende afwisseling en het boek was op bepaalde punten pittig. Olivia laat zich niet doen, maar is toch op bepaalde punten zwak te noemen. Zo kan ze een tijdlang boos zijn op M. maar na verloop van tijd, bekoelt die woede omdat ze niet zonder hem kan. Sommigen zullen dit waarschijnlijk stom vinden, maar ik ben wel fan van die tacktiek. Zo heb je een mooie dynamiek in het boek en het moet ook niet altijd kommer en kwel zijn. Waarom twee mensen boos te laten zijn, als ze je ook in een romantische setting kan plaatsen en ze van elkaar te laten genieten. De cliffhanger op het einde was goed gekozen, waardoor ook ik meteen boek 2 wou beginnen lezen. Mijn nacht ontvlamd was alvast een zeer goed begin voor een trilogie. Een aanrader voor liefhebbers van het erotische genre.