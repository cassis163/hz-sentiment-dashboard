Door Sisi's winterlied ben ik veel meer te weten gekomen over de echte Keizerin Elisabeth. Iedereen heeft uiteraard een beeld van haar gekregen door de films met Romy Schneider en als je dat beeld wilt houden moet je vooral niet dit boek lezen!

Het is duidelijk dat Lucas Zandberg veel onderzoek heeft gedaan, maar de manier waarop hij dit in een roman heeft verwerkt vond ik niet prettig lezen. Elk hoofdstuk speelt zich af in een andere tijd en zelfs binnen het hoofdstuk springt het verhaal soms van ene gebeurtenis naar de andere, zodat ze eigenlijk daar binnenin ook nog kleine hoofdstukjes vormen.

Het taalgebruik is af en toe archa√Øsch en doet dan wat gekunsteld en geforceerd aan. En als ik dan een zin zie staan die begint met "Ouder dan hem..."
heb ik de neiging om de rest van het boek gewapend met een rode pen te lezen.

Voor wie nieuwsgierig is naar nog meer boeken over Keizerin Elisabeth is deze site misschien wel leuk.

Ik geef het boek 2 1/2 duim, maar rond het af naar 3.