Oke, Het verlies is niet zo'n goed boek als De verdenking, maar het is nog steeds een zeer lezenswaardig boek. Ik vond het wel boeiend om een inspecteur te volgen die met geheugenverlies uit het water wordt gevist en die daarna probeert te achterhalen met welke zaak hij bezig was en hoe dat ertoe heeft geleid dat ie in het water belandde met een beenwond en vermiste vinger. De humor is ook genoeg aanwezig, alhoewel iets minder dan in De verdenking. En er is nog een klein rolletje voor 1 van mijn favoriete personages uit De verdenking: Margaret die niet over bruggen durft te lopen en die inspecteur Ruiz in dit boek nog eens waarschuwt om op te passen bij bruggen.