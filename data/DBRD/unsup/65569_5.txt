Scott Finn heeft een jeugd gehad waarin hij zich constant op straat en tegenover de maffia moest bewijzen, een jeugd zonder enig uitzicht op een maatschappelijke carriere. Toch weet hij het te schoppen tot een bijzonder goede advocaat bij de beste firma van Boston, een gouden toekomst ligt binnen handbereik. Op dat moment wordt zijn beste vriendin en collega vermoordt. Het lijkt het werk van een seriemoordenaar maar de politie, met inspecteur Flaherty voorop, heeft zo z'n bedenkingen. Langzamerhand wordt duidelijk dat Finn meer bij deze zaak word betrokken dan hij zelf zou willen, helemaal als hij ontdekt dat bewijzen zich tegen hem opstapelen en de politie zich tegen hem keert. Hij besluit zelf een onderzoek in te gaan stellen om te bewijzen dat iemand hem een moord in de schoenen wil schuiven. Of dat nou een goed idee is...

Dit is een prachtig boek waarin verschillende verhaallijnen perfect samenkomen. Ondanks dit blijft het allemaal zeer overzichtelijk. Het heeft alles wat een goede thriller zou moeten hebben, verrassende wendingen, interessante personen, snelheid, noem maar op.

Wie zit te wachten op een nieuwe titel van Grisham, Turow enz. moet echt aan dit boek beginnen!