Paul Wood en zijn vriendin Telena uit De backpack-trail zijn terug in dit boek. Het gaat niet goed met hun relatie en om daaraan te werken, zijn ze op vakantie in BosniÃ«, waar Telena vandaan komt.
Daar kruisen ze het pad van een bende die zich bezighoudt met het smokkelen van vluchtelingen. Een paar dagen later ontmoeten ze een oude vriendin van Telena die geslagen en vernederd wordt door haar man. Paul en Telena besluiten om haar te laten vluchten met behulp van de bende mensensmokkelaars. Het is het begin van een nachtmerrie. De leider van de bende, Sinisa, wil wel helpen, maar verwacht daarvoor de hulp van Paul bij allerlei onfrisse zaken. Paul raakt verstrengeld in allerlei illegale activiteiten en probeert uit alle macht om een uitweg te vinden.
Het is te merken dat Jon Evans veel gereisd heeft. Hij geeft een realistisch beeld van de diverse landen waarin het boek zich afspeelt. Dit verleent het boek een bepaalde authenticiteit die het verhaal ten goede komt.