Dankzij Crimezone en The House of Books kreeg ik een exemplaar van De donkerste weg in de brievenbus. En het was weer genieten.

4 jaar geleden verdween Leslie spoorloos. Haar moeder Lauren en jongere zus Leah proberen haar verdwijning en de dood van de vader te verwerken op een nieuwe plaats Oak Knoll. Daar loopt Lauren Roland Ballencoa tegen het lijf. Ze weet dat hij de ontvoerder van haar dochter Leah is, maar er zijn geen bewijzen. Kan ze na 4 jaar nog te weten komen wat er met haar dochter Leslie gebeurd is?

Ik heb al boeken van Tami Hoag gelezen en vond die heel spannend. Dit boek is anders omdat het geen klassieke whodunit is. Dit boek draaide meer om de verwerking van Lauren en Leah dan om de misdaad, wat wel een mooie afwisseling is van haar andere thrillers. Je komt via Lauren te weten wie de ontvoerder van haar dochter is. Ook al miste ik de spanning van de zoektocht naar de dader, toch had het boek me opnieuw heel vlug in zijn greep. Dat is de verdienste van Tami Hoags schrijfstijl. Ze maakt de lezers steeds nieuwsgierig naar iets. Wordt Roland Ballencoa eindelijk ontmaskerd? Leeft Leslie nog? Kunnen Lauren en Leah hun verdriet verwerken? Kan detective Tony Martin de zaak na 4 jaar oplossen? Gaat de dader nog misdaden plegen terwijl iedereen hem in de gaten houdt? Ik was alvast nieuwsgierig genoeg om het boek op een paar dagen uit te lezen.
De onverwachte ontknoping was een bonus. Tami Hoag weet goed gevoelens te beschrijven, maar kan ook de lezer op het puntje van de stoel brengen met spannende actiescènes.
Op naar het volgende boek!