Titel : Het onzichtbare leven van Ivan Isaenko
Auteur : Scott Stambach
Uitgeverij : The House of books.

Dit is het waargebeurde levensverhaal van de 17 jarige Ivan Isaenko.
Hij woont zijn hele leven al in het Mozir Ziekenhuis voor ernstig zieke kinderen in Wit Rusland.
Zijn moeder heeft door de Tsjernobyl ramp straling opgelopen en Ivan is daardoor zwaar misvormd geboren.
Hij is heel intelligent en verpleegkundige Natalja voorziet hem van boeken uit haar eigen boekenkast van Dostojevski tot de bijbel.
Ivan heeft een geweldig gevoel voor galgenhumor en drijft op alle manieren de spot met zijn handicap en die van zijn mede patiÃ«nten.
Hij kan goed alleen zijn en is een meesterlijke observeerder, ook het puberen is hem niet vreemd.
Dan komt Polina, een prachtig meisje in het ziekenhuis terecht en zij heeft niet lang meer te leven. Deze twee worden verliefd en proberen alles om toch maar bij elkaar te kunnen zijn.
Dit proces wordt zo mooi, puur en menselijk beschreven dat je als lezer regelmatig ontroerd raakt. Ook de humor laat je meer dan eens schaterlachen.
Het einde van het boek is triest en verrassend.
Het boek leest prettig en is tevens een relaas over de erfenis van het Sovjet verleden.
Het is de debuutroman van deze auteur en ik ben nieuwsgierig naar zijn volgende boek.
Van mij voor dit boek 4 sterren