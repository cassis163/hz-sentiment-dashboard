Het 3e boek van het schrijversechtpaar Kepler. Ook dit is weer een heerlijk boek om te lezen. Door de korte hoofdstukken en weinig moeilijke zinnen en woorden leest het boek heerlijk en vlot. De spanning in het boek wordt mooi opgebouwd en kent een knallend en, voor mij, verrassend einde. Ik had wel een heel klein vermoeden, maar dat heeft toch echt heel lang geduurd.
De personages zijn heel mooi en duidelijk uitgewerkt en ik kon mij een goed beeld schetsen van de hoofdpersonen.
Joona wordt ingezet als waarnemer bij 2 lugubere moorden in een meisjes internaat voor 'probleem gevallen'. Uiteraard mengt hij zich, tegen waarschuwingen in, toch in de zaak en bijt zich vast in het dilemma, hij kan zich niet voorstellen dat de magere Vicky deze verschrikkelijke moorden op haar geweten heeft. De spanning loopt steeds verder op als Joona en de officier van justitie lijnrecht tegenover elkaar komen te staan. De moorden worden tot in detail beschreven, lekker gruwelen. Naarmate het boek vordert word je steeds weer op een dwaalspoor gezet hoe het nu echt in elkaar zit. En als er dan een vrouw aangeeft dat ze de geest van het vermoorde meisje heeft gezien en dat die haar laat zien hoe ze vermoord is, toen was ik echt het spoor bijster waar dat heen zou gaan. Dit zit allemaal zo mooi verweven in het verhaal.
Ook heel interessant vond ik het kijkje in het leven van Joona en wie Summa en Lumi nu eigenlijk zijn en wat er met hun gebeurd is, na de benoemingen in vorige boeken was dit een erg leuk stukje. Ik ben daarom ook zeer benieuwd hoe dit allemaal verder zal gaan in het volgende deel en ben dan ook vast van plan om dat ook te gaan lezen! Kortom, een spannend boek met veel plotwendingen, actie en zoekacties!