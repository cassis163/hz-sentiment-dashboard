Kwam dit boek tegen in de opruiming bij Bruna. Voor nog geen 2 euro. Daar kun je geen Poema pocket voor laten liggen. Die hebben een goede reputatie. En zo ook dit boek. Het begint erg sterk met het vertellen van de mysterieuze gebeurtenissen in het huishouden van Jack Forman, werkloos programmeur en echtgenoot van de directrice van een onderzoekscentrum in nanotechnologie. Als Jack daarna wordt gevraagd om computerproblemen in dat centrum op te lossen gaat alles in een ontzettend hoog tempo. Het verhaal wordt van uur tot uur verteld waarbij iedere hoofdstuk zo ongeveer 1 uur real-time in beslag neemt. Het is ongelooflijk hoeveel opwindends er in 1 a 2 dagen gebeurt. Dit gedeelte van het boek is nogal onrealistisch en Crichton laat hier zijn fantasie de vrije loop. Nano zwermen die menselijke gestaltes aannemen en ook zo handelen? Ge-evolueerd in slechts enkele dagen van losse moleculen tot Ã¼bermenschen? Als je dat allemaal met een korreltje zout neemt is het een aardig avonturenboek. Zoals andere boeken van deze auteur zal ook deze wel verfilmd worden. (of is wellicht al?). Ik zie de special effects al helemaal voor me