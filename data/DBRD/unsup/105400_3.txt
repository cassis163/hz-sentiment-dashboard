Dimitri Verhulst (1972) Belgische schrijver en dichter en voor mij vooral bekend van het boek, film "De helaasheid der dingen", verder had ik nog geen boek van deze auteur gelezen.
Vanolle, een man van rond de 40, leeft met een prachtvrouw, toch het nachtleven gaat voor hem boven alles, alcohol be√Ønvloedt zijn leven, vreemd gaan is hem niet vreemd. Daar gaat hij, met beloftes naar zichzelf dat hij zeker op tijd thuis gaat zijn, beloftes die hij nooit waar kan maken.
-Bezie dat meisje, bezie die vrouw, het is het schoonste kind in de kosmos en zij is wonder boven wonder sappeldepoepedeloerezot van jou. Zo vaak nog kijk jij haar aan en denk je, hoe heb ik het voor elkaar gekregen dat zij van mij gaan houden is?- blz.15
De auteur beschrijft de nacht van Vanolle, de nacht in marginaliteit, de nacht waar een aanslag gebeurt op Schiphol, hoe reageert Vanolle? Hoe reageert een mens die door een sluimer van alcohol en drugs de wereld ziet?
Terwijl ik het boek las, kreeg ik echt bewondering voor de auteur, de manier hoe het boek geschreven is, is voor mij echt een nieuwe manier van lezen. Met momenten werd ik er echt triest van, liet het me verslagen achter.