Fataal Spel gaat over Carmen en Jessie. De zussen lijken zo op elkaar dat ze vaak als tweeling worden aangezien. Als Jessie op een dag verdwijnt, stort de wereld van Carmen in. Al snel komt ze er achter dat de ontvoerders eigenlijk haar willen hebben. Ze geven Carmen opdrachten, zodat ze op zoek gaat naar Jessie.

Allereerst complimenten voor de omslag! Past perfect bij het verhaal. Het verhaal is geschreven en de ik-vorm en dat vond ik toch best lastig lezen. Ook had ik voor het eerst het gevoel dat ik te oud was voor dit boek, dit heb ik nog nooit gehad bij een YA-boek.

De spanning zit er goed in. Van pagina tot pagina word je steeds nieuwsgieriger naar wie het heeft gedaan. Een van de daders had ik gelijk door, waarschijnlijk door thriller lees/kijk ervaring, maar toch wist Chinouk nog meer personages als dader te maken zonder dat je het door had!

Een van de gebeurtenissen in het boek vond ik wat overdreven, de brand, maar verder was het super spannend. Het einde moet in één keer gelezen worden!