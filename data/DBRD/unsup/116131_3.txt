In deze zeer makkelijk te lezen roman leer je Alice kennen die op een BSO werkt. Naast Alice zijn er ook nog haar collega's Kiki en Arie, haar vriend Daan en haar vriendinnen, maar het leven van Alice staat centraal in het boek. Haar leven komt flink op zijn kop te staan (deze verrassende wendingen ziet de lezer overigens niet direct aankomen) en haar gedachten en gevoelens rondom deze gebeurtenissen worden uitgebreid beschreven. Het is fijn, herkenbaar en ook leerzaam om te lezen hoe iemand met dergelijke situaties dealt. Nadeel is dat het allemaal wel erg om het perspectief van Alice draait. In de gesprekken tussen Alice en haar zeer goede collega's, haar vriendinnen, oma, etc., zou je als lezer deze andere personages ook best wat beter willen leren kennen. Maar dit blijven slechts figuranten. Het hoe & waarom rondom haar vriend Daan, z√≠jn perspectief op het gebeurde, blijft ook in het ongewis. Desalniettemin biedt "De Hot Daddy List" een vermakelijk inkijkje in het leven op een BSO en is Alice een aangenaam en warm personage om mee mee te leven. Een fijne leeservaring voor tussendoor!