Dit boek is het tweede deel van de Mercy Thompson serie.
Mercy is een keisterke vrouw, ze kan veranderen in een coyote. Ze leeft tussen de mensen, vampiers, fae en weerwolven. Haar buurman Adam is de Alfa van de wolven in Kennewick. Ze is niet op haar mondje gevallen en komt zo ook vaak in de problemen. Stefan, haar vampiervriend (met een duidelijke affectie voor Scooby Doo), roept haar hulp in. Hij heeft nog iets te goed van haar.
Ze moet vechten voor haar vrienden en haar eigen leven. Er sluipt namelijk iets verschrikkelijks rond. Het is een wezen dat mensen en alle bovennatuurlijke wezens be√Ønvloed. Op een zeer slechte manier. Iedereen vliegt elkaar in de haren, en er worden moorden gepleegd.
Niemand is er nog veilig. De vampiers geven niet zoveel om mensenlevens, maar Mercy wel.
Dit kwaad moet worden gestopt, voordat er geen levende (of ondoden) meer over zijn!
In deze wereld weten de mensen dat de fae en weerwolven bestaan. Van vampiers en ander gespuis weten ze niets af. Dat willen ze zo houden. Maar gaat dat wel lukken? De politie gaat het niet lang meer geloven met al dat geweld!

Het was echt moeilijk weg te leggen dit boek. Het is echt spannend, bloederig en er zit zelfs humor in.
Dit zijn geen lieve vampiers, deze leven echt van mensenbloed, geven niets om mensen en houden ze als hun huisdieren (om van te voeden) in de buurt. De meeste vampiers zien ze alleen als eten.
De vampiers en fae zien Mercy gewoon als mens. Dus dat zorgt voor wantrouwen.
Mercy heeft het moeilijk met al die mannen om haar heen. Ze weet niet goed hoe ze zich moet voelen. Je voelt met haar mee. Je ziet alles door haar ogen. De schrijfstijl vind ik dan ook heerlijk!
Je zit op het puntje van je stoel en het komt je nachtrust niet ten goede! Ik kon niet meer stoppen!

In het eerste boek leerde je Mercy en haar medepersonages goed kennen. In het tweede boek zit daarom dus ook meer vaart en ik vond het beter! Ik kijk al weer uit naar het volgende boek! Ik ben fan van Mercy en haar vrienden.

Het boek krijgt van mij 4,5 sterren!