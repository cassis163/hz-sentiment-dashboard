Deel twee is een soort intermediair tussen deel 1 en het nog te komen deel 3 (met de grote apotheose?) Er gebeurt veel, er wordt veel gereisd door Europa en Colombia, waarbij de nodige actie wordt afgewisseld door statische momenten met veel dialogen. Er zit echter geen 'groot' plot in. Het is slechts een opvolger van deel 1. Waar gaat het om? Net als in Penoza wordt een moeder heen en weer geslingerd tussen twee partijen in een drugsoorlog en krijgt hulp van een bekende van vroeger en en een ander. Haar zoon wordt ontvoerd en daar draait het zo'n beetje om en daarom wordt er flink wat heen en weer gereisd. Elk hoofdstuk speelt in een andere plaats/stad af. En, oh ja, de politie speelt een vies spelletje. Schrijven kan de beste man wel met soms hele mooie beschrijvingen en taalkundige vondsten. Ik neem aan dat in deel drie alle verhaallijnen bij elkaar komen en de finale zal wellicht spectaculair zijn. Ik hoop alleen dat die een stuk spannender is dan dit deel.