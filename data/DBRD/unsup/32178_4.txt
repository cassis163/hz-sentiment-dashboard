Uitdagingen. Reality-tv. Vriendschap. Geloof. Sarcasme.

In Nice Try, Jane Sinner, probeert Jane haar verleden en bemoeizuchtige ouders te ontkomen door mee te doen aan de Big Brother-achtige doldwaze reality show genaamd House of Orange.

ZOEKTOCHT
Het belangrijkste thema van dit boek is je identiteit vinden, het moeilijkste aspect van de puberteit. Hoofdpersoon Jane heeft het extra moeilijk. Ze kampt met een depressie, door haar introverte persoonlijkheid staat ze altijd in de schaduw van haar beste vriendin, haar goedbedoelende ouders verstikken haar en ze twijfelt aan haar geloof in God. Jane moet gedurende het boek een tal van uitdagingen overwinnen. Dit maakt dat ze aan het einde van het boek meer op zichzelf en haar kunnen gaat vertrouwen. Ze is dan nog steeds zoekende, maar haar basis is sterker geworden. Jane heeft dan ook een mooie, realistische ontwikkeling ondergaan.

“Perhaps if I spent more time in my childhood socializing with secular children instead of praying when I felt uncomfortable, I’d be better equipped to handle this situation.”

EXISTENTIËLE CRISIS
De twijfel over het geloof is een ander belangrijk onderwerp in dit boek. Een onderwerp dat voor de meeste mensen wel in meer of mindere mate herkend zal worden. Jane is opgevoed in een zeer gelovig gezin. Zijzelf zag zich ook als christen, tot het moment dat ze zich realiseerde dat ze eigenlijk niet in God geloofde. Wat volgt is een existentiële crisis met heftige gevolgen. Maar niet alleen dat, ook Janes ouders hebben er moeite mee dat Jane niet meer gelooft, wat hun relatie aantast. Het klinkt misschien als een zwaar en serieus onderwerp en dat is het ook. Echter heeft de auteur het op een mooie en subtiele manier in het boek verwerkt. Het onderwerp is niet continu of overmatig aanwezig, maar net genoeg om Janes worsteling te voelen en te realiseren hoe groot de impact is, maar niet alleen dat, ook Janes ouders hebben er moeite mee dat Jane niet meer gelooft, wat hun relatie aantast. Het klinkt misschien als een zwaar en serieus onderwerp en dat is het ook. Echter heeft de auteur het op een mooie en subtiele manier in het boek verwerkt. Het onderwerp is niet continu of overmatig aanwezig, maar net genoeg om Janes worsteling te voelen en te realiseren hoe groot de impact van de existentiële crisis is op Janes leven.

“It took me a few days to realize what that meant. I didn’t believe in God. Everything I knew about who I was and what was true became irrelevant. It felt like I was on a roller coaster, sitting at the peak and waiting to drop.”

SARCASTISCHE HUMOR
De humor in dit boek is geweldig. Het is sarcastisch en bitchy en daardoor grappig. Aan de ene kant is dit de schrijfstijl. Aan de andere kant is het sarcasme ook een verdedigingsmechanisme van Jane, zodat anderen niet te dichtbij komen en ze zich niet kwetsbaar op hoeft te stellen.

MEER DAN EEN DAGBOEK
Dit boek is geschreven in dagboekvorm. Ik ben daar niet echt een fan van. Echter voelde het in dit boek niet alsof je een dagboek aan het lezen was. Het voelde eerder als een boek vanuit een ik-perspectief. Wat was dan de toegevoegde waarde? Jane’s dagboeken spelen een belangrijke rol in het verhaal. De letterlijke opzet van het boek geeft dan ook eigenlijk het belang van de dagboeken weer.

‘I never trust a woman with more than two cats.’

Nice Try, Jane Sinner is een sarcastisch, komedie over het leven, het geloof en andere existentiële vragen. Dus als je daarvan houdt, probeer dit boek dan. Het is de moeite waard.