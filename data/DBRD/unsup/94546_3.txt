Albert de alligator moet naar huis. En dus gaan Homer en Elsie op reis door Amerika. Onderweg beleven ze allerlei onwaarschijnlijke avonturen en ontdekken dat ze (toch) van elkaar houden en na afloop gewoon weer naar hun huis en de mijn zullen gaan.
Welke delen van dit verhaal werkelijk gebeurd zijn, en welke erbij verzonnen is na het lezen van het boek nog steeds onduidelijk. Aan het eind wordt gesuggereerd dat alleen het feit dat Albert bestond en op een gegeven moment is terug gebracht naar Orlando, waar gebeurd is. Maar daarna wordt dat toch weer in twijfel getrokken door een aantal toegevoegde foto's die met de avonturen te maken hebben.
Het is een vermakelijk boek, maar kan wat mij betreft de vergelijking met 'de 100-jarige man die...' niet waarmaken. Dat boek heb ik in een ruk uitgelezen en daarbij zat ik regelmatig hardop te lachen. Hier moest ik me af en toe echt toe zetten en bleef het bij een glimlach.
Conclusie: leuk, onderhoudend en vermakelijk, maar geen superverhaal. Daarom maar drie sterren.