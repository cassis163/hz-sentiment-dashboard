Een thriller zou ik De uitsmijter niet durven noemen, want daarvoor ontbreekt het dit boek aan spanning en actie. De humor en de sfeerschepping in dit boek maken echter veel goed. Bourdain slaagt erin om op een erg luchtige en vaak grappige manier enkele momentopnamen te beschrijven uit het leven van Bobby Gold, een ex-bajesklant die nu hoofd beveiliging (in de zeer ruime zin van het woord!) is van een of andere duistere maffiafiguur. Ben je op zoek naar spanning, dan kan je best dit boek links laten liggen, maar voor enkele uurtjes (het boek is slechts 128 bladzijden dik) maffiageweld met de nodige dosis zwarte humor zit je met dit boek absoluut goed. Toch beperk ik me tot drie sterren wegens de nogal magere plot.