Dit historische roman speelt zich af aan het begin van de 20e eeuw.
De auteur Henriette de Smet heeft bij het schrijven van dit mooie intrigerende boek gewerkt met brieven. Brieven vanuit Celine ( moeder van Arend-Jan en vrouw van Theodor) gericht aan Alie (vriendin van Arend-Jan) en andersom. Dit omdat Arend-Jan is verstootten uit het gezin door zijn vader Theodor. Theodor accepteert het niet dat Arend-Jan zijn leven deelt met Alie, een vrouw van lagere afkomst. Celine valt deze keuze van Theodor erg zwaar en probeert met Alie contact te onderhouden. In de brieven van Alie ontstaat een ontwikkeling. Van niet kunnen schrijven van brieven tot het goed kunnen verwoorden van je gedachten met het schrijven van goed te lezen zinnen. Dit vond ik heel knap gedaan van Henriette.
Last en liefde is een mooi verhaal met een basis uit de eigen familiegeschiedenis van Henriette de Smet. Deze informatie geeft het verhaal diepgang.
Ook heeft het mijn ogen geopend over de tijd waarin het zich afspeelde. Persoonlijk had ik hier nog niet veel over gelezen. Dat er nog sprake was van dienstbodes en dat mannen zo’n heersende rol binnen het gezin hadden was bij mij nog onbekend.
Daarnaast heb ik door de persoonlijke vragen die je aan de auteur tijdens de leesclub kon stellen begrepen dat je in een hogere stand zoals die van Celine dingen juist niet mag zeggen / behoort te benoemen; zoals Franse woorden waren not done (te denken valt aan trottoir en salon). Heel bijzonder….
Een prettig familie- / liefdesverhaal dat zich afspeelt in de tijd van het opkomende feminisme. Waarbij het einde toch anders verloopt dan gedacht. Omdat het een mooi en goed verhaal is maar mij niet persoonlijk heeft geraakt (het heeft geen speciale emoties bij mij opgeroepen) krijgt het boek van mij 4 sterren.