Een bijzonder boek over een bijzonder meisje, dat zwanger is en ontvoerd wordt. Het is niet zomaar een meisje, het is een manipulatieve tiener, die zich niet neerlegt bij het feit dat ze ontvoerd is. Al direct na de kidnapping is ze oplettend waar ze met de auto naar toe wordt gebracht en eenmaal in haar cel bekijkt ze naar de mogelijkheden om te ontsnappen

Die mogelijkheden noemt ze voordelen omdat ze haar eventueel als voordeel kunnen dienen om te ontdekken hoe ze uit die cel komt. Ze heeft eerst geen pen of papier maar maakt gebruik van haar mentale “kladblok” om mogelijke oplossingen te bedenken. In alles ziet ze een mogelijkheid en ze telt de voordelen op met een hastag ervoor bij voorbeeld Rode deken (voordeel #4). In alles ziet ze een mogelijkheid, zoals bijvoorbeeld de aanwezigheid van haar ontvoerder, omdat ze hem een domme man noemt die ze kan manipuleren.
Voordelen zijn ook: geduld, tijd en een onuitroeibare haat.

Ze krijgt voldoende eten en kan zich in haar cel vrij bewegen, krijgt op aanvraag een radio en tv plus teken/schrijfmateriaal. Ze luistert naar wat er allemaal gebeurt in het gebouw zodat het haar kan helpen. Ze ontdekt dat er om de week mensen komen om het eten klaar te maken en er komen bezoekers, die ze niet kan zien omdat haar ogen worden afgedekt. Ze geeft ze namen aan de stemmen zodat ze beeldend voor haar worden.

Ze heeft al snel door, wat de reden van haar ontvoering is en dat ze het niet zal overleven, dat maakt haar drang om vrij te komen veel sterker. Ze treitert haar ontvoerder door hem met minachting te behandelen. Als hij haar daarvoor straft verandert ze haar gedrag om hem zogenaamd ter wille te zijn om haar doel te bereiken.

Het is in het begin van het boek al bekend dat ze het overleefd want dat noemt ze zelf. Ze schrijft dat het 17 jaar geleden is.

Er zijn twee andere hoofdpersonen: mensen van de FBI Roger Liu en Lola zijn assistente. Twee bijzondere mensen met bijzondere karakter- en gedragskenmerken. Liu heeft een mate van hyperthermesia wat betekent dat hij een heel erg goed geheugen heeft. Lola heeft een sterk reukvermogen en beiden zijn niet benauwd om de regels naar eigen overtuiging te interpreteren.

Na haar ontsnapping, denk je dat het afgelopen is maar dan komt er een complicatie, die absoluut niet van te voren te zien was en die weer een draai aan het verhaal geeft

De schrijfstijl is dat van de tiener, die in het begin niet met naam genoemd wordt. Al haar gedachten worden beschreven. Je zit met haar in haar cel en telt met haar de voordelen op die ze vindt om zichzelf te kunnen bevrijden.

Hetzelfde geldt voor de beide FBI-agenten waarin Roger de ik-persoon is en hij beschrijft nauwkeurig wat ze doen en welke weg ze daarin volgen. Het valt op dat ze erg vrij zijn in hun zoektocht naar de ontvoerde tiener. Er is nergens sprake van een manager, waar ze verantwoording aan schuldig zijn.

Ook Roger heeft een verleden waardoor hij een specialist is geworden in het opsporen van ontvoerde kinderen. De reden wordt uitgebreid beschreven. Van Lola is weinig bekend, haar verleden wordt in twee zinnen beschreven.

De schrijfster ziet kans om het ingewikkelde brein van het meisje heel geloofwaardig te beschrijven waardoor je meegaat in haar gedachten. Er worden nergens etiketten geplakt op haar gedrag, dat op zijn minst uitzonderlijk te noemen is.

Het is een thriller met een andere inhoud dan de gewone thrillers en het maakt je erg nieuwsgierig om te weten hoe ze erin slaagt te ontsnappen. Ik kan het zeker aanbevelen als een bijzonder verhaal met een bijzonder plot.