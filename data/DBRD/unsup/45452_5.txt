Ooit dit boek bij de HEMA zien liggen en laten liggen. Enkele weken geleden kocht ik het alsnog, waarna ik het binnen een paar dagen uitlas.
Geen tweede kans is het eerste boek dat ik van Harlan Coben heb gelezen. Spijt hiervan heb ik geenszins.
Het is een goed verhaal, ondanks de vele onwaarschijnlijkheden die maken dat het etiket 'literaire thriller' misplaatst is. Je krijgt tijdens het lezen niet echt de tijd om over deze onwaarschijnlijkheden na te denken en eerlijk gezegd vind ik ze ook niet storend omdat verder alles gewoon erg goed in elkaar zit, tot de (uiteindelijke) ontknoping aan toe. En in het laatste hoofdstuk wordt er aan het verhaal nog een keurig eind gebreid.
Coben heeft, middels dit boek, in ieder geval een plaats gekregen in mijn persoonlijke top 10 van favoriete schrijvers.