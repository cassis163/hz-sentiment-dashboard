Review Het Geheim van de Ravenhorst gaat over Aelwijn, die op het kasteel Ravenhorst moet werken vanwege de pachtschuld van zijn vader. Al snel spelen meerdere geheimen een rol in dit verhaal.

Ik heb dit eerste historische boek van Christine Linneweever met erg veel plezier gelezen. Het is een echt geschiedenisverhaal, zoéén waarin je lekker ondergedompeld wordt. Soms wat beschrijvend, maar er is nou eenmaal ook een boeiende geschiedenis te vertellen over de 15e eeuw.
Knap hoe Christine van de beperkte informatie die er te vinden was over kasteel Ravenhorst, een spannend geheel heeft weten te maken.

Kleine kritische noot: het einde van het boek heeft wel erg veel vaart (al is dat voor de doelgroep denk ik helemaal goed). En de personages vond ik soms wat inwisselbaar, met soms te weinig eigenheid. Maar met Aelwijn ga je helemaal meeleven.

En wat ben ik nieuwsgierig geworden naar de streek, de gebruiken en de verhalen uit die tijd!