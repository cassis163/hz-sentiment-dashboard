De titel “Overspel” maakte mij al erg nieuwsgierig, maar ook een beetje terughoudend: zou dit weer een dertien-in-een-dozijn erotisch verhaal worden? Maar nee, Clarice Janzen zet een compleet ander verhaal neer. Het heeft van alles wat: roman, thriller, tragedie. De vertelstijl van Clarice Janzen trekt je meteen in het verhaal. Neemt je mee in het leven van Maurits en Eva. Mijn gezin kon me af en toe niet bereiken als ik aan het lezen was, zo werd ik meegezogen in het verhaal. De personages zijn goed bedacht, goed neergezet ook. Ik ben ook blij verrast door de wending die het verhaal halverwege het boek neemt. Ineens blijkt dat Celine niet is wie we denken dat ze is. Aan het einde van het verhaal wilde ik Maurits wel terugslepen naar Eva, maar helaas, de schrijfster had het anders bedacht. Wat uiteraard weer te prijzen is, doordat ze niet voor de meest voor de hand liggende optie kiest. Kort samengevat: een echte aanrader voor lezers die van een onverwachte twist houden!