Je denkt dat je ze wel kent, insecten, maar je wist niets. Niet dat ze altijd 6 poten, meestal 4 vleugels en 2 voelsprieten hebben. Dat vlinders insecten zijn en libellen. Basiskennis. Ik wist niet dat er 200 miljoen maal! meer insecten dan mensen zijn, meer dan alle strandkorrels op alle stranden ter wereld, dat sommige zo klein zijn dat wij ze niet kunnen zien, dat zij gruwelijke manieren hebben om elkaar en anderen te manipuleren. Maar ook dat zij het zijn die ervoor zorgen dat dood materiaal weer beschikbaar komt en ons afval opruimen.

Niet alleen bijen zijn belangrijk voor de bestuiving van planten, ons voedsel, maar vele andere soorten dragen hier aan bij. Ze zijn allemaal gespecialiseerd in net iets anders, een andere plant of leefomgeving.

Na het lezen van dit boek weet je (veel) meer en meer kennis leidt tot meer begrip, herkenning, bewondering, respect en liefde. Voor insecten, jaja. Ondanks dat ze lang niet allemaal lief en aardig zijn, die vliegende, kruipende, kriebelende beestjes. Waar er steeds minder van zijn. En dat is erg. Waarom? Dat staat ook in dit boek.

Terra insecta is geen naslagwerk of studieboek, eerder een moza√Øek van korte verhalen die allemaal met elkaar te maken hebben. Een soort ecosysteem waar alles met alles samenhangt. Net als in de echte wereld.