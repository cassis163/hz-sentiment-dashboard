Dert13n van Steve Cavanagh.

Eddie Flynn, advocaat alleen voor verdachten waarvan hij weet dat ze onschuldig zijn, wordt gevraagd om de dubbele moordzaak verdachte Bobby Solomon te verdedigen. Bobby is een beroemde acteur. Zijn vrouw Ariella ( een beroemde actrice) en hun bewaker Carl Tozer worden vermoord in bed aangetroffen. Bobby wordt al snel als dader gezien, omdat men de conclusie trekt dat Ariella en Carl een geheime verhouding hadden. Bobby kan of wil niet aangeven waar hij op het moment van de moord was.

Tijdens de rechtszaak moet Eddie het opnemen tegen aanklager Pryor. Maar Eddie is handig in het bespelen van de jury. Maar de juryleden komen onder grote druk staan wanneer een jurylid op straat wordt aangereden en overlijdt. Deze plek wordt ingenomen door het dertiende jurylid Joshua Kane, maar niemand weet dat dit zijn echte naam is en niemand weet wie hij echt is. Als jurylid is hij iemand anders. Iemand die hij heeft vermoord zodat hij jurylid kan zijn bij deze rechtszaak. Maar om de jury te kunnen bespelen en Kane nog niet klaar.

Een geraffineerd spel wordt gespeelt door het dertiende jurylid, maar kan hij dit allemaal in zijn eentje volbrengen of heeft hij hulp van een insider?
Eddie Flynn krijgt hulp van ex-FBI agente Paige Delany. Delany ziet wel iets in de gedachtegang van Eddie dat de moordzaak niet op zichzelf staat. Delany start een onderzoek en komt op het spoor van een seriemoordenaar, Dollar Bill. Dollar Bill, een seriemoordenaar die dollar biljetten achterlaat bij het slachtoffer.

‘Er bestaat niet zoiets als een slechte zaak. Alleen een slechte cliënt. Rechter Harry Ford, mijn mentor, had me dat lang geleden geleerd. Hij had gelijk gekregen.’

Ondanks dat je weet wie de dader is maakt dit feit het boek bijzonder en spannend. Erg spannend op sommige momenten. En hoe verder je in het verhaal zit des te nieuwsgieriger je wordt naar het eind.
Zeker een aanrader om te gaan lezen! En een dikke ****.