Een gesloten kamer
Een lijk
Vijf verdachten
Drie uur om de moordenaar te vinden …


Morgan Sheppard is de presentator van de succesvolle realityshow Resident Detective. Zijn leven is gevuld met drank, drugs en vrouwen.
Hij wordt wakker in een hotelkamer in Londen. Liggend op bed, vastgeketend met handboeien. Langzaam maar zeker dringt het tot hem door dat hij niet alleen is. Vijf anderen – totaal onbekenden – komen samen met hem tot bewustzijn. Morgan is echter de enige die is geboeid.
Er ligt een lijk in de badkuip.
Als iedereen in paniek raakt wanneer blijkt dat de deur hermetisch is gesloten en er geen mogelijkheid is om via een raam te ontsnappen, komt de televisie in de kamer tot leven. Een man met een masker op – een paardenhoofd – komt in beeld. De boodschap is duidelijk. Sheppard heeft drie uur de tijd om de moordenaar te ontmaskeren.
De klok begint te tikken … Tik Tak

Mijn eerste gedachte over dit boek was nieuwsgierigheid naar waar je het over moet hebben als je vijf mensen met een lijk opsluit. Zodra de eerste paniek is geweken, zou het een dooie boel kunnen worden.
Niet is minder waar. Chris McGeorge is in staat om op ingenieuze wijze de levens van de betrokkenen met elkaar te verweven en weet de lezer constant te prikkelen en uit te dagen om mee te gaan puzzelen. Wie is de moordenaar, maar nog meer … wie is de gemaskerde man die schijnbaar alle touwtjes in handen heeft?
Er worden sterke personages neergezet die ieder een eigen verhaal te vertellen heeft.
Het enige minpunt vind ik dat wanneer het leven van de betrokken wordt ontrafeld, het al snel duidelijk wordt wie erachter zit. Dat neemt echter het ademloze leesplezier niet weg.
4,5 ster voor dit geweldige boek.