Bij het zien van de mooie cover van De man met de twee gezichten van Olga Jans-Renou word je nieuwsgierig naar de man op de cover. Je wilt weten waarom hij zo boos kijkt, wat zijn probeem is. Tevens wil je weten welke stad er op de cover staat. Ook de titel maakt nieuwsgierig. Je wilt weten of dat letterlijk of figuurlijk wordt bedoeld.
Meteen bij het lezen van het eerste hoofdstuk word je zonder enige vorm van waarschuwing of een proloog geconfronteerd met een zelfmoord. Of zou het toch geen zelfmoord zijn maar een moord die lijkt of het slachtoffer zelfmoord heeft gepleegd? Mocht dat laatste het geval zijn, waarom en door wie is hij dan vermoord? Langzaamaan kom je meer te weten over de mogelijke daders en waarom de meesten hem dood wensten, maar of ze ook tot een moord in staat zijn? Het zijn verhalen die je een goed beeld geven van wie Marito Luna was en krijgt begrip voor de verdachten ook al keur je het af als een van hen hem echt heeft vermoord. Ondertussen blijft Marito Luna ook na zijn dood verrassen. Je ontdekt dingen over hem die totaal niet passen bij iemand die hij ooit was.

Lees verder op https://surfingann.blogspot.com/2018/11/de-man-met-twee-gezichten-olga-jans.html.