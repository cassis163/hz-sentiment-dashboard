Negen jaar hebben de schrijvers aan dit boek gewerkt.  

Je voelt ook wanneer je het boek leest dat er veel tijd in gestopt is naar research en historische correctheid.  Iets wat ik als lezer persoonlijk heel belangrijk vind.

Het boek start met een soort voorwoord waar de hoofdstukken genummerd zijn Romeinse cijfers voor ze overgaat naar gewone nummering.  

Bij ieder hoofdstuk wordt ook duidelijk aangeduid in welk personage zijn hoofd we kijken,  wat voor duidelijkheid zorgt.

In het verhaal speelt vooral Diederik Van Swaey de hoofdrol hij wordt gedwongen door zijn schoonbroer Jacky Merrauld om hem te helpen in de zoektocht naar een religieus object die de opwarming van de aarde zou kunnen tegengaan namelijk de Ark van het verbond. Diederik is zelf vrijmetselaar en heeft met vrienden al eerder onderzoek gedaan naar de Ark maar enkel theorieën uitgewerkt nooit een effectieve zoektocht gedaan zoals Jacky nu wilt doen.  Jacky zorgt er ook voor dat de journaliste Nefari in Diederik zijn leven komt in de eerste plaats om hem informatie te ontfrustselen.

De zoektocht naar de Ark brengt ons naar de grotten van Rennes-le-chateau.  De Ark zou daar al eeuwen verborgen liggen. De zoektocht verloopt echter niet zonder slag of stoot want al snel blijkt dat zij niet de enigen in de grot zijn….

De schrijvers zorgen door hun zin gebruik dat je als lezer je echt zelf in de grotten bevind en meegaat in de achtervolgingen die gebeuren.

Je voelt ook hoe iedereen elkaar wantrouwt want iedereen lijkt een ander doel een andere agenda te hebben. Je krijgt als lezer wel heel veel informatie te verwerken waardoor het geen boek is dat vlug leest,  wel zorgen de spanningsbogen in het plot dat je wil verder lezen. Je wil weten hoe het afloopt.

Het einde van het verhaal zie je echt niet aankomen en zelf was ik even kwaad.  

Maar het is origineel en zorgt ervoor dat het boek niet in een cliché terugvalt.  

Het is een debuut waarmee je je als schrijver zeker op de markt zet bij het lezerspubliek die houdt van religieuze verhalen.  Het is zeker geen kopiecat van Dan Brown, er wordt zelfs met een knipoog in het boek naar hem verwezen.

Een aanrader voor wie opzoek is naar een boek met inhoud.