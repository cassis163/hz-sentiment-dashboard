Mijn dochter, nu in groep 7, vond dit zo'n leuk boek, dat ze binnenkort over dit boek haar boekenbeurt gaat houden. Om die reden (en ook omdat ik ook van jeugdboeken houd) moest ik dit boek ook lezen.

Fleur besluit vanaf groep 8 een dagboek bij te houden zodat ze niks meer zal vergeten. Het is op zo'n manier geschreven dat je alleen maar wilt doorlezen en de dingen die ze meemaakt met en in haar klas komen mijns inziens vaak genoeg voor. Daarbij worstelt ze met diverse dingen waar meisjes van die leeftijd ook mee worstelen en heeft ze het vreselijk druk met haar turncarriere.

Ik denk dat het heel goed aansluit bij de belevingswereld van meisjes uit groep 7/8.

Aan de slag om te helpen met het verslag voor de boekenbeurt dan maar