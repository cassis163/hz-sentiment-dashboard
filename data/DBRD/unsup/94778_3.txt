Ik vond dit niet bepaald één van de beste boeken van Harlan Coben. Ik heb deze schrijver pas een paar maanden geleden ontdekt en heb 2 van zijn latere boeken gelezen die beduidend beter zijn. Maar desalniettemin is dit boek prettig leesbaar, hoewel er wel telkens teruggegrepen wordt op gebeurtenissen uit een eerder boek. Wat ik wel heel aardig om te lezen vond, is de manier waarop Myron steeds dieper duikt in de gebeurtenissen die hebben geleid tot de dood van een vriend van hem en de arrestatie van zijn zakenpartner Esperanza. En hoewel de misdaad in het heden is begaan, moet hij voor de oplossing terug naar het verleden.