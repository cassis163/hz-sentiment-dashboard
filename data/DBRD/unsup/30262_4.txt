In “Laatste boot naar Sint-Helena” doet Ron Moerenhout verslag van zijn vijf dagen durende bootreis en zijn het verblijf op het eiland. De ferry is de enige verbindingslijn met het vasteland. Sint -Helena heeft in verleden aan Nederland toebehoort en Ron gaat op zoek naar Nederlandse sporen.

De Britten gebruikten Sint-Helena als een gevangeniseiland, nadat ze het op de Nederlanders hadden veroverd. De bekendste gevangene was Napoleon.

Ron komt tijdens zijn verblijf verschillende dingen te weten zoals een complot om Napoleon te bevrijden en dat hij wellicht is vergiftigd door de man van zijn minnares. Verder vertelt Ron meer verhalen over andere gevangene, waaronder een Nederlandse drugssmokkelaar.

Het boek staat vol met feiten over het eiland en zijn gevangenen Voor mij is het als een leerzame geschiedenisles. De schrijfstijl is vloeiend en luchtig, waardoor ik de vele informatie vrij makkelijk in me kon opnemen. Saai is het boek niet, want telkens weer word je verrast door wat nieuws.

Doordat ik de uitzending van Floortje Dessing over het eiland heb gezien, kon ik me alles heel goed inbeelden en werd het voor mij ook een echte reis.

Het is net of je luistert naar iemand die boeiend over zijn lang gekoesterde jongensdroom weet te vertellen.

Ron’s enthousiasme over zijn reis straalt ervan af en dit maakt het lezen nog veel leuker, je krijgt daarvoor vanzelf het idee daar ooit nog eens heen te willen..