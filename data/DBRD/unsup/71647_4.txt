'Dingen komen en gaan, dat heb ik heel lang niet kunnen accepteren, maar nu valt het me ineens licht.'

Jules Moreau heeft als jonge tiener zijn ouders verloren. Hij moet met zijn broer en zus naar een internaat. Zijn broer en zus komen bij elkaar te zitten maar Jules moet na een heel andere afdeling. Dit moment veranderde alles in het leven van Jules en hij verandert zelf mee. Zijn leven stond stil en als lezer maakt je Jules' ontwikkeling mee. Van een blij, tikkeltje arrogant kind, tot een stille, sombere puber en een volwassenen man die zijn leven weer in eigen hand probeert te nemen.

Zijn broer en zus spelen bij deze ontwikkeling een grote rol, maar vooral de wat aparte Alva is belangrijk in het leven van Jules. Zij biedt hem in het internaat een soort thuisgevoel. Een gevoel toch ergens bij te horen. Helaas scheiden hun wegen wanneer ze het internaat verlaten.

Wanneer Jules als volwassen man, zonder plan, zonder vaste vriendin of vaste baan, weer met Alva in aanraking komt, voel je als lezer dat Jules leven weer een doel krijgt. Hij besluit het gevoel dat alles hem overkomt los te laten en geheel zelf verantwoordelijk te zijn voor zijn leven. Hij zegt zijn baan op en reist achter Alva aan. Hun liefde bloeit weer op en het verhaal verandert in een prachtig, maar moeizaam liefdesverhaal.

Het verhaal is zo rijk, zo prachtig maar toch persoonlijk geschreven dat dit een boek is wat je opnieuw en opnieuw wilt herlezen. De schrijver geeft de lezer slechts mondjesmaat informatie; soms word je helemaal op het verkeerde been gezet. Veel mysteries blijven onopgelost, iets wat het verhaal juist erg realistisch maakt. Het is alsof je over een goede vriend aan het lezen bent. En je vergeet bijna de verteller. Tot een gebeurtenis aan het eind. Dan word je je weer pijnlijk bewust van de schrijver, je raakt uit je roes. Want het einde is clich√©matig, het doet afbreuk aan de rest van het verhaal. Het is alsof de tijd van de schrijver op raakte en hij per direct een einde moest bedenken. Het blijft prachtig geschreven en het raakt je ook wel, maar gezien de rest van het boek, past het einde niet goed.