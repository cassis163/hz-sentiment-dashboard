Een hardcover met een prachtige foto van een picknickende Oprah nodigt uit om dit boek onmiddellijk te openen en te genieten van paginagrote familiefoto's.
Een zeer overzichtelijke inhoud laat je kennis maken met overheerlijke gerechten. Niet alledaags maar zeker het uitproberen waard.
Ieder hoofdstuk krijg je een inkijk op het leven van de auteur.
Op de linkerbladzijden staan de gerechten afgebeeld, op de rechterzijde krijg je een zeer duidelijke uitleg hoe je zelf aan de slag kunt met het recept. Hier en daar staat er een handgeschreven kanttekening, wat ik persoonlijk mooi vind ogen.
Heerlijk vullende soepen, buitengewone kipgerechten, overheerlijke vis- en vleesgerechten, groenten en granen op een uitzonderlijke manier bereid... een kookboek om U tegen te zeggen.
Watertandend bekijk ik pagina per pagina en mijn post-it's verdwijnen gestaag bij elk recept dat ik graag onder handen ga nemen.
But most of all, een kookboek waarbij gelet is op het SmartPoints-systeem van Weight Watchers. Voor mij het enige dieet dat echt zijn vruchten afwerpt en waarbij je niet het idee hebt op dieet te zijn.
Een boek dat ik graag aanbeveel en als ik mensen op bezoek krijg, mogen ze het inzien, maar het blijft van mij. Oprah's favoriete gerechten is voor mij nummer 1 in de kookboekenlijst van 2017.