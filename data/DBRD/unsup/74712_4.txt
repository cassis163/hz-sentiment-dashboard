Rose Martineau erft na de dood van haar oma Edith haar flat en "Het Ei', een geheimzinnig huis in een bos op het platteland van Sussex. Aan de hand van gevonden brieven en een oude verlovingsring gaat Rose op zoek naar Sadie Lawness, de onbekende, verdwenen jongere zus van Edith en vroegere bewoonster van Het Ei. Het verhaal wisselt tussen 1930 (het leven van Sadie) en 1970 (het leven van Rose). Sadie is een verwende dochter, student, lerares, afgewezen bruid en kunstenares. Rose krijgt te maken met een misstap van haar man, verlaat hem met haar twee dochters en gaat een luchtvrachtbedrijf proberen te leiden. Stukje bij beetje wordt het verborgen leven van de zussen Edith en Sadie duidelijk en pas dan durft Rose aan haar eigen toekomst te denken.

Ik werd meteen meegezogen in de twee verhaallijnen. Ze speelden in 1970 e 1930 en uiteindelijk kwam alles uit! Met de beschrijving van het landschap en de huizen en de mooie personages, kon ik het boek niet meer wegleggen.
Ik heb wel meerdere boeken van deze schrijfster gelezen en ze lezen dan ook heel fijn.
Het einde van het verhaal was beslist een verrassing. Kortom een aanrader!