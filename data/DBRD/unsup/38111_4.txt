"de Sirene" is het eerste boek van Val McDermid met Tony Hill en Carol Jordan in de hoofdrol.
Het speelt zich af in de fictieve Engelse stad Bradfield. Tony Hill is een psycholoog, die is gespecialiseerd in het maken van daderprofielen, iets waar het merendeel van de conservatieve politie op grote afstand wil blijven. Carol Jordan, een inspecteur bij die politie, is aangewezen als liason tussen Tony en de politie.
Ze moeten opboksen tegen opportunistiche politie-inspecteurs die zelf bewijzen fabriceren als dat in hun straatje past, of sex hebben met journalisten in ruil voor informatie. Een spannend boek, en het begin van de ingewikkelde relatie tussen Tony en Carol, die zich in nog vele boeken zal ontwikkelen.
Het was weer een genoegen dit boek te herlezen.