Stan is al jaren mijn favoriete schrijver. Ook als journalist verslond ik zijn stukjes, origineel verwoord en mijlenver verwijderd van de banale schrijverij van de hedendaagse 'journalisten'. Ik koester ook zijn eerste publicaties, sinds lang uitverkocht en onvindbaar: De Flandriens, Achter de schermen van de wielersport uit 1973, Opmars naar het vierde rijk (1975), De Eichmann-erfenis (1976), De man in de chacra, Op het spoor van Dr. Joseph Mengele (1977) en De dubbelganger (1978). Voor geen geld ter wereld doe ik die van de hand. Waarop wachten uitgevers eigenlijk om ze opnieuw uit te brengen?