Ruggenberg laat zien dat niet elk jeugdboek uit rozengeur en maneschijn hoeft te bestaan, maar zelfs een beetje gruwelijk mag zijn. Een jongen wordt in de VOC-tijd ver weg van huis meegenomen naar Batavia en vervolgens naar het eiland Hirado in Japan. Allerlei elementen zijn in het boek verwerkt: vreemde gewoontes, taal, Japanse anti-christensentimenten, vriendschap, liefde, dood (de hoofden vliegen over de grond) en niet per se een happy ending. Of toch wel? Dat mag de lezer zelf uitmaken.

Geschikt voor de leeftijd vanaf ca. 12 jaar, maar in de onderbouw van de middelbare school ook prima te lezen voor Nederlands.