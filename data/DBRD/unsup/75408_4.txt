Als fan van de boeken van Niccolo Ammaniti was ik erg benieuwd naar dit boek. Toen ik het boek met de post thuisgestuurd kreeg las ik op de achterflap dat het boek zich afspeelt in een absurde wereld. Een wereld waar alle volwassenen gedood zijn door een snel verspreid virus. Een fantasy verhaal dus, en dat terwijl ik echt niet houd van Fantasy verhalen...
Natuurlijk toch maar begonnen en ik was verrast dat de verhaallijn mij snel te pakken had. Ik leefde al snel mee met Anna en haar broertje Astor die zichzelf samen in leven moesten houden.
Op een paar momenten moest ik wennen aan de overgangen waardoor ik toch weer terugviel in mijn bevestiging dat Fantasy niet mijn genre is.
Nu ik het boek uit heb weet ik dan ook niet zo goed wat ik ervan vond. De start van het boek krijgt 5 sterren, het middenstuk 3 sterren en het eind 4 sterren, vandaar een waardering van 4 sterren.