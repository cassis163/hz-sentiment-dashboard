Dit boek heeft heel wat onderzoek gevergd. Het is een schitterende kroniek over het Rusland anno 1991 geworden. Enkele verhaallijnen worden door Starling tegen deze achtergrond aan elkaar gevlochten: de privatisatie van een wodkafabriek, een liefdesrelatie tussen een Amerikaanse alcoholiste en een Russische Maffiabaas en de zoektocht naar een seriemoordenaar. Hoewel het allemaal mooi in elkaar gezet wordt kan dit boek niet echt een thriller genoemd worden. Daarvoor is er te weinig spanning en heeft de seriemoordenaar een te klein aandeel in de 592 blz.. Voor wie niet echt ge√Ønteresseerd is in Rusland (en helaas gaat dat ook voor mij op) bevat het boek te veel ballast. Bovendien is het hoofdpersonage Alice een van de meest antipathieke hoofdrolspelers die ik ooit in een boek heb ontmoet, wat dus ook niet meteen aanzet tot snel lezen. Een goed boek, maar geen aanrader voor wie valt voor de Boris Starling van Messias of Storm. De Starling uit Messias komt maar enkele keren om de hoek kijken, maar dan wel op grootse wijze: vandaar een verdiende drie sterren. Maar volgende keer graag weer echte crime....