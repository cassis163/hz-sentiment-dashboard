Toegegeven ik koop dikwijls boeken op basis van de kaft en deze zou ik zeker laten liggen hebben. Maar dat had zonde geweest!

Zonder verwachtingen begon ik aan het boek, maar ik las het in een sneltempo. Want ik wou toch wel weten hoe Nienke omgaat met de rollercoaster van emoties, die ze in korte tijd moet verwerken.

Het overlijden van Merel, de zus van Nienke is de rode draad door het verhaal. Maar het is niet dat het verdriet je enorm raakt. Het is wel intrigerend hoe de relaties kunnen veranderen of er nieuwe relaties ontstaan door een gemeenschappelijk gevoel: het overlijden van een dierbare.

De personages die in het boek voorkomen, waren duidelijk omschreven, waardoor je er direct sympathie voor kreeg of niet.

Jammer van de foutjes die je af en toe tegen komt: 'Hij vrolijke gezichtje', 'Het is leven is oneerlijk', ... Maar zeker en vast geen reden om te stoppen met lezen!

Ik zou het zeker aanraden als leesvoer voor tijdens de vakantie!