Dood van een soldaat is het debuut van Johanna Spaey. En wat voor een debuut ! Het verhaal speelt zich af in 1919 in het Brabantse Hageland en zowel de mensen als de streek zijn zich nog volop aan het herstellen van de traumatiserende gebeurtenissen van Wereldoorlog I. Er wordt een lijk gevonden met ingeslagen schedel. Weinig mensen lijken om de vermoorde te treuren. Sara een jonge vrouwelijke dokter tracht het mysterie op te lossen. In haar zoektocht naar de moordenaar legt zij een aantal geheimen in het kleine dorpje bloot. En dit langs en ontmoeting met diverse personages en langs vele kronkelpaden. De zoektocht blijft spannend tot het einde en de ontknoping is dan ook erg onverwacht. Het boek is echter niet alleen een thriller en verdient door de ijzersterke psychologische weergave van de verschillende personages en het grondige historische beeld van tijdperk en streek terecht zijn bijwoord literair. Sara worstelt nog met haar oude demonen en de mannen in haar omgeving zoals haar half-waanzinnige broer Maurice en haar gehandicapte vriend-minnaar Alex. Beide mannen slachtoffer van een gruwelijke oorlog. De erotiek en de humor in dit verhaal vormen een goed tegengewicht voor de drama's en de gruwel die zich afspelen. Ik kijk in ieder geval met spanning uit naar volgend werk van deze schrijfster.