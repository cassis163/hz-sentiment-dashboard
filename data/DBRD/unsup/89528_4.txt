Dit verhaal gaat over Jacquetta van Luxemburg uit Bourgondië. Zij is de moeder van Elisabeth Woodville, toekomstige koningin(het boek De Rozenkoningin waar over twee weken een recensie van verschijnt gaat over haar). Maar haar levensverhaal is minstens zo interessant om te horen.

Jacquetta leefde in een roerige tijd. De honderdjarige oorlog(tussen Frankrijk en Engeland) was nog in volle gang. Ze trouwde met de Engelse hertog van Bedford, één van de rijkste en machtigste mannen van Engeland, waardoor ze een machtige positie aan het Engelse hof krijgt. Ook na de dood van haar man en ze, tegen alle regels in, trouwt met haar geliefde sir Richard Woodville(een man ver onder haar stand) blijft ze een machtige positie hebben. Daarnaast wordt ze de vertrouwelinge van Margaret van Anjou, koningin van Engeland. En zo staat ze in het centrum van de gebeurtenissen waardoor Engeland zich in de rozenoorlog/nevenoorlog stort.

Gregory heeft een onwijs prettige manier van schrijven. Haar boeken, ondanks de vele personages die naar voren komen en de lange periode die het boek beslaat, blijven overzichtelijk. De manier waarop ze fictie met feitelijke gebeurtenissen vermengt blijft fascinerend. En in dit boek voegt ze er nog een extra dimensie aan toe: mythe! De mythe van Melusina vond ik een enorm leuke toevoeging aan het verhaal. Zeker omdat de Bourgondiërs zich ook echt op de mythe van Melusina hebben beroept.

Ik vond Jacquetta een enorm fijn, goed uitgewerkt personage. Ze groeit van een jong meisje tot een volwassen vrouw en moeder uit. Ook haar kijk op de wereld vond ik erg leuk, maar de manier waarop ze met Margaret van Anjou omgaat snap ik niet. Maar als ik eerlijk ben vond ik Margaret een naar mens. Ze is enorm egoïstisch in haar gedrag en eigenlijk amper met haar koninkrijk bezig. Jacquetta is erg geduldig met haar, maar ja ze is dan ook de koningin. Ook de manier waarop Gregory beschrijvingen geeft van hoe het leven er toen aan toe ging vind ik erg leuk. Bijvoorbeeld wat er gebeurde als er een adellijke vrouw zwanger werd. En aangezien Jacquetta dat nogal vaak was komt dat goed aan bod. Het komt duidelijk naar voren dat Gregory niet alleen haar personages goed heeft bestudeerd, maar ook de tijd waarin de personages leefden.

In deze tijd werd er ook veel geloof gehecht aan hekserij en alchemie. Gregory heeft op een onwijs toffe manier in haar boek verwerkt. Niet alleen is Jacquetta een soort van heks. Ook de angst voor alchemie en hekserij komt duidelijk naar voren. Zelfs als zijn het onschuldige praktijken als kruidenmengsels.

Gregory heeft de gave om fictie met waarheid te vermengen tot een meesterlijk verhaal. Over Jacquetta Woodville is weinig bekend maar Gregory heeft haar een compleet eigen stem gegeven. Ik vond het een heerlijk, meeslepend verhaal. Een goed verhaal over the Cousins’ War vanuit een vrouwelijk perspectief!