Ik was benieuwd naar deze schrijfster en aangezien ik mezelf op een maandje KoboPlus getrakteerd heb, ga ik daar ook gebruik van maken. Ik schrok wel over hoe kort deze was. Persoonlijk lees ik nooit details over een boek voor ik erin begin.

Over het algemeen vond ik het een zeer goede thriller. Het motief was niet per se origineel, maar de denkwijze erachter wel. Het is ook eens een andere wending, maar die laat ik links liggen om jullie het einde van het boek niet te verklappen.
Er was maar één ding dat ik niet goed begreep: waarom waren de twee havenmedewerkers zo betrokken in het hele gebeuren? En dat met die tip, hoe ging dat juist in zijn werk dan? Want het ging toch over totaal andere situatie's (die uiteindelijk aan elkaar gelinkt waren).
Ik miste dus wel wat scenes en extra informatie die het verhaal aan elkaar liet hangen. Vond ik stiekem een beetje jammer, want je hoopt op het beste als je aan een verhaal begint. Daarom kreeg het van mij net geen vijf sterren, ik miste toch nog te veel.

De personages vond ik zeer zeker interessant. Vooral het hoofdpersonage heeft me naar het einde toe aangenaam verrast. Ik kreeg namelijk het idee dat het een zeer terughoudend en bang persoon was. Volgens mij heeft ze duidelijk kunnen maken dat het helamaal anders zit.
Het is en blijft een kortverhaal dus personages zijn vrij vlak. Hierdoor merkte ik soms wel dat ik het moeilijk had om een band met ze op te bouwen. Ik begreep hun gedachten en dergelijke, maar de band kwam maar niet. Heel eerlijk? Ik heb het ook niet gemist.
Je zit zo mee in die spanning dat het eigenlijk niet uitmaakt of je de personages door en door kent. De spanningsopbouw van dit boek is zeer mooi uitgewerkt en daar zitten de details zeer goed.