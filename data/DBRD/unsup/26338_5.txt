Dit is het eerste boek van een hele leuke jeugdboekenserie.
Stephen King noemt hem de nieuwe Harry Potter. Het is voor een Harry potter fan zeker een aanrader.
Het gaat over Douglas. Hij logeert in de zomervakantie bij zijn oom in Misty Bay. Hij heeft steeds van die enge nachtmerries, ze worden steeds heviger……….Al snel na aankomst komt hij erachter dat er iets niet pluis is in het stadje. Er zijn een aantal sterfgevallen, die op het eerste gezicht niet vreemd zijn. Deze mensen lijken op een natuurlijke manier te zijn gestorven. Maar Crystal gelooft er niets van. Haar oma is een van de overleden personen en haar oma was kerngezond!

Crystal heeft een bijzondere gave: Telepathische krachten. Alles wijst in de richting van een groep vrienden die zich De Onzichtbaren noemen. Samen met Douglas en Peter ( een klasgenootje van haar) gaat ze op onderzoek uit. Ze moeten het opnemen tegen een meedogenloze tovenaar: Angus Scrimm. Peter is enorm slim en praat een beetje als een professor. Douglas is een onzeker jongetje en Crystal is een meid met ballen! Je gaat mee op hun queeste om Scrimm te stoppen. Het ontbreekt ook zeker niet aan magie.

Het is mysterieus en vanaf het begin meteen spannend. Het verhaal laat je ook niet meer los.
Het is vrij simpel geschreven. Peter is af en toe niet te begrijpen, maar Crystal en Peter begrijpen hem ook niet. Dus het ligt niet aan de lezer. Peter legt het daarna vaak uit op een simpelere manier.
Deze 3 jongeren worden goede vrienden en strijden tegen het kwaad.
Er zit ook humor in, maar vooral veel actie en spanning. Het leest echt heerlijk vlot weg en ik kan het iedereen aanraden.
Het is een uitgave in hardcover en de cover is erg mooi. Daar zie je de drie vrienden voor een eng oud huis. De titel past ook perfect bij het boek.
En zeker ook geschikt voor volwassen! Er zijn nu 4 boeken in de serie.
Ik geef het boek 5 sterren!*****