Deze verhalenbundel las ik vlot uit. Het was mijn bedoeling om zo nu en dan een of twee verhalen te lezen, maar dat bleek achteraf niet te zo gemakkelijk te realiseren. Je blijft nieuwsgierig naar wat zal volgen.

De verhalen zijn heel divers. Sommige nodigen uit om na te denken over je eigen leven en de dingen die je vanzelfsprekend vindt, terwijl tijdens het lezen van andere verhalen je werkelijk in een deuk ligt van het lachen!
Hier is sprake van fictie, non-fictie, humor, wishful thinking en filosofische betrachtingen. Dit alles is gebundeld in een verhalenbundel met de titel: ‘Wat als alles een complot is?’.

In deze bundel wordt door de auteur niet alleen teruggekeken naar dingen, maar ook naar mensen die een bepaalde indruk hebben achtergelaten in ons leven.

Erwin Troost heeft niet alleen een uitgesproken mening over dingen, gebruiken en veranderingen in het leven maar ook over personen. Dat is zijn mening en het past wel in deze verhalenbundel. Het hoeft vanzelfsprekend niet ook de mening van de lezer te zijn, en het voelt ook niet alsof hij zijn eigen mening wil opdringen.

Waar ik ontzettend van genoten heb was het hoofdstuk met de titel: ’ De reden dat ik geen biografie schrijf’!
Ik heb werkelijk kunnen genieten van de humor en de poëtische manier van schrijven van de auteur. Maar boven alles van de gedachte ‘Wat als alles een complot is?’
Mijn eerste gedachte na het lezen van deze filosofische titel was ‘Wat als iets niets is?’.
Ik heb deze verhalenbundel graag gelezen.