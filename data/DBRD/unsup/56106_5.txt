Nic Stone is opgegroeid in een buitenwijk van Atlanta, waar ze in aanraking is gekomen met allerlei culturen, religies en achtergronden. Ze streeft ernaar om al die verschillende stemmen terug te laten komen in haar verhalen. Wat zou Martin doen? kwam uit in februari 2019 en Stone heeft inmiddels aangekondigd dat er een vervolg op het boek komt.

In Wat zou Martin doen? krijgt de 17-jarige Afro-Amerikaanse Justyce uit Atlanta te maken met etnische profilering, discriminatie en racisme. Hij is zoekende naar zichzelf en de mensen waarbij hij hoort. Hij doet zijn best op school en hoort daardoor niet bij de meeste jongens uit zijn buurt, maar hij voelt zich ook anders dan zijn blanke medestudenten. Hij vindt het lastig om daarmee om te gaan en als experiment begint hij brieven te schrijven aan zijn grote voorbeeld, Martin Luther King.

Het boek heeft een fijne en toegankelijke schrijfstijl, al is de Amerikaanse straattaal en de manier waarop sommige dialogen worden weergegeven even wennen. Het boek maakt actuele en veelal beladen themaâ€™s als etnische profilering, racisme, discriminatie en politiegeweld op een toegankelijke manier bespreekbaar. Wat zou Martin doen? is een verhaal met een belangrijke boodschap en Stone weet die boodschap goed over te brengen.