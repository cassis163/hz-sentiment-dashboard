In Antwerpen heeft een moord op een man plaatsgevonden. Zijn schedel is verbrijzeld en een van zijn ogen is verdwenen. Rechercheur Hans Pelsmaekers leidt het onderzoek, dat steeds vreemdere vormen aanneemt zodra er nog twee mannen worden vermoord.
Kevin, de zoon van de rechercheur, is een 16-jarige jongen die als voetballer bij Antwerp FC speelt. Hij heeft er talent voor en wordt door de supporters van de club en zijn vader op handen gedragen. De club en Kevin worden benaderd door een scout van Ajax die hem een aantrekkelijk transferaanbod aanbiedt. De moeder van Kevin ziet het echter niet zitten omdat ze haar zoon er nog veel te jong voor vindt. Kevin wordt in zijn laatste wedstrijd onderuit gehaald en hij wordt afgevoerd met een open botbreuk. .

In “Morgenster” vervult rechercheur Hans Pelsmaekers de hoofdrol in de twee verhaallijnen. Als rechercheur moet hij een moord zien op te lossen terwijl je hem in de tweede verhaallijn te zien krijg als een vader en echtgenoot. Privé heeft hij een kant die hij graag verborgen wil houden.
Hans begaat een misstap en hierdoor komt zijn carrière op de helling te staan, terwijl het hem privé ook niet van een leien dakje gaat.

In het begin is het onduidelijk wat deze twee verhaallijnen met elkaar te maken hebben, maar dit wordt naar mate het verhaal vordert mooi op elkaar afgestemd. Het op enig moment parallel lopen van de verhaallijnen zorgt het ervoor dat er duidelijk naar het plot wordt toegewerkt met een mooie ontknoping als gevolg.

De schrijver zet duidelijke rollen van personages neer, die goed zijn uitgewerkt en die uitgroeien tot personen die je in het dagelijkse leven tegen kunt komen. Doordat ze alledaags zijn kan je je goed in het verhaal inleven waardoor het toegangkelijk is en het vlot leest.

Voor mij is “Morgenster” een zeer aangename kennismaking geweest met zijn werk van deze schrijver.