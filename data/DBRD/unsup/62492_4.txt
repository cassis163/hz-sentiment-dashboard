Ik mocht dit boek van A.W. Bruna Uitgevers lezen voor In de boekenkast.
Twee zussen, Ella en Roberta O’Callaghan, wonen in een vervallen landhuis op het platteland van Ierland.
Door een gebeurtenis in het verleden praten ze niet meer met elkaar, ze communiceren via briefjes.
De financiële problemen stapelen zich op en om het landgoed te redden begint Ella een theesalon.
Roberta vindt dit vreselijk en de briefjes worden zuurder van toon.
Ella komt in contact met de Amerikaanse Debbie, zij is op zoek naar haar biologische moeder.
Debbie is ongeneeslijk ziek, ze heeft haast om erachter te komen.
Debbie kan het goed vinden met Ella en komt haar in de theesalon helpen. Door de zoektocht van Debbie komt er een adoptieschandaal aan het licht dat het dorp en de 2 zussen doet verbazen.
Gaan Ella en Roberta hierdoor weer met elkaar praten en vergeven ze elkaar?

Ann O’Loughlin is een Ierse journaliste, ze schrijft voor de Irish Examiner. Sinds enkele jaren schrijft ze ook romans.
In Nederland verscheen eerder haar roman De vrouw van de rechter, dit boek heb ik zelf nog niet gelezen..

De cover van De geheimen van Roscarbury Hall heeft mooie zachte kleuren. Twee meisjes, Ella en Roberta, op de rug gezien en op de achtergrond het landhuis.
Ann O’Loughlin heeft een schrijfstijl die prettig leest, het kabbelt een beetje voort.
De hoofdstukken zijn goed van lengte, niet te lang en niet te kort.
De tekst van de briefjes van Ella en Roberta is cursief gedrukt.
Je gaat in de loop van het verhaal automatisch met de personages meeleven.
Je wilt weten wat er tussen Ella en Roberta voor vreselijks is gebeurd, waardoor ze de ingrijpende beslissing hebben genomen om niet meer met elkaar te praten.
Je hoopt dat Debbie nog te weten komt wie haar biologische moeder is voordat ze komt te overlijden.