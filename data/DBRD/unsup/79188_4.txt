Volgens de aankoopbon die nog in het boek zat heb ik het boek al in september 2013 gekocht en nu pas uit de boekenkast gepakt. Maar toen ik er eenmaal in begonnen was moest het ook in 1x uit!
Wat een ontzettend mooi boek van deze rasvertelster. Genadeloos en met scherpe pen beschrijft ze de gevolgen van de dood van een geliefd gemeenteraadslid van de deelgemeente Pagford. Zijn dood is niet alleen funest voor zijn gezin, maar slaat een diepe krater tussen de verschillende facties in de gemeenteraad die voor en tegen bijvoorbeeld de aanwezigheid van een methadoncentrum in hun gemeente zijn.

Lief een leed van de oudere maar ook de jongere dorpsgenoten maken we van dichtbij mee. Ontluisterend is het gekonkel en het geruzie, ontroerend de zoektocht van de tieners naar hun eigen plekje op deze wereld. Lief en leed, grootse ego's en kleine hartjes. In 'Een goede raad' weeft Rowling alles ineen tot een prachtige roman.