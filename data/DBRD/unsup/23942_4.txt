Toen uitgeverij Harlequin aanbood Thuis in Virgin River van Robyn Carr in preread te lezen voor de Not Just Any Book Club was ik zeer blij. Ik had de schrijfster namelijk al vaker voorbij zien komen op Goodreads.

Robyn Carr schrijft op een heel vlotte manier over Melinda Monroe die, na het overlijden van haar man, weg wil uit Los Angeles. Ze reageert op een advertentie voor een verpleeg-en verloskundige in het pittoreske dorpje Virgin River. Meteen al tijdens het lezen van het eerste hoofdstuk word je in het verhaal gezogen. Al snel leef je mee met Melinda en de andere dorpsbewoners van Virgin River.

Toch kan ik ook een puntje van kritiek geven. Zo vind ik het verhaal nogal voorspelbaar en ook niet echt “af”. Het is me hier en daar toch wat te cliché omschreven. Desalniettemin heb ik toch van dit boek genoten. Dit kan je best lezen als tussendoortje wanneer je niet zo heel veel tijd hebt om te lezen.

Mijn complimenten trouwens voor de mooie cover die absoluut bij de sfeer van dit boek past. Mooie kleuren, mooi lettertype, reliëf, … Kortom een prachtige cover dus.