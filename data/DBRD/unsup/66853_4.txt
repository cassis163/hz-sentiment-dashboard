Maud is het eerste deel in de trilogie van Anne West; De Stadstuin.
In dit verhaal maken we kennis met Maud en haar twee zussen Yara en Britt. Het boek is natuurlijk vernoemd naar Maud dus zij speelt de voornaamste rol. Alle drie de zussen leiden en compleet ander leven. Het centrale en verbindende deel in dit boek is de tuin in centrum Amsterdam. Maud heeft een relatie met Rob. Maud zet alles op alles voor haar carrière. Ze wil hogerop klimmen en heeft hier veel voor over. Haar relatie begint er echt onder te leiden. Komen zij en Rob hierdoor?

De cover is supervrolijk! Ik werd hier meteen naartoe getrokken. Het toont meteen dat het om een feelgood boek gaat.

Anne West weet je helemaal mee te nemen in haar verhaal. Er is voldoende diepgang in het verhaal, maar het blijft ook luchtig genoeg voor een zomerse feelgood. De diepgang komt er vooral omdat er doorheen het verhaal een paar zwaardere onderwerpen zijn verweven. De onderwerpen zijn heel divers, kinderen of carrière, tienerzwangerschappen, kinderkanker. Niets wordt geschuwd in dit verhaal.

Je waant je helemaal mee in het verhaal in de tuin in Amsterdam. Op een bepaald moment zat ik zelfs bijna te roepen naar mijn boek om te vertellen wat Maud moest doen. Ze twijfelde zo en ik wou haar absoluut de juiste kant op sturen. Dit is een kracht die weinig boeken hebben.

Ik sluit dit boek met een mooie vier sterren. Een heerlijk zomers feelgood verhaal, ik kan niet wachten op de volgende delen!