Ik heb dit boek in een recordtijd uitgelezen. Fijne schrijfstijl heeft Marlen.
Korte hoofdstukken en afwisselend verteld vanuit de hoofdpersonen Trudy of Senna.
Ook hoofdstukken waar we het verleden van Trudy teruglezen en je begrijpt hoe haar dit gevormd heeft tot dat saaie muurbloempje wat zij nu is en haar slechte zelfbeeld.
Je kunt je goed inleven in de personages ook al maakt Trudy wel erg rare keuzes.
Trudy die altijd in de schaduw heeft geleefd en nu de spotlights wil opzoeken om zo iedereen die haar gepest,genegeerd of niet heeft zien staan te laten zien wat voor een ster zij uiteindelijk wel zal worden. En haar zoektocht naar de blinde Jochem Fluitsma waarmee zij wel een relatie wil beginnen.
En dan Senna,artiestennaam van Janna Iterson, een bekende zangeres die haar gezin met man Terence Servaas en dochtertje Olivia wanhopig bij elkaar probeert te houden omdat zij haar vader op jonge leeftijd heeft moeten missen toen hij vertrok.En dat wil ze haar dochter niet aandoen.
Maar ja wanneer Terence de fout in gaat met de getrouwde Kitty en zij na jaren weer een oud-klasgenoot Jurjen Seelie ontmoet is dat makkelijker gezegd dan gedaan.
Ik vind het thema talentenjacht van het boek origineel gekozen want we worden ermee overspoeld.
Ik beken dat ik als bijna niet tv-kijker ook naar sommige kijk.
Ondanks dat het in het begin niet echt als een thriller leest, is het boek dermate spannend dat je het bijna niet kunt wegleggen en alle verhaallijnen komen uiteindelijk weer mooi bij elkaar en dan nog als toetje een verrassend plot.
Kortom Marlen heeft een dijk van een origineel, leuk en goed debuut neergezet en ik ben nu ontzettend benieuwd naar haar tweede boek.
Ik waardeer het boek met 4 (welverdiende) ****