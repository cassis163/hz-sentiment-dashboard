De cover is erg mooi gedaan en past perfect bij het verhaal.

Het boek gaat over Ithana die in een kamp woont, waar ze luistert naar haar meester. Aan het begin van het verhaal ontsnapt ze met behulp van een vriend. Zodra ze ontsnapt krijgt ze vreselijk veel pijn in haar hand en ontstaat er een teken op haar hand, een blauwe ijskraag. Vlak daarna wordt ze gesnapt door een kampgenoot, Skay. Hij belooft haar niet te verraden als ze hem helpt bij zijn missie. Ze wil niet dat de meester er achter komt dus stemt ze toe en samen gaan ze naar het stadje vlakbij. Daar ontdekt ze dat er iets naar haar op zoek is, iets duisters. Een wezen dat een gevaar vormt voor heel Sondar. Samen met Skay gaat ze op missie.

In het begin had ik veel moeite om in het boek te komen. Er zit vanaf het begin al veel actie in en ik was af en toe echt de weg kwijt. Toen ik eenmaal wat verder geraakte kwam ik wel iets meer in het verhaal, maar doordat ik moeite heb om me in het hoofdpersonage te verplaatsen raakte ik niet helemaal in het verhaal.

Het verhaal is goed ontworpen, is heel origineel en de wereld zit goed in elkaar. Ik vond het verhaal ook heel erg boeiend, ondanks dat ik me niet helemaal kon verliezen in het verhaal.

Ik geef het boek 3 sterren, omdat ik moeite had om me in het hoofdpersonage te verplaatsen maar het verhaal wel goed in elkaar zit. Ik ben zeker benieuwd naar deel 2.