Hilda Spruit is geboren in Bleiswijk. Vanaf het moment dat ze een pen kon vasthouden had ze maar één grote wens: schrijver worden. Als meisje van 10 kroop ze al achter de typemachine van haar vader. Ze heeft o.a. korte verhalen geschreven voor de Borre leesclub en de Bobo. In 2010 heeft ze op verzoek van Bureau Thuisfrontzaken Koninklijke Landmacht het verhaal van Famke geschreven. Haar young-adult debuutroman Geestverwanten won in 2016 de Jonge Jury Debuutprijs.
Geestverwanten gaat over Merthe, die iets te horen krijgt wat haar leven op zijn kop zet. In één klap wordt het beeld dat ze van haar ouders en zichzelf had, genadeloos onderuitgehaald. Wat rest, zijn vragen. Vragen waar niemand het antwoord op heeft. Op zoek naar de waarheid gaat ze samen met haar vriendinnen glaasje draaien, in de hoop dat de geesten haar kunnen helpen. Maar de antwoorden die ze tijdens het spel krijgt, leiden enkel tot nog meer vragen. Als de drie vriendinnen besluiten om het mysterie zelf op te lossen, wordt hun vriendschap flink onder druk gezet. Ze belanden in een spannend, niet te stuiten, spiritueel avontuur, dat niet alleen hun leven, maar ook dat van anderen drastisch zal veranderen. Geestverwanten heeft een nawoord dat geschreven is door het medium Liesbeth van Dijk, onder andere bekend van de tv-programma's Het zesde zintuig en Paranormale kinderen. Lezen vanaf ca 13 jaar. Het boek heeft 223 bladzijdes.
Ik heb nog de oude kaft in handen gehad, die was een beetje eenvoudig. De nieuwe kaft die sinds december 2016 een feit is is echt heel mooi. Deze kaft past prima bij het verhaal en is sprekend voor jong en oud. Ik zal aan het einde van mijn verhaal de foto van de nieuwe kaft erbij zetten.
Ik heb het boek heel snel uitgelezen. Ik zat zo diep in het verhaal dat er op een gegeven moment echt een rilling door mij heen ging alsof ik er bij was. Hilda Spruit kan zo schrijven dat je helemaal in het verhaal zit. Dit verhaal is voor jong en oud! Ik had de mazzel om Hilda Spruit te mogen ontmoeten tijdens de dag van het fantastische genre. Ze is heel aardig en ik had nog wat extra vragen over het boek en ze nam gewoon alle tijd voor mij. Ze praat ook zelf heel gemakkelijk. Ondanks dat ik Hilda Spruit heb ontmoet is deze recensie gewoon eerlijk geschreven. Een van de vragen die ik interessant vindt is of ze glaasje draaien zelf had gedaan en dat heeft ze gedaan toen ze 16 was met vriendinnen. Na ongeveer 5 minuten schoten de kaarsen uit en is ze van tafel gelopen. Ze waren allemaal erg geschrokken. Ze zou het niet meer doen, maar ze blijft wel nieuwsgierig naar paranormale gebeurtenissen. Ik heb het zelf nog nooit gedaan. Ik ben er toch een beetje huiverig voor. Sommige gebeurtenissen heeft Hilda Spruit ook zelf ervaren zoals bijvoorbeeld nevelslierten, de windvlagen en de aanwezigheid die Merthe ook voelt. In het vervolg komen ook meerdere stukken voor vanuit haar eigen ervaring. Je moet niet denken dat je het boek alleen kunt lezen als je erin gelooft, want het verhaal is gewoon een spannend verhaal!
Het boek is o.a. bij bol.com te koop, maar als je het bij de Uitgeverij Oleander koopt krijg je er ook nog een handtekening in voor dezelfde prijs. €16,95. En tot dinsdag 18 april 2017 betaal je geen verzendkosten bij de Uitgeverij Oleander en dan zitten er naast een handtekening ook nog allerlei boekenleggers van andere auteurs bij. Ik zou het zeker doen! Het is een aanrader!
Ik geef het 4 sterren!