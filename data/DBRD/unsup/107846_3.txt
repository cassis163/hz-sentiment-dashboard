De man van Sarah is 7 jaar geleden plotseling verdwenen tijdens een zakenreis in Zuid-Amerika . Sarah moet verder met haar zoontje en probeert een nieuw leven op te pakken. Dan hoort ze dat haar man nog leeft na een ontvoering. Haar wereld , net op orde , staat weer op zijn kop. Als klap op de vuurpijl blijkt de persoon bij aankomst thuis haar man niet te zijn. Paniek en angst slaan toe . Wat is deze man , de vreemde , van plan en wie is hij?
Dit gegeven ( ook al eens in een film gebruikt ) geeft aanleiding tot verwarring en spanning. De auteur verwoord de gedachten van Sarah en de man ( vreemde ) om en om en dit werkt gedurende een groot deel van het boek heel prima.
Tot het moment dat duidelijk moet worden wie de vreemde is , wat er in die 7 jaar is gebeurt en wie er iets met de ontvoering te maken heeft.Is hij uit op het geld, is Sarah zo in de war dat zij verantwoordelijk is voor de ontvoering. Wie is die man en waarom gebeurt er zo weinig om definitieve identificatie uit te voeren. veel vragen die uiteindelijk het boek ongeloofwaardig en rommelig maken en de lezer voelt zich voor de gek gehouden.
Maar toch ( grotendeels ) plezierig om te lezen. Vanwege de uiteindelijke zwakke plot : drie sterren.