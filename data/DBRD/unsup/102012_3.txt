Met Nemesis heeft Xenia Kasper een lekker wegleesboek geschreven. Naar het einde toe werd het steeds boeiender en het geeft een mooi inkijkje hoe een programma als bijvoorbeeld 'Opsporing verzocht' werkt. Ik weet natuurlijk niet of het de realiteit benaderd; het lijkt me een beetje vreemd dat een programmaleidster zich zo mag en kan bemoeien met een politie-onderzoek.
Aan de andere kant maakt dit het boek interessant en levendig. De plotontwikkeling wordt naar het eind toe goed opgebouwd tot een mooi afgeronde finale waarbij een deel van de plot helaas behoorlijk uit de lucht komt vallen. Beetje teveel van het goede. Verder: prima boek - ideaal voor een paar genoeglijke leesuren.