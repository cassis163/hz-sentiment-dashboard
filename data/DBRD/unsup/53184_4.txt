Onzichtbaar is een zogenaamde stand-alone van James Patterson, geschreven samen met David Ellis. Onzichtbaar vertelt over FBI-onderzoekster, Emmy en voormalig special-agent bij de FBI, Books. Books is tevens de ex van Emmy.

Emmy zit tijdelijk thuis van haar werk en heeft zich op haar eigen onderzoek gestort. Er worden door het gehele land talloze moorden gepleegd, die echter door de autoriteiten worden afgedaan als ongelukken. Emmy is er van overtuigd dat het geen ongelukken zijn en bijt zich hier in vast. Niemand lijkt haar te geloven, ook haar ex Books niet. Tot er iets wordt ontdekt, waardoor Books ook niet langer uit kan sluiten dat er hier mogelijk spraken is van een seriemoordenaar. Een seriemoordenaar, die er blijkbaar in uitblinkt om de moord er uit te laten zien als een ongeluk.
Bestaat de perfecte moord? Emmy is vastbesloten te bewijzen van niet en de moordenaar in de kraag te grijpen.

Het verhaal wordt zowel verteld vanuit het perspectief van Emmy als van die van de moordenaar zelf. Dit houdt de vaart er lekker in; we lezen vanuit het oogpunt van Emmy over het onderzoek en krijgen ook de hersenspinsels van de moordenaar, Graham, mee. Je voelt je hierdoor meer betrokken bij de jacht van het team naar Graham.

De hoofdstukken zijn kort, de schrijfstijl toegankelijk, zoals we gewend zijn van Patterson.