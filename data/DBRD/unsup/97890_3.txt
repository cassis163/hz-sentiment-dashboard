De psychologische thriller "Onder invloed" is het debuut van schrijfster Tamara Onos. Zij neemt mij in een sneltreinvaart mee de wereld van de volhardende arbospecialist Renske Nijland. In het Gelderse natuurgebied De Havikerwaard wordt de visser Henk Draaier dood aangetroffen. De politie denkt dat hij dronken te water is geraakt en daarbij is verdronken. Echter Renske gelooft hier helemaal niets van. Terwijl de politie de zaak als een ongeval afdoet besluit Renske zelfstandig een onderzoek in te stellen naar de feiten en omstandigheden. Zij heeft hier rechercheur Marcel Schenk, een voor haar oude bekende, bij nodig. De karakters zijn bij tijd en wijle wat voorspelbaar maar de zeer toegankelijke schrijfstijl laat mij door het boek heen vliegen. Doordat het verhaal zich in Nederland afspeelt en heel dicht bij het "normale" leven ligt, is het plot zeer geloofwaardig . Een verdienstelijk debuut en ik zie uit naar de ontwikkeling van hoofdpersonage Renske in een vervolg!