Het meesterwerk is het debuut van de populaire Noorse blogger Geir Tangen, hij schrijft vooral op misdaadliteratuur. Deze roman is een eerbetoon aan de Scandinavische, en in het bijzonder de Noorse,misdaadliteratuur. De grote voorliefde voor dit literaire genre zit al in zijn bloed.

Viljar Ravn Gudmundsson is journalist voor Haugesund Nieuws, een aantal jaar geleden heeft hij een briljant artikel geschreven, maar nu gaat het niet meer zo goed met hem. Plots krijgt hij exclusief een persoonlijke email van Stein Amli waarin hij aangeeft mensen te gaan vermoorden.

Het boek speelt zich afwisselend af in het heden en zo`n vijf jaar eerder. Er zijn hoofdstukken vanuit het oogpunt van Viljar en moordenaar 'Stein Amli'. Dit maakt het heel boeiend. Tel hierbij de zeer beeldende enscenering en de kordate vlotte schrijfstijl op en je leest een heerlijk spannend boek.

Door de loftuitingen en berichten over het succes van Het meesterwerk begon ik vol enthousiasme te lezen. Aangezien de verwachtingen hoog waren viel het boek me in het begin een beetje tegen. Het verhaal draaide een beetje rond, ook al was de eerste moord al gepleegd. Het leek wel of Geir Tangen nog een beetje moest zoeken naar het juiste pad vooruit.

De auteur heeft echter het beste voor het laatst bewaard en een geweldig slotakkoord geschreven. In een prachtig melodieus ritme weet hij verrassing op verrassing te stapelen. Met recht heeft het boek de titel Het meesterwerk gekregen. Qua originaliteit absoluut vijf sterren. Bekende Scandinavische thrillers in de hoofdrol, wat wil je als thrillerfan nog meer? Echter door het enigszins twijfelende begin en de vermoedelijke dader die het bleek te zijn, kom ik uit op vier sterren.