Na een korte uitleg wat tinnitus is (fantoomgeluid of oorsuizen) dat het vaak gepaard gaat met hyperacusis (overgevoeligheid van geluid waarbij dagelijkse geluiden zelfs pijnlijk kunnen zijn) volgen er een paar ervaringen van tinnitus patiënten. Daarna gaat het persoonlijke verhaal van Barbara van start.

Barbara Muller vertrouwt haar verhaal toe aan de lezer en neemt ons mee op haar weg langs al die pogingen. Ze schrijft het alsof je ze je toespreekt, dus zeer toegankelijk en lekker leesbaar. Het boek zelf heeft een prettige lay-out met een handige bladindeling en hoofdstukaanduiding.

Als je zelf geen tinnitus hebt, kan je je haast geen voorstelling maken van hoe het zou zijn als je nooit meer de stilte mag ervaren. Door het lezen van het boek besef je pas hoe iets als tinnitus je leven kan gaan bepalen. En hoe logisch het dan is dat iemand die er wel last van heeft alles aan wil pakken in de hoop dat dit het probleem zal verhelpen.

Barbara Muller vertelt openhartig over de therapieën die zij gevolgd heeft en benadrukt dat het haar persoonlijke ervaringen zijn en dat het voor iedereen anders uit kan pakken. Elke vorm van tinnitus is uniek. De oorzaak kan anders zijn en daardoor kan iets wel bij de en bij de ander geen verlichting brengen. Er is nog veel onbegrip aangaande dit ziektebeeld. Niet altijd wordt het serieus genomen ( in tegenstelling tot andere landen waar zelfs hele gespecialiseerde klinieken zijn omtrent tinnitus).