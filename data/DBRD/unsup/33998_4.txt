Na het lezen van de mail van de uitgever, werd ik heel benieuwd naar de inhoud van deze verhalenbundel. Na ontvangst van de bundel, las ik direct het voorwoord en hierdoor werd mijn nieuwsgierigheid nog meer getriggerd.
Ik wist echt niet wat ik kon verwachten, maar meteen maakte het me duidelijk dat het helemaal aan mezelf zou liggen hoe ik met de inhoud om zou gaan.

Ik had de afspraak met mezelf gemaakt om per dag niet meer dan twee van de korte verhalen te lezen. Op deze manier kon elk verhaal zijn plek vinden in mijn beleving. Dat was een goede keuze voor mij, bleek achteraf. Nu kon ik de verhalen waarderen voor wat ze waren; mooie, meest absurde maar vooral gedreven verhalen over de auteur in dat betreffende verhaal. Het maakt eigenlijk niet uit of je de bundel van achter naar voren leest of van voor naar achter of op wat voor een manier dan ook.

‘Vooral voorzetsels zijn een mijnenveld,‘zei ze.
‘Neem nu het verschil tussen ‘ik heb je voorgelogen’ en ‘ik heb voor je gelogen’. Hetzelfde voorvoegsel op een andere plaats, ceteris paribus, en toch krijg je een heel andere betekenis.’
‘Nja, ik weet niet. Volgens mij blijft het liegen.’


Chronologie is evenals logica absoluut onbelangrijk in deze bundel.
In de verhalen worden steeds gevoelens van angst, seks, liefde, woordgebruik of muziek met een intensiteit beschreven die alleen afkomstig kunnen zijn van een auteur die de lezers wil laten meegenieten van zijn fantasieën op papier… of van een auteur die op papier zijn lezers wil laten meegenieten van zijn fantasieën.
Wat is jouw waarheid?

Half Gaar is een bijzondere bundel met onderhoudende en vaak hilarische of leerzame verhalen, maar ze zijn ook vergezeld van totale chaos als je dat toe wilt laten.