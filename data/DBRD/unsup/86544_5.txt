De auteur
Gabriel Tallent groeide op in Medocino in Californië, waar Mijn allerliefste schat zich afspeelt. Hij studeerde aan Willamette University. Na zijn afstuderen werkte hij als gids in een natuurgebied in het noordwesten van de VS. In de ruige natuur werkte hij ook aan Mijn allerliefste schat: de natuur is een volwaardig personage in deze roman.
Mijn allerliefste schat is een New York Times bestseller.

Het verhaal
De 14-jarige Turtle Alverston (Julia) woont bij haar vader Martin Ze leven afgezonderd en hun levensstijl is te vergelijken met die van de Preppers
(mensen die zelfvoorzienend zijn). Ze leven erg op zichzelf en Martin leeft als een soort kluizenaar. De wereld van Turtle is klein , maar de weidse wereld om haar heen kent geen grenzen. Ze kent de omgeving en zwerft door de bossen in het noorden van Californië. De kreken, poeltjes en rotseilandjes zijn haar terrein. Haar terrein thuis is bij haar vader Martin. Hij heeft een aparte manier van opvoeden. Daar komt Turtle achter als ze Jacob ontmoet. Ze mag bij hem eten en het gaat er anders aan toe, dan bij Martin. Daarnaast heeft Martin liever niet dat zij Jacob nog langer ziet. Hoe Turtle dit oppakt en hoe het verder met haar gaat, lees je in "Mijn allerliefste schat".


De elementen: aparte levensstijl en het harde leven van Turtle zijn belangrijke elementen.

De cover is mooi en valt op. Een gezicht van de cover siert het kaft. Het lijkt een lief meisje, maar is dat wel zo? Het meisje heeft een scherpe blik en kijkt wat getergd. De titel zijn de woorden die vader Martin veel tegen zijn dochter zegt. De verhaalperspectief is 3e persoon. Turtle is de hoofdpersoon in het dikke boek van wel 460 bladzijdes. Ze heeft de bijnaam Klontje en is erg op zichzelf. Ook haar vader is dat en hij voelt zich hier prettig bij. Bij sommige dingen voelt Turtle zich helemaal niet prettig, en struggled dan ook met zichzelf. Laat ze het zo of niet. Ze voert niet veel gesprekken, behalve dan die met zichzelf, maar als ze Jacob tegen komt bemerkt ze dat praten en vagen stellen er wel bij hoort.

Het boek leest prettig weg. De auteur schrijft mooie beeldende zinnen en beschrijft de omgeving en de bossen zeer uitgebreid. De inhoud is verreweg van prettig. Thema's als angst, misbruik, wapens en gevaar doorlopen het boek. De levensstijl van Martin houdt Turtle gevangen, verstikt haar zelfs en dat tekent haar. Als lezer moet je soms even slikken aan gruwelijkheden, zelfs even stoppen met lezen of wennen aan de serie scheldwoorden die er soms verschijnen. Het is daarom een boek met een dubbel gevoel: het zijn de mooie momenten die je gevangen houden en de gruwelmomentjes die je de adem benemen, waarbij je denkt dat je in een horrorscenario bent beland en waardoor je dan toch niet meer kan stoppen met lezen.

Conclusie: gruwelig, beklemmend en ook mooi.
Gabriel Tallent heeft een indrukwekkend boek geschreven. Hij heeft een waar schrijftalent en beschrijft de omgeving zeer beeldig maar beschrijft ook zware, donkere, zwarte zaken die eigenlijk niet door de beugel kunnen. Turtle werd aan het eind van het boek ook Mijn allerliefste schat & mijn heldin. Ik had met haar te doen en op de spannende momenten zat ik op het puntje van mijn stoel. Soms stopte ik even met lezen om later weer verder te gaan. Het verhaal heeft een grote bandbreedte in mooi en vreselijk. In gruwelijk en bijzonder. Deze zaken lopen door elkaar in het verhaal en raken elkaar soms heel even aan. De getroebleerde Martin en de mooie Turtle.

Genoten van het verhaal. Met een zucht en kippenvel sloeg ik het dicht!

Waardering: 5 sterren.

**Let wel op: in dit boek zitten veel scheldwoorden en minder mooie zaken zoals seksueel geweld verscholen