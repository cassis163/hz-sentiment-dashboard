Sophie Verster past op de zevenjarige Jesse van Dijk als hij spoorloos verdwijnt vanaf de kinderboerderij. Sophie belt haar vriendin Kyra Slagter, die meteen komt helpen.

De twee rechercheurs Maud Mertens en Niels Bingsten worden op deze vermissing gezet.

Binnen korte tijd verdwijnen meer kleine kinderen uit o.a. de dierentuin, een bungalow park, een geitenboerderij en een camping.

Hebben deze vermissingen met elkaar te maken? Er wordt een groot opsporingsteam op de zaak gezet want de verdwijningen houden heel Nederland in de ban.

Daarnaast vervolgt Kyra haar zoektocht naar haar verdwenen zus Sarina. De zaak is heropend, maar er zit niet veel vaart in dus gaat ze zelf weer op onderzoek.

Wederom is dit een geweldig geschreven boek. De spanning wordt goed opgebouwd en de verhaallijnen uit het eerste boek lopen door.

Het verhaal is goed uitgedacht en is anders dan andere thrillerboeken. Er zijn waargebeurde situaties in dit boek verwerkt en dat maakt het nog realistischer.

Het plot is net als het vorige deel niet verassend maar wel zinderend spannend.