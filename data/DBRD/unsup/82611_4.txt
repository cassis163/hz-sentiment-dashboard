Ik ben al wat langer bekend met het schrijfwerk van Amy Ewing. Haar Jewel serie vond ik echt prachtig en op een zeer fijne manier geschreven. Toen ik zag dat zij een nieuw boek uit ging brengen stond deze dan ook uiteraard gelijk zeer hoog op mijn verlanglijstje.

Het boek begint met de omschrijving van een prachtige wereld. Een wereld boven de wolken. De planeet zit vast aan een grotere planeet en leeft mee op de voorraden van deze planeet. De wereld boven de wolken bestaat volledig uit vrouwen. Deze vrouwen leven in harmonie met elkaar en ieder heeft een rol. Wanneer zij verliefd worden is dit in drietallen. Een van de vrouwen wordt dan gekozen om een kind te dragen. Hiervoor zijn geen mannen nodig. Wanneer Sera gekozen wordt om zichzelf op te offeren voor het voortbestaan van de planeet veranderd er echter iets in de dynamiek van de planeet.

Het moment dat Sera de planeet beneden nadert, switched het oogpunt naar een broer en zus welke op deze planeet leven. Leo en Agnes zijn twee zeer verschillende persoonlijkheden en dat leren we gedurende het boek steeds beter kennen.

Ewing maakt zeer goed gebruik van het wisselen tussen het oogpunt van de personages. Die wisseling is hard nodig om meen goed beeld te krijgen van beide planeten, maar ook van de verandering die alle personages doormaken.

Ikzelf was niet vanaf het begin op de hoogte van het feit dat dit een duology was. Het einde laat in ieder geval ontzettend veel ruimte over voor het volgende boek en ik ben dan ook ontzettend benieuwd naar het vervolg van deze prachtige young adult sci-fi/fantasy boek.