Joris Sharpe (speudoniem van Joris van Leeuwen 1986) en Melissa Skaye (speudoniem van pseudoniem van Melissa Bielsma-Schaaij 1972) zijn beiden auteurs die ieder hun eigen boeken hebben geschreven bij dezelfde uitgeverij (LetterRijn).
In 2011 zijn zij begonnen met samen een boek te schrijven maar doordat zij beiden te druk waren met het schrijven van hun eigen boeken is het idee uiteindelijk pas in 2017 verder uitgewerkt.
Het boek Meedogenloos draait om verschillende personen. Zij hebben ieder hun eigen verhaal verwerkt in korte, overzichtelijke hoofdstukken. Beetje bij beetje komen deze personen bij elkaar en worden hun levens met elkaar verbonden.
Het boek begint met de moord op de ouders van Mandy en Lisa Peeters. De meiden slaan op de vlucht met een telefoon met daarop zeer belastend materiaal. Wat is het geheim waar hun ouders om zijn vermoord? Wie heeft hun ouders vermoord en wie achtervolgt de meiden? Bij wie kunnen ze terecht en wie kunnen ze nog vertrouwen?
Daarna maken we kennis met India Johnston, een meisje dat op 13-jarige leeftijd spoorloos verdween uit CaliforniÃ« en opduikt in de prostitutie.
Ook leren we o.a. Tim Bosman kennen, een onderzoeksjournalist die zich bij bepaalde zaken niet geliefd maakt en zijn ex-vriendin Suzanne Meijer.
In eerste instantie hebben al deze personages niets met elkaar te maken maar het lot beslist anders. Uiteindelijk loopt er een rode draad door hun levens , die op een verschrikkelijk goede manier is beschreven.
Het boek bestaat uit korte hoofdstukken, overzichtelijk en met een lekker leesbare schrijfstijl.
Op sommige momenten is het boek moeilijk weg te leggen en op andere momenten moet je het boek wegleggen om de beschreven gruwelijkheden te laten bezinken.
Er is op geen enkele moment te merken dat dit geweldige debuut is geschreven door 2 auteurs.
Joris Sharpe en Melissa Skaye hebben een gruwelijk en realistisch boek geschreven. Hun samenwerking is ronduit geweldig te noemen.