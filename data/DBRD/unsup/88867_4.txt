De kaft is al een ongebruikelijke in genre misdaadroman, en zo is de inhoud tevens een originele parodie. Betrokken bij een moord-mysterie in een wereld van misdaadschrijvers, volgen we niet zoals meestal gebruikelijk de inspecteur maar een man genaamd David Loogan. Een sympathiek personage met zijn eigen mysterie, die ongewild steeds dieper betrokken raakt bij de slechte dingen die gebeuren, die om zijn eigen naam te zuiveren steeds meer ontrafeld maar ook steeds meer nieuwe ontwikkelingen in het moord-mysterie meemaakt.
Op een intrigerende manier via dialoog tussen de personages die allen zelf misdaadverhaal schrijver of redacteur zijn, ontstaan er meerdere versies van de mogelijke oplossing van het intrige, met toepassingen/verwijzingen naar werk van o.a. Chandler en Hamlet. Het maakt dat het verhaal in beweging blijft, je weet continu niet wie het gedaan heeft. Maar het loopt zeker niet zoals een "standaard" verhaal uit het magazine Gray Street en dat maakt dit boek leuk om te lezen. Onverwacht complex, intrigerend, een vette knipoog naar de inside-wereld van misdaadschrijvers/redacteurs en toch met een uiteindelijk plot die verrast en je als lezer voldaan achterlaat.
Zeker niet merkbaar dat dit een debuut is, en een aanrader voor de misdaadroman lezers, het is weer net eens wat anders.