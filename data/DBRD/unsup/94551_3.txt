Rechercheur Pieter Vos en Laura Bakker zijn mee ingezet om de intocht van Sinterklaas en zijn zwarte pieten mee in goede banen te leiden. Er wordt veel volk verwacht en mogelijk ook enkele opstootjes.
Op het Leidse plein ontploft een granaat. Dit leidt tot veel paniek en in de chaos wordt een meisje ontvoerd. Het verkeerde meisje blijkt al snel. In plaats van het kind van een welgesteld echtpaar, is het de dochter van een illegale immigrante die als prostituee de kost verdient.
Wanneer de eisen van de ontvoerders bekend worden, is het duidelijk dat dit geen gewone ontvoering is, maar dat er politiek in het spel is.
Niet alleen bij de ontvoerders, maar ook bij de politie en de AIVD. Het spel wordt op hoog niveau gespeeld, rechercheurs wordt informatie onthouden en worden buiten spel gezet.
Vos speelt het spel op zijn eigen manier.

Ik vond dit boek minder goed dan het poppenhuis dat dezelfde hoofdrolspelers heeft. Kan er niet direct de vinger op leggen waar het minder goed is, het voelt allemaal wat minder volwassen en rommelig.