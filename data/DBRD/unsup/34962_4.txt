Kaamos: de periode vlak voor kerst, de meest sombere tijd van het jaar in Lapland met een extreme kou en duisternis boven de Noordpool.
Sufia Elmi, een beeldschone Finse tv-diva van Somalische afkomst, wordt dood aangetroffen midden in een besneeuwd veld; haar lichaam is op gruwelijke wijze verminkt en er staat een racistische spreuk in buik gekerfd. Kari Vaara, hoofdinspecteur van het plaatselijke politiekorps, een gelauwerd agent die zich heeft teruggetrokken in zijn geboortedorp samen met zijn tweede vrouw Kate om oude wonden te laten helen, ziet zich nu voor de zware taak geplaatst om zonder hulp van buitenaf deze zaak op te lossen. Kate runt een toeristisch complex. Zij is zwanger van een tweeling, is het leven in het Hoge Noorden beu, heeft een ski-ongeval en wil terugkeren naar Amerika.
Vaara moet deze potentieel explosieve kwestie zo snel mogelijk op zien te lossen, voordat er een schokgolf door Finland zal trekken, een land dat bang is om zijn eigen vreemdelingenangst onder ogen te zien. En alsof dat niet genoeg is, wordt Vaara zelf geplaagd door zijn heftige jeugd en zijn mislukte eerste huwelijk, en komt hij tot de ontdekking dat het verleden hem weer inhaalt: hij vermoedt dat de rijke man voor wie zijn ex hem heeft verlaten de moord gepleegd heeft...
Engelen van sneeuw, een zeer goede Finse thriller die het ruwe en keiharde leven beschrijft in het Hoge Noorden.