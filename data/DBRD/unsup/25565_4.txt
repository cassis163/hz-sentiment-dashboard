In deze wereld ben je niet veilig als je een gave hebt. Kate heeft een hele bijzondere: Ze kan zichzelf genezen. Ze zit opgesloten in een laboratorium waar ze haar en vele andere jongeren als proefkonijnen gebruiken. Haar overlevingsdrang heeft haar al een paar jaar in leven gehouden. Je niet hechten aan mensen is er daar een van. Maar in het laboratorium Mentha heeft ze alle hoop laten varen, totdat ze iemand ontmoet die ze niet meer los kan laten. Zoe en Branden zijn de eerste personen in jaren waar ze iets voor gaat voelen. Ze doet hard haar best om het niet zo ver te laten komen.

Alexander en Lena zijn Kateâ€™s beste vrienden en ze zijn al een hele tijd op zoek naar haar. Kate weet hier niets vanaf. Haar vrienden zoeken stad en land af en wagen hierbij steeds hun leven om Kate te vinden. Ze gaan alle laboratoriums af. Zullen ze haar wel op tijd vinden? Uiteindelijk overleven de meeste personen het niet en zeker niet zo lang. Ze hebben geen idee of Kate nog in leven is.
Kunnen ze Kate redden voordat het te laat is?

Het verhaal is heel aangrijpend. Het is voor Kate een slopend leven. Het leven sijpelt steeds meer weg uit haar lichaam. De proeven die ze moet doorstaan zijn vaak gruwelijk onmenselijk. Je wilt haar zelf bevrijden, dit mag niemand overkomen.
Kate praat veel tegen zichzelf en in haar hoofd. Het grootste deel van de dag zit ze namelijk opgesloten in haar witte steriele kamer. Ze heeft wel een ding dat ze verborgen heeft weten te houden en het geeft haar steeds een beetje kracht.
Het verhaal is enorm aangrijpend en je hoopt zo, dat ze het gaat overleven. Ik vind het verhaal psychologisch heel sterk in elkaar zitten. Duim omhoog voor dit prachtige debuut!

De auteur speelt met lettertypes hier en daar. Het heeft allemaal een reden. Dit is erg origineel. Dat zie je niet zo vaak in boeken en ik vind dat echt een aanvulling op een verhaal.

De cover past goed bij het boek. De appel speelt een grote rol in het overleven van Kate.
Het is niet echt in een hokje te stoppen, maar ik zou het een Dystopische Young Adult noemen. Het speelt zich in de toekomst af, dus ook een beetje Science Fiction. Maar Dystopisch is voor mij het sleutelwoord, want ik wil niet in die wereld leven!

Het einde is vrij open en het smaakt zeker naar meer. Ik wil meer weten over deze wereld, die nogal dystopisch aan doet. Maar het wordt echt goed spannend op het einde en je zit dan echt op het puntje van je stoel. Ik kijk uit naar de volgende boeken van Joyce! 4,5 sterren!