De Test leest snel weg en is spannend, maar toch had ik de hele tijd het idee dat ik gewoon een soort van hutspot van de Hongerspelen en de Labyrintrenner aan het lezen was. Het vriendje van hoofdpersonage Cia heet zelfs Tomas, net als de hoofdpersoon uit de Labyrintrenner. De vierde test waar Cia aan blootgesteld wordt, heeft veel weg van het spel in de Hongerspelen en op een bepaald moment komen ze terecht in een labyrint-achtige stad, die me dan weer deed denken aan de Labyrintrenner. Ook de gemuteerde mensen leken erg op de mensen met het virus uit de vervolgdelen van de Labyrintrenner. En jawel, aan het einde werd ook Cia's geheugen gewist, net zoals dat van Thomas en de anderen uit de Labyrintrenner was gebeurt. Ik weet niet welk boek er eerder op de markt was, maar toch. Op zich wil ik de vervolgdelen ook nog wel lezen, maar heel origineel is het dus allemaal niet.