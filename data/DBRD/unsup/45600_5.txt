At summer’s end is een erg leuk boek om te lezen. Het heeft een goede verhaallijn en er zit van alle bedenkbare genres wel iets in, o.a.: spanning, romantiek en drama. Vooral omdat dit verhaal van alles wel wat bezit is dit boek echt een aanrader om te lezen. Hier en daar had het wat uitgebreider beschreven mogen worden, maar aan de andere kant maakt de eenvoud het boek juist net even anders als de meeste andere boeken. Wat At summer’s end vooral zo interessant maakt is dat wat er vertelt word in het verhaal iedereen kan overkomen en de personages zijn ook herkenbaar voor de lezers.

Het boek gaat over het meisje Lynn, ze gaat bij haar vader langs de kust wonen, nadat haar ouders zijn gescheiden. Ze wilt niet meer bij haar moeder wonen omdat haar opa en oma er vaak zijn en altijd wel kritiek op haar hebben. Haar vader heeft een nieuwe vriendin die bij hun intrekt. Ook de drie kinderen van de nieuwe vriendin komen mee. Lynn kan het goed vinden met Leigh en Robin, de twee jongste kinderen, maar Brandon blijft haar negeren, wat ze ook probeert. Pas als Lynn een vriendje krijgt en hij iets te ver gaat, raken Brandon en Lynn meer in contact met elkaar.

At Summer’s end heb ik met gemak (en veel plezier) snel uitgelezen en vind het nu dan ook jammer dat het Young adultboek uit is. Nu is het hopen op een vervolg!