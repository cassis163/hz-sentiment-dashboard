Samenvatting
Elins Keuze is het vervolg op Branna’s offer. Branna is bevallen van een tweeling. Een meisje Mahayama en een jongen Brennus. De keizerlijke familie behoort gouden ogen te hebben. Brennus is geboren met groene ogen en kan hierdoor geen troonopvolger zijn. Omdat het niet bekend mag worden dat er een keizers kind geboren is met groene ogen mag Brennus het paleis niet uit en wordt dus in een afgesloten gedeelte in het paleis opgevoed.
Op een dag verdwijnt Brennus en Branna verdenkt haar partner Memindel hiervan. Het huwelijk tussen Branna en Memindel komt hierdoor op gespannen voet te staan.
Het keizerrijk van Memindel heeft allerlei moeilijkheden te handelen. Er ontstaat steeds meer onvrede over alle regels die er zijn en ook over het kastesysteem binnen het keizerrijk.
Elin een boerenmeisje die haar oogkleur kan veranderen wordt meegenomen naar het paleis. Als wisselaar krijgt ze een missie en komt ze voor een lastige keuze te staan.

Samenvatting
Evenals het eerste deel Branna’s offer leest dit boek ook weer heerlijk weg. De schrijfstijl is prettig en soepel. Ook al is het even geleden dat het eerste boek gelezen is, je komt met gemak weer in het verhaal en je kunt het vervolg Elins keuze dus makkelijk oppakken. Dit tweede deel sluit prima aan op het eerste deel.
De personages die in het eerste deel een grote rol speelden komen ook in dit boek weer voor. Je leert ze nog beter kennen. Ook nieuwe personages worden goed uiteen gezet.
Er gebeurd veel in het boek wat het een gevarieerd en boeiend verhaal maakt. De hoofdstukken zijn van prima lengte. De paragraven binnen de hoofdstukken worden steeds vanuit een ander personage gezien. Hierdoor krijg je een mooi overzicht in de personages en de gebeurtenissen.
Ook dit boek is weer een heerlijke topper!