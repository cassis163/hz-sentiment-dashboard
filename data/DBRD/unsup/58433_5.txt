Bij het zien van de ontroerende cover krijg je meteen het gevoel dat je een heftig verhaal gaat lezen over een verliefd paar die gedwongen gescheiden moet leven. De auteur op de achterkant straalt je tegemoed en geeft je het gevoel dat het minder zwaar is dan de voorkant doet lijken.
Het verhaal is op een rustige manier geschreven, alsof de auteur het verhaal op een rustige manier bij jou op de bank met een kop thee aan je verteld.
Tijdens het lezen van het boek krijg je een goed beeld van hoe het in de gevangenissen aan toe gaat, dat het er niet zo is, zoals vaak wordt beweerd. Dat gevangenen het niet altijd even makkelijk hebben. Ook krijg je een goed beeld van hoe het is als je op bezoek gaat bij een gevangene, wat je wel en beter niet mee kunt nemen. Hoe je het beste met het personeel om kan gaan. Na het lezen van dit boek denk je totaal anders over gevangenissen. Je krijgt daardoor een groot respect voor Henk, dat hij steeds zo rustig blijft, maar een enkele keer echt uitvalt, dat hij het van diverse kanten bekijkt. Ook voor Justine kan je alleen maar respect hebben, dat zij zo volhardend is om iedereen te laten weten dat de reden dat Henk gevangen zit, misschien wel eens anders is dan gedacht. Ook de liefde voor hem en dat ze hem niet laat vallen, daar kan je alleen maar respect voor hebben. Het zijn twee mensen waar veel mensen van kunnen leren. Gaande het boek, leer je beide personen steeds beter kennen en heb je na afloop het gevoel dat je afscheid hebt genomen van twee vrienden.
Na het lezen van het boek, neem je een paar wijze levenslessen van beiden over zoals bijvoorbeeld altijd open en eerlijk tegen je partner te zijn, ook al heb je niet altijd even goed nieuws aan elkaar te vertellen.
Beiden geven ook tips hoe het misschien wel beter kan in de gevangenissen, zoals bijvoorbeeld dat gevangenisbewaarders ook eens zouden kunnen luisteren naar de gevangenen, ze een luisterend oor bieden.
Tussendoor kan je inspirerende gedichten lezen van onder andere Ferdinand Cuvelier.
Belangrijkste thema's zijn; omgaan met (ten onrechte?) gevangen zitten, respect hebben voor een ander ook al is die jou niet goed gezind, het omgaan met een afstandsliefde.
Kortom, het is een bizar, maar ook een ontroerend verhaal, dat niets verbloemd, het is een verhaal met een diepgang, het niet mooier maakt dan het is, waar de humor ook niet is vergeten. Het is een verhaal dat je laat nadenken over hoeveel mensen misschien onschuldig gevangen zitten, hoe het kan dat verklaringen niet altijd goed worden nagegaan of het wel klopt. Je hoopt dat dat in de toekomst anders gaat.

Lees verder op https://surfingann.blogspot.nl/2017/08/de-gestolen-jaren-van-henk-haalboom.html,