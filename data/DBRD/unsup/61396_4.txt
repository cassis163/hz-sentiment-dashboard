Ik won 'Het is ingewikkeld' op Hebban, en ik win nooit iets. Dus een half jaar geleden ongeveer besloot ik om ook gewoon mijn tijd niet meer in wedstrijden te steken. Tot ik deze zag passeren... De volledig roze cover sprong zo in het oog, dat ik toch nog eens mijn kans waagde, en... eureka! Gewonnen.
Het boek leest heerlijk weg, zoals ze dat zeggen. Ik heb een druk leven en steel ieder vrij moment om even te lezen. Op een kleine week was het boek dan ook uit. Het was een verademing om nog eens een boek te lezen waar niet echt drama in voorkwam, waar je gewoon op slag blij van wordt. Het is meeslepend, omdat je wil weten hoe het Esther vergaat, met een leuke twist op het einde.
Ik lees veel vertalingen, en die worden meestal door Nederlandstaligen vertaald, nu was het eens een boek van een Belgische schrijfster, in het Vlaams. Heerlijk! Ik kon me daardoor nog beter inleven, zeker als het over 'Blind getrouwd' ging :-)
Kortom, als je graag de light-2018-versie van Assepoester lezen wilt...doen!!!