Met veel verwachting aan dit boek begonnen. Michel van Rijn is immers niet de eerste de beste.

Het boek pakte me direct. Van Rijn kent alle kneepjes van het schrijversvak. Hij weet de spanning erin te houden, de lezer af en toe op het verkeerde been te zetten en toe te werken naar een geweldige climax. Zo nu en dan wist hij met zijn onvervalste Amsterdamse humor ook hard aan het lachen te krijgen.

De zogenaamde ongeloofwaardigheid die aan het verhaal zou kleven, is natuurlijk een lachertje. De meest opmerkelijke ontdekking van de afgelopen decennia is waarschijnlijk wel het Judas-Evangelie. Niet geheel toevallig dat Michel van Rijn hiervoor verantwoordelijk was. De realiteit is vaak vreemder dan de fictie. Zo zien we ook nu weer aan de spion-affaire in Londen, de woonplaats van Van Rijn.

De Scientology-kerk wordt trouwens door meer mensen dan alleen Van Rijn gewantrouwd. In Duitsland moeten ambtenaren een formulier ondertekenen dat ze geen banden hebben met de Scientology-kerk.

Iedereen die een zeer spannend boek wil lezen van een Nederlander die internationaal bekend staat als Â´Larger than Life` zal aan dit boek veel plezier beleven.