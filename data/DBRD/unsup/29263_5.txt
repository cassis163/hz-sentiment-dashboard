Zwarekousenkerk van Joke Gunter laat zich niet zomaar waarderen met 5 sterren. Het is een bijzonder ontroerend verhaal met een traan en een lach. Moeder Jikke maakt met haar autistische zoon Jop een wandeltocht door de uiterwaarden van het rivierenlandschap. Ze vertellen elkaar verhalen over wat hun geraakt heeft in het verleden en wat hun gemaakt heeft tot de persoon die ze zijn. De verhalen van Jop zijn beeldend getekend naast de door hem vertelde verhalen en geven inzicht in zijn denkwijze; korte, simpele zinnen maar als je goed leest met zoveel inhoud. De verhalen van Jikke en Jop stralen liefde en saamhorigheid uit. Een mooi, lief maar bovenal hartverwamend boekje.