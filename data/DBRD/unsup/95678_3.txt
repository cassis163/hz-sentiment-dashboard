In tegenstelling tot haar zeer voortreffelijke thriller “Zwart Water” heeft Corine Hartman me met “Schijngestalten” niet zover kunnen krijgen dat ik er door uit de bol ging. Het verheugt me te vernemen dat “Zwart Water” van recentere geboorte is dan “Schijngestalten” en dan moet het gezegd. Wat een verrassende, verblijdende groei heeft deze auteur meegemaakt in zulke korte tijdspanne. Ze maakt het gezegde “Plus est en vous” meer dan waar!