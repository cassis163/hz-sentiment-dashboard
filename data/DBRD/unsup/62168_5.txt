'Bridge of Clay' is het ongelooflijke verhaal van een gezin van 5 jongens, die voornamelijk op zichzelf aangewezen zijn. Ze hebben enkel elkaar, na het overlijden van hun moeder en hun vader die hun achter gelaten heeft. We mogen een kijkje nemen in hoe ze zich dagelijks redden, op een typische jongense manier. Voornamelijk Clay wordt het meeste gevolgd in dit verhaal.

In het begin van het boek is het even warrig, en ook nog niet helemaal duidelijk wat bepaalde voorwerpen of mensen in het verhaal doen. Maar deze dingen komen later allemaal aan bod, en zijn onderdeel van het prachtige verhaal dat Zusak ervan gemaakt heeft. Ontzettend mooi geschreven, emotie komt zo uit het boek, en zou je bijna doen meehuilen met de personages.