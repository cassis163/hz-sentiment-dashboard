Het boek is verdeeld in een verhaal over Jay en een verhaal over Lisa en Eric, de hoofdstukken wisselen elkaar af, maar de tijdlijn loopt niet gelijk.

Jay is veroordeeld, maar waar (Spaans-talig land) en waarvoor precies (identiteitsfraude?), dat wordt niet helemaal duidelijk. In plaats van een gevangenisstraf wordt ze toegevoegd aan een fraude team bij de marechaussee. Op haar afdeling (haven) raken ze verwikkelt in het opduiken en verdwijnen van "Papa Zulu", een zeecontainer. Jay gaat op eigen onderzoek uit en ontdekt waar het werkelijk om gaat.

Lisa en Eric wonen als kinderen/pubers op een trailerpark in Canada. Eric is een wizzkid met enorme straatvrees. Lisa is een techneut, en samen ontwikkelen ze bijzondere projecten. Als Eric naar Denemarken verhuisd houden ze contact. Eric ontwikkelt software, zet bedrijfjes op, weet er 1 te verkopen en is dan op zijn 18e multimiljonair. Reuze handig, want als Lisa na een aantal jaren een nieuw project bedenkt, zijn Eric's expertise en geld van groot belang.

Beide verhalen komen samen tot een climax aan het einde van het boek.
Een prettig geschreven boek. De hoofdstukken zijn precies lang genoeg en door de afwisseling van hoofdpersonen blijft het verhaal constant boeiend.

Het boek heb ik gekozen vanwege de mooie vrolijke kaft, van 3 containers op een gele achtergrond. Daarna sprak ook het verhaal me aan.
Het boek leest over het algemeen makkelijk, maar er worden af en toe moeilijke woorden gebruikt. Ook wordt er Spaanse tekst geplaatst, die meestal niet is vertaald. Toch is dat ondergeschikt aan dit originele verhaal. De wereld van de containers is nou niet direct de omgeving waar een roman over kan worden geschreven, maar deze originele invalshoek maakt het leuk en anders.