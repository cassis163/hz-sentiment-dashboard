Quentin en Margo kennen elkaar al jaren, nadat Margo populair was geworden praten ze nauwelijks meer. Totdat ze ’s nachts ineens voor Q’s raam stond en hem meenam op een nachtelijk avontuur, waarmee ook echt de hele nacht wordt bedoelt. Wanneer Q rond 6 uur eindelijk weer thuis is denkt hij, dat hij weer bevriend is met Margo. Jammer genoeg is ze nergens te vinden om dit te bevestigen.

John Green’s boek Paper Towns is opgedeeld in 3 delen, van het nachtelijke avontuur tot de bestemming van de langste roadtrip in Q’s leven (tot nu toe).

Net als de andere boeken van Green staat Paper Towns vol grappige momenten, zoals het record dat Radar’s ouders houden en de velen grappen over geslachtsdelen die je verwacht van high school jongens. Maar naast deze komische opmerkingen is er ook een groot filosofisch deel in dit boek, zo speelt het gedicht 'Leaves of Grass' van Walt Whitman een grote rol.

Na het nachtelijke avontuur kan het een beetje langdradig zijn, maar zodra je er een beetje inzit is het zeker een van die boeken waarvan je denkt dat je even aan het lezen bent, en dan is het 3 uur ’s nachts.