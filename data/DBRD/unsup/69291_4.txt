Dark net

Dark net is een grotendeels onbekende en slecht begrepen wereld. In werkelijkheid wagen maar weinig mensen in de donkere krochten van ’t net om dit soort sites tot in detail te bestuderen.

J.Bartlett weet op een ontluisterende objectieve manier de andere kant van het internet samen te vatten. Een wereld waar de gewone surfer nauwelijks weet van heeft. In detail weet hij te beschrijven hoe de omgangsvormen in deze absurde anonieme wereld geregeld zijn. Zowel de goede als de slechte kanten van de mens komen hier volop aan bod. Voor elke destructieve subcultuur zijn er evenveel constructieve positieve tegenhangers.

Van trollen tot rechtsextremisten, van kinderporno tot webcamgirls, drug, wapens, pro-ana sites. Via de Tor browser is het toegankelijk voor mensen met goede en slechte intenties. Mensenrechtenactivisten en klokkenluiders zijn gebaat bij het bestaan van Dark net. Zij hebben een nieuw wereldwijd platform waar ze op een anonieme manier hun informatie kunnen delen.

Door de anonimiteit gelden er andere waarden en normen dan we eigenlijk gewend zijn. Dit boek is dan ook een eye opener voor de doorsnee internet gebruiker die vaak geen idee heeft wat er op het internet speelt en welke sporen hij achterlaat.

Voor de gemiddelde lezer of internetsurfer kan het lastig zijn om de technieken die genoemd worden te doorgronden. Het is een fascinerend leerzaam boek waar je wel even de tijd voor moet nemen, want de onderwerpen worden in een sneltreinvaart behandeld. Een aanrader voor diegene die zich meer bewust wil zijn van wat er speelt op het net. Maar wees gerust, met het lezen van dit boek laat u geen sporen na…..