Beste Lezer, zorg dat je voldoende tijd hebt als je dit boek begint te lezen, want het boeit zo danig dat je het niet kan wegleggen!
Het boek is geschreven met korte hoofdstukken, zodat je dit in theorie wel zou moeten kunnen, maar het maakt je zo nieuwsgierig dat je het overal mee naartoe sleept en 'tussen de soep en de patatten' (in mijn geval mag je dit letterlijk nemen) nog snel even een hoofdstuk leest.

Het boek is heel vlot geschreven en sleept je mee in een mysterieuze verdwijning.
Evy, studente in Antwerpen, komt op een dag niet naar haar huis bij haar grootmoeder van haar kot. De politie meent eerst dat het om puberaal gedrag gaat, waardoor zij niet meteen in actie komen. De arme oma blijft radeloos achter.
Tot de GSM van Evy gevonden wordt in een bos met daarin een foto van een vermoorde vrouw...
De politie start een klopjacht naar het meisje.

Het verhaal heeft zeer veel onverwachte wendingen en is vlot en met humor geschreven.

Danny Beyens heeft er ook met mij een fan bij!

Jammer dat ik geen 4,5 sterren mag geven...
5 is er voor mij net dat ietsje over, maar ik ben ervan overtuigd dat we van deze auteur nog veel zullen horen!