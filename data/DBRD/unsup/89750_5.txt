Het is weer gelukt: een boek schrijven, dat ik niet weg kon leggen voor het uit was.
In dit tweede deel van de serie met Helen Grace in de hoofdrol, zijn de gevolgen van de gebeurtenissen in deel 1 nog goed merkbaar. Het is dan ook verstandig deze boeken op volgorde te lezen, anders mis je veel.
Opnieuw is een seriemoordenaar aan het werk. Mannen worden vermoord en verminkt. Wat zijn de drijfveren van de moordenaar en vooral: wie is het? En zijn de slachtoffers willekeurig gekozen, of hebben ze iets gemeenschappelijk?
Er woedt een prostitutieoorlog in Southampton - het werkterrein van Grace. Niet vrolijk stemmend. Net zo min als de verdere gebeurtenissen die in dit boek beschreven worden. Na het lezen blijf je wat ontredderd achter. Helen voelt ook ontreddering: als ze mensen probeert te redden en te beschermen, loopt dat mis. Treurig stemmend.