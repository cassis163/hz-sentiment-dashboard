De Joodse Josef en Lenka, twee geliefden in Praag in de dertiger jaren. Ze dromen van een toekomst samen. Trouwen kort voordat de oorlog echt uitbreekt. Maar hoe wreed is het lot dat anders beslist. Josef krijgt de kans om met zijn familie naar Amerika uit te wijken. Lenka kiest ervoor bij haar familie te blijven. En zo lopen hun levens totaal anders dan ze zich hadden voorgesteld. Lenka komt met haar familie terecht in het modelkamp Theresienstadt. Waar veel kunstenaars verblijven. Lenka is tekenares en wordt geplaatst in de Lautscher Werkstatte waar ze o.a. ansichtkaarten moet tekenen. Zo houdt ze zich staande. Toch worden ze verder gedeporteerd naar Auschwitz. Ook dat gruwelkamp overleeft ze.

Josef is in Amerika altijd blijven zoeken naar Lenka. Brieven werden niet beantwoord. Zo bouwden ze ieder voor zich een nieuw leven op. Totdat 61 jaar later hun kleinkinderen trouwen en ze elkaar weerzien.

Hartverscheurend, meeslepend, heftig, liefevol, hoopvol en totale waanzin. Dit alles kom je tegen en maak je mee in het boek. Je voelt het, wil weten wat er is gebeurd. Alyson Richman schrijft duidelijk, invoelbaar en beeldend. En niet te vergeten deskundig.

Dit boek moet je gewoon lezen.