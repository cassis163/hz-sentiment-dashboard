In deze tweede ‘literaire’ thriller van de in Kerkrade geboren auteur, Anna Niewierra, leven we mee met het leven van Josta Bresse, een kunstvervalster, die de dupe wordt van een orgaanroof. In haar zoektocht naar de diefstal van haar orgaan, doorkruist ze ook haar eigen geschiedenis, door weer in het Oost-Duitsland van haar verleden rond te reizen, waar ze met de val van de muur voor wegvluchtte.

Als kind van de rekening van de idiotie van de DDR- patriarchen wordt een mengsel gepresenteerd van kinderroof, ideologie, vernedering en spanningselementen, die afgewisseld worden door perspectief wisselingen en sprongen in tijd en plaats, wat de spanning er wel inhoudt.

Helaas wordt de tekst speelsgewijs onderbroken door Duitse woorden, die doen lijken alsof we echt in het Duitsland van de spionerende DDR waanzin verkeren. Jammer ook dat het design van het omslag, dat aan een dossiermap moet doen denken, mislukt is. De stans geeft nog enige glans aan dit toch sterke boek, dat de spanning er in houdt van de eerste tot de laatste pagina.

Voor een ieder die een inzicht wil krijgen in de DDR, door het lezen van een thriller- lees dan Anna Niewierras dossier.