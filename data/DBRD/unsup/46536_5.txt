Ik onstnapte uit Auschwitz stond al geruime tijd in mijn boekenkast en nu eindelijk de tijd genomen om het boek te lezen. Ik heb al veel boeken over de tweede wereldoorlog gelezen, maar nog niet zo'n heftige en gedetailleerde als dit boek.
Rudolf verteld zijn verhaal zeer gedetailleerd en benoemd alles wat hij gezien, gevoeld en ervaren heeft. Zo komen er gruwelijke gebeurtenissen langs, maar ook echte wonderen. Zo verteld hij over verschillende gevangene, waaronder ook hijzelf, die verliefd worden in Auschwitz. Moeilijk te bevatten als je weet dat het door sommigen omschreven werd als de hel. Vrba is van nature geen schrijver, maar weet de lezer echt in het verhaal mee te sleuren. Zoals in één van de andere recensies al was genoemd zou dit verplichte lectuur moeten worden. Ik kan dit boek zeker aanraden. In ieder geval waardeer je het leven na dit boek meer, tenminste ik wel.