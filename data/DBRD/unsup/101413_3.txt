Het boek is geschreven vanuit Korede, de oudere zus van de prachtige Ayoola. Korede staat in de schaduw van haar jongere zusje, maar doet alles om haar rol als oudere zus te vervullen. Ze gaat daarin zo ver dat ze haar zusje helpt met het opruimen en schoonmaken na de moorden die ze op haar vriendjes pleegt. Naast oogverblindend is Ayoola een seriemoordenaar en hebben geen van haar vriendje een lang leven aan haar zijde. Korede werkt als verpleegster in een ziekenhuis, waar zij al haar verhalen toevertrouwd aan een comateuze patient. Ze werkt hier samen met Tade, een arts waar Korede verliefd op is. Wanneer Ayoola en Tade met elkaar in contact komen en Tade verliefd wordt op Ayoola staat Korede op een tweesplitsing.


Het boek bestaat uit vele korte hoofdstukken, wat maakt dat het boek snel te lezen is. De spanning zit er vanaf het begin van het boek in omdat je binnen valt nadat een moord gepleegd is. Dit maakt dat je door wilt lezen om te begrijpen wat er gebeurd is en waarom de situatie is zoals deze is. Omdat het boek vanuit Korede geschreven is wordt een eenzijdig beeld gegeven van de andere personages in het boek en leer je hen weinig kennen. Persoonlijk vind ik dat erg jammer en mist het boek wat mij betreft een bepaalde diepgang. Het boek had hierdoor uitgebreider kunnen zijn en thema's hadden beter uitgediept kunnen worden. Het eind van het boek geeft mij een onvoldaan gevoel, helaas.