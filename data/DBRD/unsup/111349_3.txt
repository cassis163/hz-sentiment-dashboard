Ik ontving deze titel van de uitgeverij, samen met een aantal andere titels als prijs voor #boektober.
Het is een boek wat ik zelf niet snel op zal pakken in de boekhandel dus was zeer benieuwd naar het boek.

Het boek leest vlot al vond ik het taalgebruik af en toe wat grof en misschien wat letterlijk vertaald. De manier van het indelen van tekst vond ik af en toe wat vervelend. Soms werd er ingesprongen met tekst, soms stonden woorden onde r elkaar. Waarschijnlijk om extra nadruk op bepaalde scenes te leggen maar bij een goed verhaal zou dit niet nodig zijn. Het verhaal loopt ook wel als het "gewoon"is geschreven. Dit als kanttekening over de lay-out. en taalgebruik. Vandaar niet meer dan drie sterren.

Ik had een chicklit verwacht, mede doordat Miles en Tate vanwege hun grote aantrekkingskracht tot elkaar besluiten een seks-relatie op te bouwen. Miles wil zich namelijk absoluut niet binden. Tate legt zich daar in eerste instantie maar bij neer...
Het verhaal speelt zich af in het heden en verteld de manier waarop Miles en Tate elkaar ontmoeten en met elkaar omgaan. Vervolgens zijn er hoofdstukken waarin het verleden van Miles wordt uitgelegd. Boven deze hoofdstukken staat Miles, zes jaar eerder, zodat je weet dat je terug gaat in de tijd.
Hierdoor leren we Miles steeds beter kennen en zijn redenen om niet verliefd te willen worden en zeker geen relatie aan te willen gaan.
Waardoor je meer begrip voor hem krijgt en hem zeker beter leert kennen.
Vervolgens is het verhaal die van twee personen die om elkaar heen blijven draaien en is er de grote vraag of ze de belofte aan elkaar volhouden of gaan verbreken.
Deze vraag blijft heerlijk door het gehele boek aanwezig waardoo r je als lezer toch wel wordt getriggerd om door te lezen.
Een heerlijk tussendoor boek