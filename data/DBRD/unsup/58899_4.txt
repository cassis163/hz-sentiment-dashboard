Het verhaal volgt drie hoofdpersonen: Kat Tapo, kapitein bij de Carabinieri die haar eerste moordzaak krijgt, de in Italië opgegroeide Amerikaanse Holly Boland, lid van het verbindingsteam van het Amerikaanse leger en Daniele Barbo, de bedenker van het virtuele Venetië: Carnivia, die een rechtszaak wegens hacking wacht. Het verhaal begint met een aangespoeld lijk van een vrouwelijke priester. Later blijkt dat deze zelfde vrouw informatie over de Joegoslavische oorlog heeft opgevraagd bij Holly. Ook had zij geheime ontmoetingen in Carnivia. Hierdoor komen de drie hoofdpersonen bij elkaar en proberen zij gezamenlijk te achterhalen wat er gebeurd is, waardoor zij op het spoor van een internationale samenzwering komen.
Het boek is voor mij een echte pageturner met krachtige hoofdpersonen, uitstekende opgebouwde spanning, goed uitgewerkt plot en heel verrassende plotwendingen, waardoor je regelmatig op het verkeerde been wordt gezet, waardoor je met een paar vraagtekens achterblijft over het vervolg. Zelfs op het eind weet je eigenlijk nog steeds niet of iedereen wel is wie ze zeggen dat ze zijn. Al lezende wordt je meegezogen in de avonturen van de hoofdpersonages.
Ik vind dat het een zeer knap geschreven thriller is waarin je een ander beeld van Venetië krijgt dan dat je als gemiddelde toerist zal hebben namelijk een Venetië vol corruptie en waar de maffia de baas is.Het verhaal heeft in ieder geval alles in zich wat een goede thriller moet hebben: krachtige en sympathieke hoofdpersonen, een goed geconstrueerd plot, een sfeervolle setting, schokkende (en waargebeurde) feiten, verrassende onthullingen en nagelbijtende spanning en is gebaseerd op feiten uit de werkelijkheid. Holt weet op een verbazend goede manier een mix van de moderne tijd, het recente verleden en de tradities uit een ver verleden te beschrijven.
Door het mysterieus einde ben ik heel nieuwsgierig geworden naar deel 2. Een uitstekend debuut en hij is toegevoegd aan mijn lijstje van favoriete auteurs.