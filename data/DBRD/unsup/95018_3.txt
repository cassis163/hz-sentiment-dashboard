Na al heel wat Reacher-boeken gelezen te hebben, heb ik deze wat oudere uitgave in een paar dagen uitgelezen (in het Engels). Om maar meteen met het enige minpunt te beginnen: het plot komt pas echt op gang na 260 pagina's en dat hadden er gemakkelijk 150 minder kunnen zijn; de langdradigheid lag op de loer. Maar dat wordt daarna ruimschoots goedgemaakt in een daverende ontknoping geheel in de stijl van held Jack Reacher.

Het is ook altijd leuk te zien hoe Child werkelijkheid en fictie mengt: het stadje Echo in Texas bestaat niet, maar Pecos zeker wel. Kijk er maar eens rond met Google Streetview en je krijgt meteen de sfeer van het boek te pakken.