Voortkabbelend beekje

Mijn eerste kennismaking met Nicci French. Een nieuwe serie met hoofdpersoon Frieda Klein, ik dacht: dit is het moment om eens een boek van French open te slaan. Na het dichtslaan van het boek: ok, het is een goed verhaal....maar echt spannend wordt het nooit. Het verhaal is als een voortkabbelend beekje, best te doen maar niet echt spannend. Na elk hoofdstuk hoop je dat het beekje overgaat in een woeste rivier met enorme stroomversnellingen. Helaas gebeurt dit niet. Het verhaal bevat m.i. twee trillingen in het wateroppervlak, de ene was verrassend, de andere zag je echter van ver al aankomen. Al met al 3 sterren. Goed (degelijk) maar ook niet meer dan dat. Nu ligt de dinsdag mij beter dan de maandag, wellicht dat ik het volgende boek met Frieda Klein nog eens probeer, maar zeker is dat nog niet. De concurrentie zit immers ook niet stil.