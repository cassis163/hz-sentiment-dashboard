Een jong koppel wordt met een bijl vermoord in een bos. Een van hen is Jamal, een Palestijnse vluchteling met verblijfsvergunning. Hij zou banden hebben met een terroristische organisatie. Daarmee is de zaak dan meteen opgelost.
Maar niet voor Elina Wiik. Ze vindt dat er wel erg snel conclusies getrokken worden en graaft verder. Tegen de zin van haar baas in, maar ook tegen de zin van de eigenlijke dader.