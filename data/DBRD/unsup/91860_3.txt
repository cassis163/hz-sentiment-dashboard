'Alles Verloren' van Roel Janssen heeft de vluchtelingenpolitiek als thema. Dit thema maakt het boek tastbaar en realistisch.

Tessa Insinger is kapitein/zeilster van het schip de Blue Belle. Zij maakt, samen met fotograaf Mortimer Davies, een reis langs de Griekse eilanden en de Turkse kust om de vluchtelingenstroom vast te leggen. Op een avond redden zij een meisje met groene ogen: Soumaya. Ze ligt in een rubberbootje en is de enige overlevende van het omgeslagen bootje. Tessa en Mortimer besluiten uit te zoeken wat er is gebeurd. Al snel stuiten ze op een smokkellaarsnetwerk, hulpverleners, zakenlieden en welke rol speelt de Europese Unie? Steeds meer komen ze tot schokkendere ontdekkingen en de uitkomst is schokkend.

De cover van het boek past perfect bij de sfeer van het boek. Het is mysterieus en het is realistisch. Het spoort aan om direct te beginnen in het boek.

De verhaallijnen in het boek lopen soms door elkaar heen. Dit is in het begin heel erg wennen. Waar gaat het verhaal heen? En vanuit welk perspectief zie je nu het verhaal? Soms is dit heel verwarrend. Dat doet afbreuk aan het verhaal dat goed in elkaar zit.

Het verhaal is een herkenbaar en tastbaar verhaal. Het zou zomaar realistisch kunnen zijn. Dit maakt het boek ook schokkend en zeer aangrijpend. Het is een verhaal dat tot nadenken aanzet.