Oneliner: Echo, een gruwel van een horror maar een regelrechte pageturner!

Dit boek is te winnen!!
Kijk op Sonja leest& schrijft of klik op de link in bio.

Deel 1
Quote
"A bad word whispered will echo a hundred miles."
Chinees gezegde.

Samenvatting
Sara groeit op bij haar demonische moeder, gevangen binnen de muren van een huis vol pijn en vernedering. Ze lijkt geboren voor het ongeluk, het lot gooit de ene na de andere gruwel voor haar voeten. Genadeloos wordt haar elk sprankje hoop ontnomen en elk moeizaam gevonden stukje geluk wordt overschaduwd door onmenselijke straffen.

Quote: Hoofdstuk 1 blz. 7
Diep in haar hart wist Sara wel dat Moeder geen normale moeder was. Ze voelde een steek in haar binnenste wanneer ze andere kinderen over straat zag lopen met hun moeders, die naar hen lachten en over hun haren aaiden. Sara mocht niet naar Buiten, want Moeder schaamde zich voor haar. Niemand mocht weten dat ze bestond.

Toch laat de jonge Sara zich niet uit het veld slaan. Ze blijft vechten voor haar leven en de vrijheid waar ze zo naar verlangt. Zal haar overlevingsdrang groot genoeg zijn? Zal ze ooit de verschrikkingen uit haar verleden kunnen verdrijven? Of zal Sara bezwijken onder de druk van zoveel kwaad?

Mijn leesbeleving

Wat kan ik zeggen over een boek met een gruwelijk en zeer schokkend thema zoals kindermishandeling cq misbruik in alle- ranzige, vernederende en hartverscheurende- vormen. Naar schatting worden er in Nederland jaarlijks bijna 119.000 kinderen- tussen de 0 en 18 jaar- mishandeld. Ik schrik daar enorm van!
Echo is een bedacht plot, maar als ik bedenk dat deze tranentrekkende handelingen daadwerkelijk wereldwijd voorkomen, ja, dan breekt mijn hart. Ik heb dit boek met een geheel ander gevoel gelezen dan elk ander boek, wil er niet aan denken dat de Sara uit dit boek jouw of mijn buurmeisje zou kunnen zijn of misschien is ze wel jouw kleinkind of het stille kind uit je klas, zonder het te weten, alhoewel..( note: ik kan me niet voorstellen dat er IRL gezinnen zijn waarin er kinderen aan soortgelijke mishandelingen blootgesteld worden als de kinderen in dit boek. Onmogelijk! ) Vaak heb ik het boek even terzijde gelegd, niet omdat het me niet pakte (echt wel!) maar om even afstand te nemen van de 24/7 horror terreur waarin Sara -en later haar kinderen-groot gebracht werd(en).

De demonische moeder schept er een duivels genoegen is om haar kind te vernederen, mishandelen en van 's morgens vroeg tot 's avonds laat en zonder eten keihard te laten werken, de kruimeltjes die haar moeder soms laat liggen is haar avondeten. Nadat er iets afschuwelijks gebeurt wordt Sara in de kelder opgesloten, natuurlijk zonder eten met alleen een beetje water in de regenton. Ze is aan zichzelf overgeleverd, maar is niet helemaal alleen...Lees en huiver!
Sara zweert bij zichzelf om later geen kopie van haar duivelse moeder te worden maar gaat haar dit lukken?

Quote:
Vanaf nu zou alles anders worden. De tijden van pijn en hard werken waren voorbij. Nooit meer zou ze zich slecht laten behandelen. Nooit meer zou ze honger lijden. Ze zou zich niet meer laten vertellen wat ze doen moest. Vandaag begon haar nieuwe leven. Een leven waarover zij de baas was.

Dit boek heeft veel spannende elementen maar ook hele verdrietige waarbij ik het niet droog hield. Het is boeiend tot aan de laatste bladzijde maar ook hartverscheurend! Het zal nu wel duidelijk zijn dat Echo géén goodfeeling is maar wél een aanrader mits je niet ál te teergevoelig bent, maar ach, wel of niet teergevoelig, dit boek pakt iedereen bij de strot, dat kan niet anders!
Bedenk dat dit verhaal bedacht is door de schrijfster, en ik zeg, als een boek je zó te pakken heeft als Echo, ja dan is het een heel goed boek!
Note: Ik mag oprecht hopen dat deze gruwelen alleen bestaan in het schrijversbrein van de auteur!

Een huiveringwekkend verhaal!
Fijne schrijfstijl.
5 sterren omdat het boek me volledig in zijn greep hield!

Met dank aan Kabook uitgevers voor ontvangst van dit vooruitlees exemplaar van Echo. Het boek verschijnt in april 2017.
*****
Quote deel 2
"What is history? An echo of the past in the future; a reflex from the future on the past".
Victor Hugo

Deze recensie staat ook op Sonja leest&schrijft.