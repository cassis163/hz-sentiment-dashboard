Ik las dit boek voor een leesclub. Ik denk, weet zeker dat ik deze van z'n nooit niet had gelezen als ik niet via de leesclub had gelezen. De cover vind ik stoffig, oubollig en saai. Dus die had ik niet eens in mijn handen genomen in de boekenwinkel. Maar ik kreeg deze thuis omdat ik ingeschreven had. Ik lees normaal thrillers en wilde wel eens wat nieuws, een ander avontuur.
Toen ik begon werd ik er zo langzamerhand in gezogen. Het speelt zich deels af in de jaren 50 en deels in 2016. Beide tijdlijnen worden afgewisseld en hebben meer en meer met elkaar uit te staan. De schrijfster heeft een vlotte manier van schrijven en bouwt de spanning langzaam op. Hoewel het een roman is wordt het zelfs nog thrillerachtig spannend.
De oude vrouw in het verhaal van 2016 is in de jaren 50 een jonge onzekere vrouw. Ze heet Darby en gaandeweg veranderd ze van een grijs muisje in een zelfstandige dame die weliswaar emotioneel en lichamelijk wel beschadigd raakt. Ze raakt in 2016 verweven met Rose die eveneens een soort grijze muis is maar tegen wil en dank ook een behoorlijk zelfstandige vrouw wordt. Dus in zekere zin lijken de twee hoofdrolspeelsters op elkaar. Knap was hoe ik even op het verkeerde been werd gezet door de schrijfster. Ze liet me lange tijd denken dat er een persoonsverwisseling had plaatsgevonden.
Een heerlijk boek die lekker weg leest. Ik genoot van beide tijden en de afwisseling ervan. Makkelijke zinnen, geen moeilijke woorden, vermakelijk en bij tijds spannend. Een goede roman!