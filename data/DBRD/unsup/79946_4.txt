Op een dag krijgt de 17-jarige serveerster Eve een aanbod die ze eigenlijk niet kan weigeren. Ze krijgt 100.000 dollar om een paar maanden zich uit te geven voor de rijke Aurora Silverton. Eve, die geen familie meer heeft en rond moet komen van haar bescheiden serveerstersloontje, ziet dit als een kans om te ontsnappen uit de werkelijkheid en gaat akkoord met het voorstel. Niemand twijfelt erover of zij wel daadwerkelijk Aurora is, maar toch loopt het niet vanaf een leien dakje, ze komt terecht in een web vol leugens en intriges en al snel moet ze vrezen voor haar leven. Wie probeert haar (en dus Aurora) te vermoorden en waarom? Het is duidelijk dat ze niemand kan vertrouwen, want iedereen houd er een verborgen agenda op na. Erg leuke young-adult thriller, die volwassenen ook zeker weten zullen kunnen waarderen.