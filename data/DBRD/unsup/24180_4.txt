Vincent Merckx brengt ons op het eerste zicht in een ondenkbare situatie waarbij een ganse stad in lockdown gaat na een niet-aanslag. Niet de aanslagers, maar de politiek gijzelt de stad met een reeks ingrijpende doch absurde maatregelen als antwoord op terreur die niet is gebeurd. Ondenkbaar? Zeker. Maar de auteur brengt het relaas van de gebeurtenissen met een resolute vanzelfsprekendheid waardoor je je inderdaad gaat afvragen of dit verhaal wel zo onrealistisch is.