‘Een schim in de nacht’ vertelt het verhaal van rechercheur Peter Van Opperdoes en zijn collega  Jacob.

Opperdoes zit op een avond appeltaart te eten in café Papeneiland als hij schoten hoort op de Noordenmarkt. Hij rent er naar toe en is nog net op tijd om het zwaargewonde slachtoffer een vraag te stellen. Van Opperdoes buigt zich over het slachtoffer en vraagt: “Wie heeft dit gedaan?”  “Ik”, fluister de man, hijgend van de pijn. “Wie was het? Wie heeft er geschoten?” dringt de rechercheur aan. “Ik was het zelf”… daarna valt zijn hoofd opzij en sterft.
In de buurt van het slachtoffer wordt geen wapen gevonden. Er zijn geen getuigen. Een uitvoerige zoektocht volgt om de achtergrond van de neergeschoten man te onderzoeken met de vraag:  heeft hij het zelf gedaan of is het moord?
 
Het verhaal zit goed in elkaar met een ontknoping die niet direct voor de hand ligt.
Het leest gemakkelijk maar er zit niet veel vaart, spanning in. Een boek dat snel leest maar geen boek dat je in één adem uit leest.
Het is een reëel Nederlands verhaal, het zou echt gebeurd kunnen zijn, misschien daardoor af en toe een beetje saai.
De eenvoudige manier van schrijven spreekt je aan of juist niet. Het spreekt mij niet aan maar ik kan mij voorstellen dat liefhebbers van de Baantjer/De Waal boeken het een ontspannend en genoeglijk boek vinden.