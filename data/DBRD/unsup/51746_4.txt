Hank is dood, maar voordat hij doodging heeft hij ervoor gezorgd dat zijn bloed door de aderen van Nora stroomt. Puur Nephilimbloed. Nora heeft om haar leven en het leven van haar moeder te sparen een eed gezworen waardoor ze helemaal Nephilim is geworden en die zegt dat zij bij Hanks dood zijn leger van De Zwarte Hand zal gaan leiden.
Dat lijkt niet al te moeilijk. Nora wil een staakt het vuren. Nephilim en gevallen engelen moeten naast elkaar kunnen bestaan.
Dat idee houdt niet lang stand. Als Nora na alle beproevingen thuis komt is Scott daar met twee vrienden:
Dante Matterazzi en Tono Grantham. Zij melden dat de Nephilim vrij willen zijn. Ze willen niet meer jaarlijks twee weken hun lichaam kwijt zijn aan de gevallen engelen. Als Nora de Nephilim wil leiden, móet er wel een oorlog komen.

Tijdens Nora's eerste bijeenkomst van belangrijke Nephilim lijken de anderen haar niet echt te vertrouwen. Ze zal zich moeten bewijzen.
Dante wil Nora helpen. Hij gaat haar trainen om sterker te worden. Iedere ochtend haalt hij haar voor zonsopgang haar bed uit. Ze wordt zowel fysiek als mentaal getraind.
Dante geeft haar een vreemd blauw drankje waarvan ze zich bovenmenselijk sterk voelt voor 24 uur. Wat is dat voor spul?

Patch wordt gezocht door de aartsengel Pepper. Pepper probeert alles om Patch te pakken te krijgen. Hij bedreigt Nora, gelukkig weet ze te ontkomen. Maar wat wil deze Pepper van Patch?
Het verhaal doet de ronde dat Pepper gechanteerd wordt en denkt dat Patch daarachter zit. Hiervoor wil hij Patch vastketenen in de hel. Patch probeert erachter te komen door wie Pepper nou écht gechanteerd wordt.

Doordat Nora de Nephilim moet aanvoeren in een oorlog tegen de gevallen engelen mag ze niet met Patch gezien worden. Ze moeten in het geheim afspreken. Dit wordt erg lastig als Marcie Millar bij Nora en haar moeder in wil trekken.
Gelukkig is Vee er nog. Iemand waar ze normale dingen mee kan doen. Maar Vee blijkt ook geheimen te hebben. Is er dan niemand te vertrouwen?

Er gebeurt veel in dit vierde en laatste deel van de serie. Er wordt toegewerkt naar een spectaculaire oorlog.
De vraag is of iedereen daar heelhuids uit zal komen.

Ga naar mijn blog voor de complete leeservaring.