Wat een thrillerdebuut van Jane Harper, de spanning brandt er van af in ‘De droogte’ van Jane Harper! Het mooie is dat in de plot zowel een oud dramatisch ‘ongeluk’ met Ellie, die 20 jaar eerder dood in het water werd aangetroffen en waarvan Aaron Falk, de hoofdpersoon, de schuld krijgt in het dorp waar hij 20 jaar weg is geweest. Aaron komt terug vanwege het overlijden van zijn jeugdvriend Luke Hadler, die ogenschijnlijk zijn vrouw en oudste kind vermoord heeft en daarna zelfmoord heeft gepleegd. Aaron is weliswaar werkzaam bij de politie maar is gespecialiseerd in economische delicten, toch wordt hij langzaam maar zeker in het dossier getrokken en wordt dé rechercheur die de zaak naar een oplossing brengt. Een prachtige plot met verschillende interessante relationele kanten in het verhaal, die typisch zijn voor zijn landelijk dorp! Heel bijzonder zijn dialogen tussen Ellie en Luke, die immers beide zijn overleden. Voor de leesbaarheid zijn de flashbacks waaronder deze dialogen cursief, dat bevordert de leesbaarheid. Het einde was zoals het hoort in een thriller erg verrassend. Bij de ontknoping, dat mag ik wel vertellen ontstond er bijna een enorme brand in het gortdroge plattelandsdorpje Kiewarra. Ik heb het boek in slechts 4 dagen uitgelezen, zo verslavend was het. Het laatste stuk zelfs tot (te) laat in de avond, waardoor ik eigenlijk slaaptekort had, maar dat was het meer dan waard. Wanneer komt de opvolger van dit geweldige debuut?