Als Georgia haar trouwjurk aan het passen is, zie ze buiten haar verloofde lopen met een andere vrouw en kind. Wat is hier aan de hand?
Geschokt slaat ze op de vlucht, ze kan maar 1 plek bedenken om naar toe gaan: De wijngaard van haar ouders in Californië. Helaas treft ze daar niet de veilige plek waar ze op had gehoopt, want het rommelt in haar familie. Moet ze daar nu ook de scherven opruimen?

Het verhaal is gesitueerd in een prachtige omgeving van druivenranken en bijzondere wijn. Door het verhaal heen krijgt de lezer een lesje biologische druiventeelt en wijnbouw, wat het verhaal net wat meer geeft.
Een romantisch verhaal vol familie-verwikkelingen wat makkelijk leest.

De cover met de roze druiventros op de witte achtergrond is mooi en eenvoudig. De ondertitel: “Romantisch familiedrama over liefde, familie en wijn tegen de achtergrond van zomers Californië” dekt de lading uitstekend.