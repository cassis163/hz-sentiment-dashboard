Samenvatting
Jovanny, een jongen met een wat teruggetrokken bestaan leert in een club nieuwe vrienden kennen. Ze trekken veel met elkaar op. Toch weet men lang niet alles van elkaar en zijn er ook geheimen voor elkaar. Zelfs de ouders van Jovanny blijken een groot geheim voor hem verborgen te houden. Als Jovanny meer te weten komt staat zijn wereld op zijn kop. Verwarring, onzekerheid en onwaarschijnlijke gebeurtenissen die hem overkomen maken het hem niet makkelijk.

Leeservaring
Wauw wat een goed boek! Het verhaal komt geleidelijk op gang en doet in eerste instantie denken aan een young adult boek; vrienden die elkaar leren kennen in een club en regelmatig met elkaar uit gaan. Als er ineens van alles gebeurd en er diverse verassende plot wendingen komen zit je in een rollercoaster van een thriller.
De plotwendingen en verbanden zijn perfect met elkaar verweven en op het eind komt alles mooi bij elkaar. Er gebeurd heel veel binnen de vriendengroep en met de hoofdpersoon Jovanny. Het is veel wat Jovanny mee maakt en bijna ongeloofwaardig maar het is een super goed in elkaar stekend verhaal.
Jovanny is het hoofdpersonage en alles wat hij mee maakt beleef je vanuit zijn ervaringen en gedachten. Alle personages zijn mooi uitgewerkt. Je kunt je er een prima voorstelling van maken en je voelt je betrokken bij het avontuur.
De schrijfstijl is prettig. Het boek leest vlot weg. Het is wel te merken dat het door een Vlaamse auteur geschreven is. Dit merk je aan sommige woorden, uitspraken en zinsopbouw. Voor de Nederlandse lezer zal dit geen probleem zijn omdat het wel te begrijpen is.
Boven ieder hoofdstuk staat een titel vermeld met de hoofdpersonen vanuit wie je dat hoofdstuk beleven moet. Ook het wanneer op de tijdlijn van het verhaal is duidelijk weergegeven.
De cover; het blauwe oog is mooi gekozen. In het verhaal wordt duidelijk waarom. De titelkeuze wordt dan ook duidelijk. Mooi detail in de titel zijn de cursief gedrukte letters. Het geeft aan dat er veel ingrijpende en “pijnlijke” gebeurtenissen te verwachten zijn. Dit maakt zeker nieuwsgierig naar het verhaal.
Een heerlijk boek anders als de meeste thrillers. Veel onderwerpen mooi met elkaar verweven. Een absolute aanrader!