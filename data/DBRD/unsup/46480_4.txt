Dikke Freddy is een personage van Erik Vlaminck, die brieven schrijft naar allerhande overheden. Hij is hilarisch maar arm en kan zich niet veel veroorloven en leeft in de schulden. In dit boekje is hij verkast van Antwerpen naar Oostende. Hij schrijft in smakelijk Vlaams hoe hij het hoofd boven water houdt en beschrijft ironisch wat armoede inhoudt en hoe men er naar kijkt zonder er iets aan te doen.

Eerst geschreven door Vlaminck sinds 1993 als column in ALERT, tijdschrift voor sociaal werk en politiek, en nu op de website sociaal.net (http://sociaal.net/column/) werden de columns na enkele jaren gebundeld in de boekjes 'Hoogachtend, Dikke Freddy', 'Brieven van Dikke Freddy', 'Meer brieven van Dikke Freddy' en 'Dikke Freddy aan zee'. Vlaminck leest ze op tal van activiteiten ook regelmatig voor. De brievencolumns zijn hilarisch Ã©n met een grote kern van waarheid. Dik de moeite!