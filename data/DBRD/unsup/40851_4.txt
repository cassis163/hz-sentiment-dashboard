“Veel te laat nam de neuroloog het besluit om te gaan dialyseren.”…..”En toen ging het mis.”

Wat gaat er door je heen en maak je mee als moeder wanneer blijkt dat je zoon getroffen is door een nier- en longaandoening. Dit lezen we in ‘Zijspoor’, een persoonlijk verslag van Josha Zwaan.
De dagen die zij en haar gezin meemaken thuis en in het ziekenhuis, tijdens de bezoeken aan Jim die aan een dialyseapparaat ligt, worden beschreven, afgewisseld met familie herinneringen en citaten uit boeken zoals ‘Tonio’.
De angsten voor de toekomst van haar zoon Jim vormen een constante bedreiging. En hoe gaat ondertussen de rest van de familie hier mee om?
Ontspanning kan ze op de lange duur onder andere vinden in het schrijven van een nieuwe roman.

Een indrukwekkend verhaal maar door de schrijfstijl zeker niet te zwaar om te lezen.