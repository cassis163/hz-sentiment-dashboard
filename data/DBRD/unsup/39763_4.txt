Je wordt meteen in het verhaal getrokken door de prettige manier van schrijven van deze auteur. Korte zinnen en geen moeilijke woorden. Hierdoor leest het boek als een trein.
Het zijn eigenlijk twee verhalen in één boek. De hoofdpersoon Mitch Rapp kan zijn hartje ophalen als oplosser van de problemen die hij voorgeschoteld krijgt.
Navy Seals, CIA en Geheime dienst zijn volop aanwezig in deze spannende actie-thriller.
Bovendien is Mitch pas getrouwd en Anna, zijn vrouw is niet bijzonder blij met zijn werkzaamheden.
De hoofdpersonen worden duidelijk beschreven. Ik zie Bruce Willis inderdaad als een goede keuze voor de persoon Mitch Rapp. Bruce Willis speelt bijna altijd de misdaadbestrijder met de goede inborst.

De onderwerpen in dit boek zijn heel actueel. Antiterrorisme is aan de orde van de dag.
' Dit onderdeel van het vredesproces was gemakkelijk, met beschaafde mensen in een prachtige stad als Parijs, die over mooie idealen spraken terwijl de wereld vol lof over hen was. Als ze naar bed gingen droomden ze er waarschijnlijk van hoe ze de Nobelprijs voor de Vrede in ontvangst zouden nemen. Maar duizenden kilometers verderop werden jonge Palestijnse jongens en meisjes opgeleid om zichzelf op te blazen in de naam van hun god.'

Ik heb het boek graag gelezen en kijk uit naar 'Jacht op de jager' die binnenkort (eind mei 2015) bij Karakter verschijnt.
Dit boek waardeer ik met 3,5/5 sterren.