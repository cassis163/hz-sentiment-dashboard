Bij het zien van de cover van 'Voltooid leven?' van Victoria Schuurman krijg je niet direct een idee waar het boek over zal gaan. De titel maakt nieuwsgierig. Je wilt weten wat ermee bedoeld wordt. Zou het gaan over de wet die diverse politieke partijen erdoor willen hebben? Zou het gaan over een persoon die zijn leven wel voltooid vindt of wordt er iets anders bedoeld?
In de inleiding vertelt de auteur waarom ze voor de opzet voor dit boek heeft gekozen, waarom ze voor dit actuele onderwerp heeft gekozen en wat ze ermee hoopt te bereiken met dit boek.
Het eerste hoofdstuk komt gelijk binnen denderen. Je leeft mee met Anna die een onmenselijke vraag op een dag krijgt waarop je dat soort vragen niet hoort te stellen. Een vraag die je sowieso nooit moet stellen als de persoon er niet over begint, die je alleen stelt als de persoon ongeneeslijk ziek is en dan nog stel je die op een menselijkere manier, zodat de mensen niet in paniek raken. Toch is het een vraag die je aan het denken zet, waarbij je je afvraagt hoe jij zal reageren als je die vraag krijgt voorgeschoteld. Je hoopt dan stiekem dat je net zo reageert als Paul doet in het verhaal.

Lees verder op https://surfingann.blogspot.com/2019/05/voltooid-leven-victoria-schuurman.html .