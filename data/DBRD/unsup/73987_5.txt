Hoewel je vanaf het begin weet wat er ongeveer is gebeurd en wie de dader is, is dit boek ongelooflijk spannend. Vanaf het begin is het onheilspellend en dreigend, zo erg dat je zowat zelf de neiging krijgt om ramen en deuren te gaan controleren .
De schrijfstijl is prettig en de schrijfster wisselt tussen heden en verleden door middel van hoofdstukken met een datum er boven.
Eindelijk eens een boek dat met recht 'literaire thriller' is genoemd! Ik ben zeer benieuwd of haar volgende boek ook zo pakkend zal zijn!