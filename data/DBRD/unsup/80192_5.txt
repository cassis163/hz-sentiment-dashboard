Ik begon vol spanning in deel 2 van de serie Jessica Haider. Ik heb het boek niet meer kunnen wegleggen tot de laatste bladzijde.
Ik heb genoten van dit boek. Spanning, actie, emoties, ...
Tijdens het lezen ontdek je, dat je steeds meer Jessica gaat leren kennen. Hoe zij zich ontwikkelt tijdens alle doorstane acties van de geheime elitekorps Saligia, waar zij is toegelaten. Ze krijgt haar 1e opdracht als Jessy. Als minnares van de diamantair Baruch Salomons gaat zij naar Afrika en maakt kennis met de culturen daar. Ze probeert te ontdekken wat Salomons daar nu precies doet. Ze ontmoet er het gezin Bingandadi die zomaar geholpen word door Salomons. Waarom? Ze bemerkt dat als het er op aan komt, dat ze overal alleen voor staat en dat ze hierdoor nog fanatieker wordt. Tijdens haar opdracht krijgt ze te maken met haar eigen emoties omtrent haar vader, wat ze ook weer ergens een plek moet gaan geven. Je voelt tijdens het lezen de opbouw van onderhuidse spanningen. En dan het eind. Deze is zo geschreven dat je weet dat er wederom een spannend vervolg gaat komen! Je wilt doorlezen en dan is het zwaar om zoveel geduld te moeten hebben eer deel 3 uit gaat komen. Ik kijk er weer vol spanning naar uit!