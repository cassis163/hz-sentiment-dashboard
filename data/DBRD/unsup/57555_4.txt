Het boek der namen gaat, behalve als thriller, ook door als reli-thriller. Dit zal vooral komen omdat de belangrijkste karakters van joodse afkomst zijn en ook de joodse religie, de Torah en Kaballah spelen een belangrijke rol, zal hierop van invloed zijn.

Overigens betekent dit niet dat het boek alleen maar over religie gaat. Zeker niet, maar uiteraard is het wel de rode draad. Het boek der namen is een vlot geschreven boek waarbij de spanning niet uit het oog verloren wordt.

Het blijft van begin tot eind boeien. Het verhaal is goed te volgen zonder dat het verwarrend en ingewikkeld wordt. Bij het lezen van dit boek heb ik me geen moment laten afleiden. En dat vind ik altijd een goed teken.