Vonk is het verhaal van Mischa en Nikolaj, een beroemd balletpaar en ook priv√© een droompaar.
De dood van hun dochtertje bij een auto-ongeluk lijkt hun alleen maar dichter bij elkaar te hebben gebracht.
Als beide ernstig gewond raken bij een brand in hun woning en er volgens de politie sprake is van brandstichting, blijkt er van een droomhuwelijk helemaal geen sprake te zijn, eerder van een nachtmerrie!
Allebei geven ze elkaar de schuld, en beschuldigen ze elkaar ervan de ander te willen vermoorden.
In flashbacks, afwisselend vertelt vanuit beide hoofdpersonen, wordt langzamerhand duidelijk dat er in het verleden heel wat gebeurd is en dat beiden motieven hebben om de ander te haten. Maar wie van de 2 was daadwerkelijk bereid om de ander ook te willen vermoorden.
Als lezer wissel je voortdurend van mening, en ook van sympathie.
Het uiteindelijke plot is dan toch wel weer verrassend!
Het boek is opgebouwd uit korte hoofdstukken afwisselend verteld met of Mischa of Nikolaj als ik-persoon waarbij er veel wordt gesprongen in de tijd (heden - 2 jaar geleden - 9 jaar geleden - 11 jaar geleden). Dat maakte het boek wel interessant, langzamerhand vallen de puzzelstukjes uit heden en verleden in elkaar. Dat vele switchen zorgde er wel voor dat ik het boek snel wilde uitlezen (2 dagen) omdat ik anders bang was de draad een beetje kwijt te raken. Dat snelle uitlezen was overigens geen probleem want het boek leest erg vlot.