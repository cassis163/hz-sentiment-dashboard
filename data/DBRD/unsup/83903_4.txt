Barbarotti is inspecteur. Had wellicht al commissaris kunnen zijn. Maar waarom niet wordt duidelijk in het eerste deel van de serie. In De man zonder hond duurt het lang (bijna een half boek) tot we deze nieuwe held geïntroduceerd krijgen. En ook dan is zijn rol niet groot. Hij speelt niet eens een echte rol in de oplossing. Maar in zo'n boek mag het.
Na een wat impressionistisch begin wordt de verteltrant steeds dwingender. De urgentie van het verhaal wint het van het belang om een speurder of oplosser van het raadsel te krijgen.
Daarvoor is maar één woord: klasse. Dus een zeer goed eerste deel.