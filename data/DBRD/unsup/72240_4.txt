Het avontuur van Liam, Ruby, Chubs, Zu en de rest is inmiddels vijf jaar geleden. Zu heeft haar stem teruggevonden en wilt deze aan de wereld laten horen. Zu is woordvoerster voor de regering geworden. Ze vecht voor de rechten van de jongeren met PSI krachten. Maar de maatschappij is veranderd, er zijn nog steeds vooroordelen en er gaat ‘fake news’ rond. Één moment verandert alles en Zu wordt beschuldigd van verraad en nog veel erger: moord. Ze moet opnieuw op de vlucht, maar tijdens haar gevecht voor haar eigen leven en de waarheid, maakt ze plannen. Ze is niet de enige PSI-jongere waar men zich tegen heeft gekeerd of die gezocht wordt. Ze weet hoe ze de anderen moet vinden, maar met de hulp van twee onbekenden van wie ze niet weet of ze ze kan vertrouwen, duurt dat langer dan ze had gehoopt. Tijdens haar zoektocht naar haar lotgenoten, ontdekt ze steeds meer. Leugens, waarheden en onduidelijkheden.

Verrassend hoe een vierde deel de lezer opnieuw kan meeslepen in het verhaal. Sommige details worden nog kort even herhaald, voor je de voorgaande boeken en tijd geleden hebt gelezen. En een leuk detail: het verhaal gaat niet alleen over Zu, de andere personages komen er regelmatig ook nog even in voor. De introductie is niet te lang en niet te kort, hoe de wereld vijf jaar later is, was goed af te leiden in de eerste hoofstukken. Daarna begon gelijk de actie. Vanaf dat moment heeft de spanning eigenlijk niet meer stil gelegen. Dus wat dat betreft is het wel echt een Darkest Minds boek. In de andere boeken werden de personages ook steeds opgejaagd, moesten ze weer vluchten en ontkomen. Ook in dit verhaal speelde dat een grote rol. Af en toe leek het verhaal daardoor wel wat veel op de voorgaande delen, maar de manier waarop de auteur deze wereld na vijf jaar weer terugbrengt is goed doordacht.

Zo blijkt verderop in het boek dat er veel meer aan de hand is dan je in eerste instantie zou denken, dan Zu zelf in eerste instantie denkt. Tijdens haar zoektocht veranderen de zaken, haar doel verandert ook, maar ze verliest het niet uit het oog. Ze probeert verschillende dingen in één klap te bereiken, maar daar is één persoon niet genoeg voor. Ze heeft dus echt hulp nodig. Maar ze is en blijft achterdochtig, zoals we haar in de eerste drie boeken hebben leren kennen, zo is ze nog steeds wel een beetje en dat maakte het realistisch.

Maar hoe verder het verhaal vorderde, hoe meer de verhaallijn leek op de eerste drie delen maar dan in één boek en op een kleinere schaal. Op zich niet zo een grote ramp, maar ik kan me voorstellen dat er lezers zijn die deze herhaling minder op prijs stellen. Verder is het goed doordacht en zitten er wat verrassingen in die je misschien niet aan zag komen.