Europa verandert , actuele gebeurtenissen be√Ønvloeden dat proces dagelijks en de verdeeldheid is groter dan ik zou bijna willen zeggen ooit! Aanslagen , haat, dood en verderf zijn helaas niet meer uit de realiteit te bannen.

Voormalig verslaggever Gunnar Dahlgren heeft dat persoonlijk meegemaakt maar is voornemens om zijn onderzoekende brein rust te geven in een vakantiepark in de stille natuur. Met zijn nieuwe gezin bouwt hij een vredig en rustig leven op. Maar als de gebeurtenissen in Europa persoonlijker en gruwelijker worden moet hij zichzelf de vraag stellen kan ik de rust wel bewaren?

Toen ik het boek ontving dacht ik, even doorbladeren en het proloog lezen om te kijken wat voor boek het is. Direct word je echter door de auteur het verhaal in getrokken en laat het je niet meer los. Actualiteiten worden realistisch beschreven alleen dan fictief gezien nog ietsje gruwelijker gemaakt. Op bladzijde 60 stelde ik mezelf wel even de vraag, wie bedenkt zoiets? en heb ik het boek even neer gelegd om de naam koekoek te google-en. Direct daarna heb ik het boek weer opgepakt en niet meer weggelegd totdat het uit was.

Dit is een boek namelijk die je niet makkelijk naast je neer legt. Verschillende hoofdpersonages wisselen elkaar af en zo'n beetje om het hoofdstuk krijgt een ander personage het woord. Van te voren weet je eigenlijk al hoe het verhaal zich gaat ontwikkelen.

Je weet dat de engel waarschijnlijk ooit wel gepakt zal gaan worden en ook weet je wel dat dat waarschijnlijk wel door Gunnaar zal gaan gebeuren. De details daarnaartoe worden bijzonder levendig en boeiend verteld. Ook worden de ranzige en horror taferelen niet ontzien of achterwege gelaten.

Alhoewel het boek dus wel redelijk voorspelbaar is, maakt dat het verhaal niet minder spannend of boeiend. De beide karakters blijven fascineren en maken het verhaal allebei tot een geheel dat je gewoon moet uitlezen. Het plot is beeldend en zinderend geschreven en de manier van vertellen trekt je het verhaal in. Toch nog een aantal verrassende elementen zijn aan het eind in het verhaal verwerkt.

Ook het grotere lettertype en het formaat van de bladzijdes lezen zeer prettig. Ik heb 1 spelfoutje gevonden op bladzijde 96 voetsappen i.p.v voetstappen. Dit stoort mij persoonlijk niet en normaal gezien zou ik dat ook niet vermelden en vind ik dat zelfs een beetje muggenzifterij maar omdat de schrijver in het proloog aangaf dat foutjes gemeld mochten worden doe ik dat bij deze dan ook.

Voor de rest heb ik enorm genoten van dit boek en ik beoordeel het dan ook met 4 sterren. De actualiteit gecombineerd met gruwelijkheden die zo maar eens echt zouden kunnen gebeuren maken dat dit boek fascinerend is.
Een goede thriller met een vleugje horror en misschien ook wel bedoeld als eye opener voor wat er zou kunnen gebeuren als haat en irritatie omtrent vreemdelingen in Europa zich verder zouden ontwikkelen.

Ik raad iedereen die houd van actualiteiten en thriller sensaties dit boek aan.