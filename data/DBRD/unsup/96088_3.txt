Op de afdeling van een uitzendbureau wordt het afdelingshoofd vervangen. De gemoedelijke sfeer verdwijnt al snel, als blijkt dat het nieuwe afdelingshoofd 'verdeel en heers' tot in de finesses beheerst. Stuk voor stuk gaan de werknemers er aan onder door, tot dat bij één persoon de stoppen doorslaan.

Een boek dat begint met een kort hoofdstuk van Anne. Het zet gelijk de trigger 'aan', want zij kent de waarheid, maar wat is die waarheid?
Daarna worden hoofdstukken verteld uit perspectief van de werknemers van de afdeling, afgewisseld met het verhaal van Anne, wat prettig leest.
Het begin is veelbelovend, maar de uitwerking van de gebeurtenissen op de afdeling zijn soms wat traag en saai. Toch weet het verhaal te boeien, een van de hoofdpersonen heeft een traumatisch verleden. Tammy Cohen weet het zo in haar boek te verwerken dat iedereen daarvoor in aanmerking komt en dan toch op het einde nog een verrassende twist.

Het is meer een psychologische thriller dan een "IJzingwekkende thriller" zoals op de achterflap wordt vermeld. Het is nergens superspannend, maar het antwoord op hoe het precies zit, wordt tot de laatste hoofdstukken bewaard.