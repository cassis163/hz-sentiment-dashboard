Bij het zien van de cover verwacht je niet direct een roman te lezen over een verbroken relatie. Toch past de cover goed bij het verhaal. De titel kan je op meerdere manieren plaatsen; een hunkering naar liefde, een hunkering naar genot, een hunkering naar aandacht. Het is een heel sterk gekozen titel die past bij het boek.
Vanaf de eerste zin zit je erin en wordt je meegezogen in het verhaal. Eenmaal in begonnen, wil je alleen maar verder lezen, al is het maar dat je wilt weten welke keuzes Julia gaat maken, of ze de keuzes gaat maken die je vermoed dat ze daarvoor gaat kiezen, hoe het met haar moeder gaat, waarom ze zo doet als ze doet en wat het verhaal van Todi is. Langzaam aan kom je achter de levensverhalen van Julia en Todi waar uiteindelijk blijkt dat ze meer gemeen hebben dan ze dachten. Het is een verhaal met diverse onverwachte wendingen, met als hoogtepunt het plot dat anders blijkt te zijn dan je verwacht.
Het is op een vlotte, beeldende geschreven, waardoor je alles voor je ziet, hoewel je sommige dingen misschien liever niet voor je ziet. De meeste hoofdstukken zijn niet te lang, waardoor je het boek ook tussendoor zou kunnen lezen.
Het verhaal laat je geregeld nadenken over bepaalde onderwerpen zoals of je mensen nog wel kan vertrouwen. Laat je anders naar een bepaald beroep kijken, een beroep dat nog niet echt is 'geaccepteerd' in de maatschappij.
Belangrijkste thema's zijn: de band tussen moeder en dochter, omgaan met een scheiding, omgaan met schuldgevoelens uit het verleden en de hunkering naar menselijke warmte.
Het verhaal kan voor velen, die iets soortgelijks hebben meegemaakt, deels herkenbaar zijn. Misschien hebben sommigen die nu in die situatie zitten er zelfs iets aan. Ook andere delen van het verhaal zoals over de moeder van Julia kan voor velen herkenbaar zijn.
Kortom, dit is echt een aanrader voor mensen die van romans met een diepgang houden.

Lees verder op https://surfingann.blogspot.nl/2017/07/hunkering-maria-boonzaaijer.html