Het Boekenweekgeschenk van 2015 is ditmaal geschreven door Ã©en van mijn favoriete schrijvers. van Dimitri Verhulst heb ik al twee boeken gelezen en nu dus 'De zomer hou je ook niet tegen'.
Een mooie boektitel. Op blz. 59 wordt de titel nader verklaard: 'Ze geloofde dat de dingen ons overkwamen, omdat het moest. Niets was zonder reden.' Prachtige omschrijving van dat iets geen toeval kan zijn, dat het voorbestemd is. Dimitri Verhulst heeft een kenmerkende schrijfstijl waar je van moet houden.

Maar nu het verhaal. Het verhaal van de oudere Pierre die met de zwaar gehandicapte Sonny op weg gaat naar de Provence. Op een bergtop vertelt hij aan Sonny zijn liefdesrelatie met zijn moeder. Opvallend is dat de moeder in het verhaal geen naam heeft. Het verhaal van Pierre wordt verteld als een eenzijdige lange monoloog. Pierre praat, Sonny is toehoorder (spreken kan hij immers niet). Uit de monoloog van Pierre wordt duidelijk dat hij zielsveel van Sonny's moeder hield. 'De zomer hou je ook niet tegen' is een mooi verhaal over ware liefde.

Een voor mij meer dan geslaagd boekenweek geschenk.