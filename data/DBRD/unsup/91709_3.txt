Tobela wordt door de dochter van een vriend gevraagd een CD met gegevens naar het buitenland te brengen. Daar wordt haar vader vastgehouden. Tobela krijgt 72 uur de tijd om te zorgen dat de CD er geraakt, anders wordt zijn vriend vermoord. Alhoewel Tobela nu een rustig leven leidt met een nieuwe vrouw die een zoon heeft die hij als zijn eigen zoon beschouwt, vindt hij dat hij in schuld staat bij zijn vriend. Al op de luchthaven wordt hij tegengewerkt en hij slaat op de vlucht, op zoek naar een andere manier om in Zambia te geraken. Hij leent een motor, een machine die hij in eerste instantie amper kan bedwingen. De pers verdiept zich in het verhaal en wat ze niet te weten komen, verzinnen ze er wel bij. Het maakt dat hij langs de ene kant de meest gezochte misdadiger is die er maar bestaat, maar aan de andere kant heeft hij ook sympatisanten onder motorrijders die hem willen steunen en helpen.
Er gaat behoorlijk wat mis bij de onderzoekers, de jagers en het prooi.

Een politiek ge√Ønspireerd plot. Zuid-Afrika is door veel andere landen gebruikt, er waren veel partijen die hun slag wilden slaan, zowel Amerikanen, Russen, maar ook Britten en andere omliggende landen. Er is langs alle kant geld gepompt in het bewapenen van partijen, daar is veel geld in omgegaan.
Dit boek is ook bekend onder de titel Proteus.