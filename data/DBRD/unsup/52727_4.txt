Kathryn Dance is een agente van de CBI en één van de beste kinetisch experts. Ze is gespecialiseerd in het verhoren en het het lezen van de kinesica (de lichaamstaal) van verdachten. Als Kathryn de veroordeelde moordenaar Daniel Pell moet ondervragen, heeft ze het gevoel dat er iets niet klopt. Ze kan er tijdens het verhoor niet achter komen, maar Pell is iets van plan. En dat is hij, want Pell weet op spectaculaire wijze te ontsnappen.
Daniel Pell zit een levenslange gevangenisstraf uit voor de moord op de rijke familie Croyton. Pell en zijn handlangers dachten echter dat ze de hele familie hebben vermoord,maar de jongste dochter heeft het overleefd. Zij lag namelijk te slapen in haar kamertje.

Na zijn ontsnapping probeert Kathryn door middel van het verleden van Pell erachter te komen wat hij van plan is en waar hij naar toe kan gaan. Daarom gaat Kathryn op zoek naar het inmiddels 17 jarig meisje, maar ook naar Pells 'familie'. Hij heeft namelijk een zieke geeft en manipuleert mensen om ze te laten doen wat hij wil dat ze doen. De 'familie' bestond uit drie vrouwen en Kathryn probeert ze op te sporen, om er zo achter te komen waar Pell zich schuil houd en wat zijn verdere plannen zijn. Het is namelijk een kwestie van tijd voor Daniel Pell weer toe slaat. Maar Pell is slim en hij weet Kathryn en haar team steeds een stap voor te zijn.

De Slaappop is de eerste thriller van Jeffery Deaver met Kathryn Dance in de hoofdrol. Dance wordt door Deaver neergezet als een sterke vrouw die goed is in haar werk, maar ook de nodige emotionele bagage heeft.

Jeffery Deaver heeft met Slaappop een thriller geschreven met onverwachte plotwendingen die je echt niet ziet aankomen. Tot het einde blijft de spanning hoog en wordt je meegenomen in een zoektocht naar een meedogenloze moordenaar en manipulator.