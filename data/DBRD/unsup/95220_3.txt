Zoë Walker reist iedere dag met de metro naar haar werk Op een dag ziet ze in een krant een foto van zichzelf terug in een rubriek met seksadvertenties. Ze gaat uitzoeken hoe dit kan, helemaal als een andere vrouw - die net als Zoë iedere dag de metro neemt en waarvan een foto in dezelfde rubriek stond - gewurgd wordt gevonden. Loopt Zoë gevaar?
Het verhaal komt wat langzaam op gang, de personages worden behoorlijk uitgediept en dat komt de spanning niet ten goede. Het maakt wel de setting goed duidelijk. De eenvoudige schrijfstijl maakt dat het makkelijk doorleest. Pas in het tweede deel komt het verhaal echt op gang, de vaart komt er in en het wordt ook spannender. Wat knap is gedaan, is dat ik tot het einde toe op de verkeerde dader zat. Je wordt iedere keer op het verkeerde been gezet. Het plot is echt goed!
Tot slot zou het me niet verbazen als agente Kelly in andere boeken gaat terugkomen. Het karakter leent zich er uitstekend voor...