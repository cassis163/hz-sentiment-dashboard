Jenny Aron maakt deel uit van een internationaal opererende elite eenheid binnen de Duitse politie.
Vijf jaar geleden raakte ze blind bij een misgelopen operatie in Barcelona.
Sindsdien werkt ze als specialiste bij die elite eenheid bij het verhoren van verdachten en het achterhalen van de achtergronden. Maar tevens blijft ze met vragen zitten over wat er echt in Barcelona gebeurd is.

'Voor eens en altijd' is een intelligente thriller, waarbij de verschillende plotlijnen slechts op het einde samenkomen en de echte toedracht duidelijk wordt. Het boek gaat over terreur en georganiseerde misdaad met raaklijnen naar de politieke hypocrisie.
Het is een thriller over wraak. Vijf jaar later haalt het verleden haar weer in en wil ze wraak voor wat haar is aangedaan. Maar tevens wil haar tegenstreven Holms wraak op haar nemen voor iets wat zij hem in het verleden heeft aangedaan.
Het is ook een thriller over kameraadschap en onvoorwaardelijke trouw binnen een elite eenheid.
De karakters van de hoofdpersonages zijn goed en levendig uitgewerkt.
Sterk is de manier waarop hij het karakter van Jenny Aron en haar belevingswereld als blinde uitwerkt. Hoe zij via haar andere zintuigen (vnl. gehoor) een zeer geduchte tegenstander blijft.
Maar ook de andere hoofdspelers zijn boeiend en levendig uitgewerkt. De auteur heeft daarbij oog zowel voor de harde kant van hun bestaan als de meer menselijke dagelijkse problemen.

Een thriller die je tot het einde blijft boeien en waarbij je de volledige - en verrassende - waarheid pas dan kent.
Voor mij een vier sterren plus thriller