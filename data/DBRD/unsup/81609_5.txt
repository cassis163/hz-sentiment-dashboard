Nooit eerder heb ik een spritueel boek gelezen dat het geloof, de bijbel en Jezus zo op zijn kop zet als dit boek. De wereld en ons fysieke lichaam is een illusie, schuld bestaat niet, ons ego besodemietert ons, zorgt voor angst en haat in ons en probeert ons heilige ware ik te verdringen, wij zijn één met God en gelijk aan hem, wij hebben zijn krachten in ons, als wij de vijand haten, haten wij onszelf, wij hebben ons afgewend van God omdat de mens denkt hem niet nodig te hebben en het beter weet. Wij hebben ons van hem afgekeerd en kunnen hem daarom niet zien met onze ogen. Dit zijn enkele thema's uit het boek. Confronterend, shockerend en pas na veel herlezen ontdekte en begreep ik de waarde van dit omvangrijke boekwerk. Verwacht echter geen gemakkelijk toegankelijk boek. Het is wel de moeite waard voor lezers die het spirituele opzoeken en bereid zijn een geheel nieuwe blik op het geloof te werpen.