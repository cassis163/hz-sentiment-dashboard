In 'dwars door de nacht' staan vier verhalen, ze zijn herschreven door Hans Hagen.

Het boek is schitterend vorm gegeven, gebonden met een kleurrijke cover, binnenin korte bruinachtig bedrukte tekst met op iedere bladzijde een kleine tekening die het verhaal aanwijst.
Maar dat is niet alles, de grote verrassing zijn de talrijke fantastische illustraties van Philip Hopman, prachtig!

Een klein verhalend prentenboek voor wat grotere kinderen.
Voorlezen, zelf lezen, het kan allebei.

De verhalen zijn vol van fantasie, avontuurlijk, spannend in een exotische sfeer met veel wilde dieren zoals panters, kamelen, adelaars.
Er zijn ook piraten, kinderen, een grootvader, een moeder, er zijn oude bussen, bootjes en oerwouden, bergen, woestijnen en oceanen.

In de vier verhalen zijn het vooral de locaties, belevenissen en de beschrijvingen van de situatie in de verre vreemde landen, Indonesië, Syrië, Pakistan en de Galapos-eilanden die tot de verbeelding spreken.

‘Dwars door de nacht’ van Hans Hagen, geïllustreerd door Philip Hopman is ontzettend mooi en actueel. Hartelijk aanbevolen voor kinderen vanaf ongeveer 7jaar&ouder!