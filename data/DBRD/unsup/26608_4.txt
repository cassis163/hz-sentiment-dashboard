Passagier 23 de nieuwste telg van de hand van de meester van de misleiding is wederom een schot in de roos. Deze keer is de spanning en het psychologie gehalte iets minder dan we van hem gewend zijn. Maar denk niet dat je hem kan ontmaskeren en meehelpen om de dader te vinden. Fitzek misleidt jou ook in dit boek als een volleerd meester in bedrog. Al is de waanzin in dit verhaal niet zo hoog als verwacht. Toch slaagt Sebastiaan er wederom in om een origineel en mooi verhaal te vertellen, dat jou als lezer meer dan gewoon leesplezier bezorgt.
In Passagier 23 gaar Martin Shwarz tegen zijn zin opnieuw op cruise! Na het verlies van zijn vrouw en zoon heeft hij helemaal genoeg van cruises, maar het noodlot dwingt hem opnieuw aan boord te gaan. Er is opnieuw een passagier 23 gemeld en Martin moet helpen om deze zaak op te lossen.
Passagier 23 is een origineel verhaal. Met een behoorlijke dosis spanning en best veel cliffhangers brengt Fitzek onmiddellijk de vaart in het verhaal en deze spanning weet hij wederom het gehele verhaal te behouden.
Wie nog nooit iets van deze schrijver heeft gelezen, mist heel wat! Fitzek weet als geen ander hoe hij de lezer moet misleiden en hij slaagt daar ook deze keer weer in.
Net als zijn vorige boeken is Passagier 23 een stand-alone en een echte aanrader.