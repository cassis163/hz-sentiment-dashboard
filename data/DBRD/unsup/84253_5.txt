Melissa Skaye woont in Hoorn, Het stadje waar ook de moorden plaatsvinden. Melissa is getrouwd en moeder van een zoon en een dochter, daarnaast het trotse baasje van de knappe katten Toby en Bobby.
Melissa schreef al eerder korte verhalen in diverse bundels, de fantasy-reeks met Jeremy Jago en de twee thrillers, Virtuele Tango en Verboden Tranen die al snel omgedoopt werden tot de VT-reeks met het rechercheurs duo Sanne Philips en Luca Bora in de hoofdrol. Verleden Tijd is de derde thriller in deze VT-reeks.

Sanne Philips is een zeer gedreven rechercheur, ze heeft hart voor haar werk en zet zich bij iedere nieuwe zaak voor 100 % in. Luca Borra is een charmante en ervaren rechercheur en trouwe collega van Sanne. Samen vormen zij een goed geolied rechercheurs duo werkzaam in Hoorn en hebben al verschillende zaken tot een goed einde gebracht.

Nu worden zij geconfronteerd met slachtoffers van een aantal pesterijen en 2 moorden. Tijdens het onderzoek lijken de slachtoffers op de een of andere manier verband met elkaar te hebben. Verbanden die terug leiden naar een gebeurtenis op een kinderkamp van 15 jaar geleden. Ook Fenna, een jonge vrouw, kampt met “spoken “uit het verleden en wordt in het heden geconfronteerd met onverwerkte gebeurtenissen en lastig gevallen door een onbekend iemand die een psychologisch spelletje met haar speelt.

Originele onderwerpen op een unieke manier met elkaar gecombineerd. De continue aanwezige spanning en vele puzzelstukjes die vragen oproepen en om een antwoord schreeuwen, maken dat je het boek het liefst in een ruk uitleest. Dit in combinatie met de vlotte toegankelijke schrijfstijl van Melissa zorgen ervoor dat je helemaal in het verhaal zit. Met het schrijven van Verleden Tijd is Melissa boven zichzelf uitgestegen en heeft een thriller geschreven die staat als een huis. Het boek eindigt met een enorme clifhanger! Hopelijk hoeven we niet al te lang te wachten op deel 4. Het is voor mij nog lang geen Voltooid Verleden Tijd! Een thriller die je als thrillerliefhebber gelezen moet hebben!!!
Chapeau Melissa Skaye!!!

Ik beoordeel het boek dan ook met 5*****