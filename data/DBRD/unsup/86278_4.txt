"De cover van het boek is mooi maar te gezapig voor een thriller. Je zou deze cover perfect kunnen verwachten bij een romantisch boek. Een ietwat mysterieuze foto van het chateau had meer indruk gemaakt denk ik. Als je de titel bekijkt sluit die natuurlijk perfect aan bij de foto dat wel. Een boek van 442 bladzijden dik dat door de heerlijke schrijfstijl van Anya zomaar wegsmelt. Prachtige beschrijvingen die je helemaal in de sfeer brengen van de omgeving van het dorp. De manier waarop de hoofdstukken beginnen draagt ook bij tot de sfeerschepping; plaats, dag, datum, weertype, windsnelheid, temperatuur. Er zijn trouwens twee soorten nummeringen van de hoofdstukken, gewone cijfers en Romeinse cijfers. De hoofdstukken met Romeinse cijfers zijn ook in cursief schrift. Het is onmiddellijk duidelijk dat deze van een onbekend persoon komen, die tot laat in het verhaal verborgen blijft. Anya Niewierra weet waarover ze schrijft, het is duidelijk dat ze de omgeving waar het zich afspeelt goed kent en ook de geschiedenis die eraan vast hangt. Nieuwsgierig als ik ben, heb ik tijdens het lezen af en toe wat opzoeking gedaan op internet. Ik kwam tot de vaststelling dat het klopte met wat er geschreven stond in het boek. Ook Google Earth was weer van de partij, zo kon ik, spijtig genoeg maar voor een klein stukje, meeproeven van de sfeer van Mosset. Ik hou wel van dit genre boeken waarin je als lezer helemaal kan meeleven. De plot is heel sterk en de spanning zit er goed in, spanning op alle vlak. Het is thriller waarbij je als lezer meegesleept wordt in het dorpsleven, de geschiedenis, de romantiek. Deze dingen wisselen mekaar af in het boek zodat het niet saai of langdradig wordt maar je steeds weer uitkijkt naar n van deze dingen omdat je benieuwd bent hoe het verder gaat. De hoofdstukken van de mysterieuze persoon zijn wel erg duister en heel spannend en je vraagt je voortdurend af wie het is. Het personage van Tess is prachtig neergezet. Haar emoties zijn heel tastbaar. Een vrouw met een hele geschiedenis die op zoek is naar een nieuwe balans in haar leven maar wat brengt haar die zoektocht allemaal_ Ook de andere personages zijn mooi beschreven en ze zouden allemaal wel eens iets verborgen kunnen houden, wie weet? Ik heb ontzettend genoten van dit boek de schrijfstijl van Anya Niewierra is mijn ding, ik kijk al uit naar haar volgende thriller."