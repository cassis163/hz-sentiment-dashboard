Toen ik hoorde dat er een vierde deel in de Milleniumreeks was, van een andere schrijver, was ik wat op mijn hoede. Een meesterwerk zoals de trilogie zou moeilijk te vervolgen zijn dacht ik.
Toch heb ik enorm genoten van dit boek. Sterk geschreven, goed plot, onverwachte wendingen, allemaal ingrediënten voor een pageturner.
Eén opmerking toch, volgens mij gaan veel, vooral oudere, lezers moeite hebben met de technische kant van het verhaal, de vele verwijzingen naar IT en de moeilijke wiskunde.
Ik heb zelf jaren in de IT-business gewerkt en daardoor was het voor mij wel te doen, mijn echtgenote moest me echter dikwijls uitleg vragen om goed te kunnen volgen.