Wat als je leven overhoop gehaald wordt achter je rug om ? Wat als je niet alleen denkt gestalkt te worden, maar het ook nog zo blijkt te zijn ? Wat als niemand je in eerste instantie gelooft ? Dat overkomt Zoë , een van de twee hoofdpersonages.
Op een dag ziet Zoë een contact advertentie staan in een krant die ze zelf niet heeft geplaatst , maar waar onmiskenbaar tussen de andere afbeeldingen ook haar foto bij staat , of toch niet ? Ze legt het haar vriend Simon, zoon Justin en dochter Katie voor ,maar die wuiven het weg. “Vast iemand die op je lijkt.” Maar het zit Zoë niet lekker. Ze reist elke dag met de trein naar haar werk en ondertussen is daar het steeds het zelfde onheilspellende gevoel. Daags erna vinden vreemde gebeurtenissen plaats met andere vrouwen uit de contact advertenties, valse profielen ook. Ze besluit de politie te bellen maar die nemen haar verhaal alleen ter kennisgeving aan , op 1 persoon na. Kelly, een eerder geschorste rechercheur , gaat op eigen houtje op onderzoek uit , en neemt daarbij grote risico’s haar tweede kans in haar baan te verliezen. Haar chef Rampello neemt dat haar niet altijd in dank af. Zoë ondertussen, vertrouwd niemand meer, haar vriend Simon blijkt gelogen te hebben , haar dochter Katie heeft opeens een wel heel bezorgd vriendje, haar beste vriendin Melissa neemt t allemaal nog wel nuchter op . En Justin hangt tussen Zoë , Simon en Melissa in. Ondertussen weet ze zeker dat ze gestalkt wordt en zij het volgende slachtoffer zal worden ,maar wie zit er dan achter al die valse contact advertenties ? Haar baas op het makelaars kantoor die vele extra exemplaren van de krant verzamelt ? Het toneel vriendje van haar dochter Katie ? De man die haar achtervolgt op het perron ? Wie heeft een reden haar te vermoorden en waarom ?

Na een aanvankelijk wat traag begin , door het uitgebreid voorstellen van de hoofdpersonages en hun sociale leven in heden en verleden ,maar zeker wel nodig om later het verhaal in elkaar te steken, komt het boek snel op gang en zit het verhaal goed in elkaar. Het nodigt bladzij voor bladzij uit om verder te willen lezen. Naast de hoofdpersonages worden ook de andere personen goed uitgelicht . De emoties zijn voelbaar. Hoofdpersonage Kelly evolueert het meest . Ze heeft in het verleden fouten gemaakt , maar heeft er van geleerd en neemt het voortouw in het onderzoek .Waar anderen nog even net iets langer wachten, is zij haar superieuren steeds net iets voor , wat haar aanvankelijke gereserveerde chef toch uiteindelijk wel waardeert en uiteindelijk bijdraagt tot opsporing van de dader(s) . Maar ook Zoë verandert , aanvankelijk bang voor alles, ontwikkelt ze zich doordat ze voor een onmogelijke keuze staat, waarbij ze het hoofd koel moet zien te houden, tot een dappere vrouw.

Amper een jaar naar haar debuut Mea Culpa ( verschenen in Nederland in 2016 ) verschijnt het tweede boek van de hand van Clare Macintosch, Ik zie jou,ook weer een sterke thriller. Langzaam maar zeker worden de schroeven aan gedraaid en wordt er naar de spannende ontknoping toegeschreven .

Niets is wat het lijkt ……………