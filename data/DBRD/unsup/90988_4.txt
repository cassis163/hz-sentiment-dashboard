Ooit - een half leven geleden - heb ik al eens een poging gedaan om dit epos van Goethe te overwinnen. In het Duits. Niet gered.
Nu volgt mijn echtgenote een opleiding literair vertalen en is Ard Pothuma één van de docenten. Aanleiding om een hernieuwde poging te wagen en ... dankzij het mooie vertaalwerk ... gered!

En niet alleen dat: ik vond het een waar genoegen om deze klassieker te lezen. Het tweede deel vond (ook) ik een stuk lastiger en eerlijk gezegd kon ik het verhaal niet altijd even goed volgen. Volgens mij heb ik voor dat deel onvoldoende de tijd genomen, te ongeduldig en dat werkt dus niet. Dat de waardering niet uitkomt op de meer dan verdiende 5 sterren is dus geheel en al op mijn conto te schrijven. Zeker niet op die van de vertaler en al helemaal niet op het conto van Goethe.
Meesterwerk.