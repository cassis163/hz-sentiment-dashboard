De tweede van Elizabeth Haynes is zeer geslaagd, ook al heeft deze niet die onderhuidse spanning die haar eerste zo geweldig goed maakte.
Het verhaal begint met de boatwarming en de vondst van het lijk de vroege ochtend daarop. Daarna maakt Haynes gebruik van het beproefde middel van flashbacks om het leven van Genevieve te reconstrueren vanaf haar werk in Londen. Daar heeft ze twee banen zodat ze vlug genoeg geld kan verdienen. Knap gedaan, de auteur slaagt er wonderwel in om je aandacht vast te houden.
Want dit is niet evident in dit verhaal. Het is geen echt spannend verhaal alhoewel ze er toch enkele spannende situaties heeft ingebracht. Maar door de enigszins trage opbouw van het hele verhaal is ze daar niet in geslaagd, het verhaal dut soms in. Zo bevat het deel van Londen veel herhaling, het draait voortdurend rond hetzelfde.
Psychologisch zit het wel redelijk goed in elkaar, maar ik miste wel de diepere achtergronden. De auteur heeft zich voornamelijk geconcentreerd op de misdaad en de direct gerelateerde achtergronden.
Toch is het een boeiend verhaal. Het wonen op een boot heeft ze heel erg beeldend beschreven, je kan je er zo een voorstelling van maken dat je zelf op een woonboot zou wonen. Ook de sfeer tussen de 'bootmensen' draagt bij tot deze verbeeldingskracht. Herkenbare mensen en situaties. Je kunt je er zomaar in inleven.
De plot stelt voor een doorwinterde thriller lezer een beetje teleur ook al zag het er op het eerste zicht goed uit. Maar toch is het een intrigerend, boeiend en zeer leesbaar boek geworden.