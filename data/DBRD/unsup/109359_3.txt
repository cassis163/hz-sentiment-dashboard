De bijzondere familieband tussen de tweeling Karena en Charles komt in dit boek mooi naar voren. Charles heeft een bipolaire stoornis en is gefixeerd op tornado’s en ander heftig weer. Op de dag dat ze 18 worden gebeurt er iets fataals waardoor ze het contact verliezen. 20 jaar later krijgt Karena een telefoontje van een psychiatrische instelling waar haar broer is opgenomen. Als ze daar komt blijkt hij weg te zijn. Dan begint de grote zoektocht naar haar broer.
Het eerste deel van het boek ging heel vlot en ik wilde steeds weten hoe het verhaal verder ging. Het deel waar de schrijfster Jenna Blum
20 jaar terug ging in de tijd las een stuk taaier. Voor mijn gevoel had de schrijfster wat sneller door dit stuk mogen gaan. Toch bleef ik wel geïnteresseerd naar hoe het verhaal afliep. Het laatste deel las wel weer heel vlot weg en kwam de bijzondere familieband goed naar voren.