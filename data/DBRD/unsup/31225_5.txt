Dit lag al (veel te) lang ongelezen in de kast. Wat een mooi boek, goede thriller, maar ook qua roman een zeer geslaagd boek. Jammer dat ik het 31-augustus uit las, anders had het meegeteld in de maand van lezen uit eigen boekenkast!
Een zeer rijke, exentrieke zakenman Troy Phelan, (denkt) dat hij ongeneeslijk ziek is en schrijft net voor zijn zelfmoord zijn testament. Of eigenlijk schrijft hij er 2, het eerste wordt live ondertekend in het bijzijn van advocaten, psychiaters en camera's die het gebeuren in andere kantoren aan de verschillende groepen kinderen eveneens live tonen. Nadat de camera's gestopt zijn ondertekent hij een 2e testament, wat dus het laatste rechtsgeldige is. In dit testament zit de plot voor het boek: zijn echtelijke kinderen krijgen veel minder dan ze op basis van het voorlaatste testament dachten. De kinderen, het vruchtbare resultaat van 3 huwelijken, beginnen samen met zijn 3 exen een juridisch gevecht, terwijl de advocaat van Troy Phelan op zoek gaat naar een buitenechtelijk kinkd van Troy, die heel rijkelijk bedeeld wordt.
Een boek vol spanning en interessante relaties.
Met deze recensie (die ik zo'n 3 weken na het uitlezen schreef) ben ik weer bij met mijn recensies.