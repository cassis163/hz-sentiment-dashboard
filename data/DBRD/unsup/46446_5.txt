De eerste keer dat ik 5 sterren geef! Peter James heeft zichzelf overtroffen. Een ongelooflijk spannend verhaal, waarbij de verhaallijnen een tijd langs elkaar lopen en uiteindelijk samen komen. Tot op het einde heel spannend. En ondertussen leef je mee met inspecteur Roy Grace. Zijn vriendin Cleo wordt zwanger en hij is zielsgelukkig en vraagt haar ten huwelijk. De lzer krijgt bovendien meer informatie over de verdwenen vrouw van Roy Grace. In het vorige boek kwam ze al even in beeld, maar nu weten we zeker dat ze nog leeft. Ze is kennelijk bij een soort Scientology kerk terecht gekomen. Zou ze ooit, in een volgend deel, in contact komen met Roy Grace? En hoe moet dat dan met Cleo? Ik ben en blijf een fan van Peter James!