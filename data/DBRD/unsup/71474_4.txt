Nieuwe thrillerreeks

Succesvol thrillerauteur Anja Feliers speelt in haar nieuwe thrillerreeks in op vrouwelijke angsten en paranormaliteit. Toch komt Kathleen ook voor in dit boek, dat verscheen op 23 april 2019.

Het verhaal

Op een kille lentedag gebeurt het ondenkbare voor Caro Westerhof: haar gezin blijft verwoest achter wanneer haar echtgenoot sterft en één van hun kinderen spoorloos verdwijnt. Onmacht neemt haar leven over, maar onverwacht maakt het verdriet ook nieuwe krachten in haar los. Wat gebeurde daar op die dag, dat zij een leuk uitje hadden? Caro komt er maar niet uit en leert contact te leggen met haar verloren liefde over de grenzen van de dood heen. Maar kan ze vermijden dat haar zoektocht als medium ook andere familiegeheimen blootlegt?

Het mystieke dat Caro steeds voelt is een mooie element

De cover is een blikvanger. In mooi paars zie je een dame die haar hoofd naar boven gericht. Gaat ze iemand kussen? Het ziet er prettig uit. De titel pakt de kern van het verhaal maar doet nog niet vermoeden dat je aan het begin bent van een spannende thriller. In de vertelperspectief van de ik-persoon lezen we over Caro. De hoofdstukken zijn mooi aangeduid met de personages waar het over gaat. Die in de 3e persoon zijn verteld. De vertelstijl is erg prettig en voor je het weet zit je al gelijk in het verhaal. Want Caro maakt iets vreselijks mee en dat grijpt je direct aan. Het is een gevaar waar elke moeder al buikpijn bij krijgt bij de gedachte. In een moment van onoplettendheid gaat je telefoon, draai je je om en zie je niet meer wat er gebeurt. En mede daardoor is Caro haar dochtertje kwijtgeraakt. En niet alleen dat. De paniek breekt uit en de angst slaat toe. Caro kan niet anders doen dan haar gevoel te volgen.

Anja Feliers heeft het talent om alles helder en duidelijk en vol emotie te beschrijven. In begin worden de personages snel duidelijk. Mogelijk krijg je als lezer een kleine hint, naar het vervolg. Maar een mooie turn in het verhaal doet weer anders vermoeden en dat is mooi gedaan. Caro gaat natuurlijk snel op zoek naar haar dochtertje Lois. De politie doet wat hij kan, maar volgens Caro is dat niet genoeg. Met hulp uit onverwachte hoek, komt zij steeds een stapje dichterbij. Een ontmoeting met Kathleen bekend uit de eerdere boeken, maakt het boek compleet en is een leuk detail.

"Wat hij mij zei" is een boek vol emotie en spirituele touch. Familie en familiebanden zijn belangrijk in het verhaal. Het is een boek dat je niet zomaar loslaat. De onderhuidse spanning is voelbaar. De plottwist is echt een verrassing. Het is een echte aanrader en ik kijk al uit naar het volgende deel met Caro.

Hartelijke groeten, Annette Overvoorde
Birdy's Boeken (Blog)
https://birdysboeken.blogspot.com/2019/05/anja-feliers-wat-hij-mij-zei.html