Ik heb het boek in enkele dagen gelezen. Het is een beetje voorspelbaar allemaal en niet echt heel erg spannend. Wel vind ik het boeiend om te lezen hoe het in het wereldje toegaat. Ik heb nooit zo stilgestaan bij de vrouw achter de crimineel e.d.
Schone handen gaat over Sylvia en Eddy, een stel dat in een mooie woning in Amsterdam woont. Het ontbreekt hen aan niets, tenminste, financieel niet. Maar hun geld is criminieel geld en het leventje dat Eddy leidt, gaat Sylvia steeds meer tegenstaan. Ze besluit bij hem weg te gaan. Eddy heeft ondertussen zijn handen vol aan zijn vriendin, zijn maatje op het criminele vlak en lijkt zelf ook steeds verder in de problemen te belanden. Sylivia ziet kans om haar leven op te bouwen in Almere, maar dat staat Eddy niet aan.
Als hij probeert om Sylvia terug te halen naar Amsterdam loopt alles vreselijk fout. Hoe en wat, dat moet je zelf maar lezen.
Schone handen is een heerlijk boek dat ik met veel plezier heb gelezen.