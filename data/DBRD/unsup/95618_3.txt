Je zou kunnen zeggen dat ik fan ben van Niccolò Ammaniti. Anna is het vierde boek van hem dat ik las. Ik haal je op, ik neem je mee is een van mijn favoriete boeken. Ammaniti’s beschrijvingen van het Italiaanse platteland zijn prachtig, hij weet altijd interessante personages te scheppen en zijn verhalen zijn zo spannend dat ik ze met ingehouden adem in een ruk uit heb gelezen. Je begrijpt dat mijn verwachtingen van dit boek dan ook nogal hoog waren.

Voor andere Ammaniti-liefhebbers is het misschien vreemd om een recensie van een boek van hem te vinden op een site die kinderboeken recenseert. Maar ik vond dit boek in de bibliotheek bij de jeugdboeken, bij de categorie D, dus geschikt voor lezers vanaf 15 jaar.

Op de drempel van volwassenheid
Anna is een meisje van dertien jaar dat met haar 8-jarige broertje Astor probeert te overleven op Sicilië, nadat er in 2020 wereldwijd een virus heeft rondgewaard dat alle volwassenen heeft gedood. Anna is van mening dat ze op het vasteland kans hebben om het virus te overleven. Maar de tijd begint te dringen, Anna staat op de drempel van volwassenheid.

Lees verder op mijn site