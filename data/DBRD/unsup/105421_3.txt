Zwermtijd is een YA verhaal over Rhania, een rebelse onderzoekster die in een dystopische wereld leeft in een van de schachten onder de grond. Zij ontdekt iets bijzonders dat bovengronds plaatsvindt, maar dat lijkt in de doofpot gestopt te worden. Onverwacht mag ze wel op onderzoek uit en komt op een plek waar de zwermen insecten die de aarde overheersen op onverklaarbare manier geen invloed hebben. Er volgen allerlei avonturen en intriges. Uiteindelijk doet Rhania ontdekkingen die het leven op aarde ten goede kunnen veranderen. Helaas neemt ze niet de verantwoording om dit met de mensen onder de grond te delen.
Het verhaal is bij tijden lekker spannend, maar de personages ontwikkelen zich nagenoeg niet. De wereld lijkt belangrijker te zijn dan de mensen. Het verhaal heeft een originele insteek wat betreft de vele dystopische verhalen voor YA die de afgelopen tijd zijn verschenen. Het is eens iets anders. Daarom raad ik dit boek aan bij de doelgroep.