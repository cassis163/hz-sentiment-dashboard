Dit laatste boek vond ik wel het mooiste van de "milennium trilogie".
Het tweede deel loopt eigenlijk door in dit deel.
Er kwam voor mij wel enkele keren een punt waarop ik me er doorheen moest bijten, omdat er erg veel informatie kwam, maar er weinig gebeurde. Het aantal personen was naar mijn idee in dit deel nog wel het grootst en terugbladeren was een paar keer echt noodzakelijk, omdat ik me niet meer kon herinneren wie een bepaalde persoon ook alweer was. Brember hield aantekeningen bij, schreef ze, en dat was best handig, denk ik. Soms, als ik net op een punt was waarop ik vond dat het moeizaam begon te worden, gebeurde er dan plotseling weer iets heel verrassends, zodat ik weer echt zin had om verder te lezen.
Ik heb over dit laatste boek lang gedaan, doordat ik weinig aan lezen toe kwam, maar had telkens weer zin om het op te pakken, net als de andere 2 delen trouwens.
Erg knap om zo'n boek in elkaar te kunnen draaien en het tegelijkertijd leuk,boeiend en verrassend te kunnen houden. Indrukwekkend wel, wat dat betreft. Lekker, zulke onderhoudende en spannende dikke boeken. Dit deel krijgt een 5, de andere 2 kregen een dikke 4.