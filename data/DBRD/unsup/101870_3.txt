Het boek begint met een overdaad aan namen en personages. Ik vond het verhaal een beetje blijven hangen. Het was wel spannend, daar niet van hoor. Ik kreeg een beetje gevoel van de oude Engelse detectives, met 10 verschillende mogelijke daders die ieder hun eigen motieven en gelegenheden konden hebben. Het einde is naar mijn idee óf door iemand anders geschreven óf er is heel erg in geknipt door de uitgever. Het is zo afgeraffeld dat de verhouding van begin, middenstuk en slot niet klopt. Binnen 4 blz. wordt het geheel ontrafelt en uitgelegd en ook nog een sprong van 2,5 jaar in de toekomst gemaakt. Dit hele snelle einde staat absoluut niet in verhouding met het toch wel redelijk lange, middenstuk waar relatief weinig gebeurd.