Lieneke Dijkzeul – Dagen van schaamte


Titels: Dagen van schaamte
Auteur: Lieneke Dijkzeul
Uitgeverij: Ambo/Anthos
Pagina’s: 254
Lieneke Dijkzeul schrijft kinderboeken, thrillers en scenario’s. Met De stille zonde deed zij in 2006 haar intrede als thrillerauteur, het boek werd onthaald als een ‘droomdebuut’. Dit eerste deel in een reeks met rechercheur Paul Vegter werd ook genomineerd voor de Diamanten Kogel. Haar tweede thriller Koude lente werd zo mogelijk nog positiever ontvangen en werd in 2008 genomineerd voor De Gouden Strop.

Achterflap:
Pieter Elting is een geslaagd man: glanzende carrière, groot huis, dure auto. Dan slaat het noodlot toe: op klaarlichte dag wordt hij ontvoerd en vervolgens opgesloten in een lege kamer. Hoewel hij ervan overtuigd is dat hij daar nooit eerder is geweest, komt de plek hem toch bekend voor. Maar waarom is hij hier? Zijn ontvoerders geven hem geen verklaring. Integendeel, hij krijgt de opdracht er zelf achter te komen. Als hem ten slotte de schrijnende reden duidelijk wordt, bekent hij schuld, maar alleen om zijn leven te redden.
Dagen van schaamte is een verhaal over onmacht en eenzaamheid, vol psychologische spanning.

Mijn mening
Ik ben fan van lieneke! Haar vorige boek Als de padden schreeuwen haalde ook hoge punten bij mij.
Al ben ik een thrillerlezer en houd ik van boeken waarin gruwelijke moorden gebeuren, daarnaast houd ik van de kleine spanning. Geen voorgekauwde taferelen maar zelf inlevingsvermogen hebben bij de psychologische elementen in de mooie schrijfstijl van Dijkzeul. Hoe mooi zet ze ook weer in dit boek de personages scherp neer. Je kijkt bijna mee in de hoofden van de beschreven personen. Ze kunnen afkeer of medeleven oproepen enkel door de rake woorden die zij schrijft.
Pieter wordt van de ene dag op de andere ontvoerd. Vanzelfsprekend wordt niet gelijk duidelijk waarom. In kleine inkijkjes wordt langzaam duidelijk wat aan de hand is. Pieter krijgt een figuurlijke spiegel voorgehouden.

Voor boeken als dit Dagen van schaamte zou een nieuwe term uitgevonden moeten worden. Psycholgische thriller is niet de vlag die de lading dekt. Vele lezers zullen teleurgesteld zoeken naar de cliche spanning van een doorsnee thriller. Spannende roman is te zijig. Ik weet zelf geen goede term , maar dat hij uitgevonden moet worden, daar ben ik van overtuigd.
Mevrouw Dijkzeul ,het was opnieuw een waar genoegen dit nieuwe verhaal van u te mogen lezen

Schrijfstijl 5
Plot 4,5
Spanning 3,5
Psychologie 5
Leesplezier 5
Originaliteit 4

4,5