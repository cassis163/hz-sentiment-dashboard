Op de eerste zondag van het jaar besloot ik lekker weg te kruipen met dit boek, gewoon een uurtje of twee. Uiteindelijk werd het tot het boek uit was. Dit punt zegt al veel over het boek maar laat ik toch wat meer vertellen over Winter in Virgin River.

Marcie heeft na drie zware afscheid moeten nemen van haar man Bobby. Bijna een jaar na zijn overlijden gaat ze op zoek naar de man die haar deze drie jaar nog heeft laten meemaken. Ian sleepte zijn beste maat weg uit een vuurgevecht in Iran. Had hij dit wel moeten doen? Voor Marcie een zegen voor Ian een last. Marcie vindt Ian en het onthaal gaat niet van harte. Ian wil het verleden laten rusten maar Marcie wil antwoorden.

Dit vierde boek van Robyn Carr in de Virgin River serie is echt een heerlijk boek. Deze deelt wel een nummer één plek met Welkom in Virgin RIver. Wat een romantisch verhaal. Natuurlijk komen in dit deel weer Jack, Mel, Preacher en andere bewoners uit Virgin River voorbij maar dit keer zo veel minder. Centraal staan nu Marcie en Ian. Pagina's lang gaat het over twee personen, twee personen in een kleine ruimte samen met niet veel meer dan een tafel, stoelen en een bank. Beiden dragen ze wat mee, hun verleden. Is dat niet wat saai een boek wat pagina's lang maar tussen twee personen afspeelt? Nee, totaal niet, ik werd meegetrokken in een heerlijk verhaal vol emotie en liefde.

Het is de eerste keer dat een deel van de Virgin River serie overlapt in een ander deel. In Winter in Virgin River zijn een aantal dingen nog niet gebeurt die in Weerzien in Virgin River wel gebeurt zijn. Zo is er iemand zwanger en is het nog geen kerst terwijl in het andere deel de baby's is gekomen en de kerst al gevierd is. Totaal niet erg en het zijn maar details maar het was bij mij wel even he? zwanger ze had toch al een baby.

Ik kan niet wachten op boek nummer vijf. Een nieuwe horizon zal in het voorjaar uitkomen. Wie had dat gedacht dat ik deze serie zo fijn zou vinden, ik ben er helemaal weg van.