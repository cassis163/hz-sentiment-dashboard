In een huis naar Frankrijk maak je kennis met vier vriendinnen die elkaar uit het oog zijn verloren. Nu Melanie haar luxe leventje in Frankrijk binnenkort op lijkt te moeten geven besluit ze om niet dramatisch te gaan doen, maar nog even flink te genieten. Dit wil ze echter niet alleen, ze neemt daarom contact op met haar goede studievriendinnen ze neemt daarom contact op met haar goede studievriendinnen die ze helaas al een veel te lange tijd niet meer heeft gezien. Ze nodigt hun uit voor een vakantie in Frankrijk. De vriendinnen hebben op dat moment allemaal zo hun eigen problemen en Melanie ’s uitnodiging komt dan ook als geroepen. Hun hereniging zal hun leven drastisch veranderen……

Een huis in Frankrijk is een fijne zomerse roman die zich prima laat lenen om te lezen tijdens een zonnige dag of tijdens een aangename vakantie. De verhalen en persoonlijke problemen van de vriendinnen worden in de eerste helft uitgebreid beschreven, personages komen hierdoor tot leven en zullen je zo nu en dan zelfs ontroeren of een glimlach op je mond bezorgen. Ook weet de auteur de lezer op een aangename manier mee te voeren naar het mooie Frankrijk. Vooral tijdens het lezen van de tweede helft van de roman is het echt genieten. De personages hebben dan hun problemen met elkaar gedeeld en komen tot een gezamenlijke oplossing. Een regeling waar mening lezer jaloers op zal zijn. Uiteindelijk komt er dan ook nog romantiek om het hoekje kijken en kan het zwijmelen beginnen.

Een huis in Frankrijk een debuutroman die de lezer met een goed gevoel achterlaat.