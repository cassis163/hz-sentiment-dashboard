Deflo wordt beter en beter! Geen Bosmans en Deleu deze keer maar dat maakt het boek niet minder spannend. Het verhaal gaat over een groepje "scheefpoepers" waarvan Dirk Janssens de absolute krak en leider is, tot hij op de zwier gaat met Iris Bruweel. Zij is een iets ander type dan hij gewoon is, geen dom blondje maar een verstandige zakenvrouw, en wanneer zij uiteindelijk echt verliefd op hem wordt, wil Janssens de affaire stoppen. Dit is echter buiten Bruweel gerekend die wel heel ver wil gaan voor haar nieuwe vlam. Janssens wordt voor haar een echte obsessie en in haar wanhoop om hem voor haar te winnen, schuwt ze zelfs de grove middelen niet, ook al moet ze er zijn vrienden voor gebruiken. Dat er slachtoffers vallen is dan ook onvermijdelijk.
Deflo heeft met dit boek alweer een ijzersterke thriller afgeleverd. Het verhaal komt typisch vlaams over, er zijn een beperkt aantal personages en alles komt redelijk geloofwaardig over.
Het verhaal en de schrijfstijl kan best vergeleken worden met die van Patrick De Bruyn, een van mijn andere favoriete auteurs. Waar Aspe ongeveer altijd op hetzelfde niveau blijft hangen, zit er bij Deflo duidelijk een opwaartse evolutie in! Uitkijken naar meer!