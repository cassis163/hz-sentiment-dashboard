Auteur: Reggie Baay.
Als beide ouders van de auteur Reggie Baay zijn overleden vindt hij op zolder een doos met negatieven.
Deze blijken gemaakt te zijn door zijn vader tijdens zijn diensttijd in Nederlands- Indië.
Als kind van twee getraumatiseerde ouders gaat hij op zoek naar hun verleden om ze beter te kunnen begrijpen waarom alles gelopen is zoals het is geweest.
In deze documentaire-roman over de oorlog in Nederlands- Indië, vertelt hij over het leven van zijn beide ouders die de gruwelijkheden van de oorlog aan den lijve hebben ondervonden.. Zijn vader die aan de Birma spoorweg heeft gewerkt en daarna als KNIL militair gediend heeft. Het leven in het kamp en hoe zijn vader uiteindelijk kon overleven. De pijn, honger, vernedering en angst, alles wordt benoemd.
Ook de draagkracht, moed en doorzettings- vermogen laten zien hoe mensen zulke gruwelijkheden kunnen overleven.
Je krijgt als lezer een goed tijdsbeeld wat je wel doet nadenken.
Hun komst naar Nederland na de politionele acties en hoe het daarna met hen gaat.
De auteur vertelt het verhaal aan zijn broer, die hij Bestebroer noemt in het boek.
De cover is mooi maar ook mede een beetje triest door de ogen van het kind.
Ik had totaal geen weet van alles wat ik gelezen heb en ben diep onder de indruk.