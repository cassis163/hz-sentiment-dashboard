Als je leest dat dit boek gaat over 'breinvampiers', krijg je misschien al snel het beeld over een soort zombies die hersenen uit een schedelpan opzuigen. Maar zo horror is dit boek helemaal niet. Die breinvampiers zijn veel fascinerender: mensen die in staat zijn de gedachten van andere mensen te sturen en die, door zich te voeden met de levenskracht van anderen, schier onsterfelijk zijn.
Dat is een buitengewoon interessant concept, waar Simmons een behoorlijk meesterlijke thriller over geschreven heeft. Een personage als Melanie Fuller blijft je nog wel even bij, net als bijvoorbeeld dat ijzingwekkende partijtje levend schaken waarbij twee breinvampiers al hun speelstukken (mensen dus!) in hun macht hebben (ja, dat is even gruwelijk als dat klinkt). Samen met de meesterlijke schrijfstijl van Simmons leidt dit tot een absoluut meesterwerk. Lezen!