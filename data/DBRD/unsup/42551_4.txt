Kom hier dat ik u kus is het verhaal van drie keer Mona. En dat zijn drie episodes uit haar leven. In alle staan herkenbare problemen en gewone mensen centraal. Niets menselijks is ons hierin vreemd.

In de eerste episode draait het om Mona als kind en de gezinssituatie waarin zij opgroeit. In de tweede leren we een jongvolwassen Mona kennen. Ze heeft een dan baan bij een bekende regisseur en ze krijgt hier een relatie met een bekende schrijver. In de derde episode is Mona een dertiger. Haar vader is dan ernstig ziek en zij leert haar vader in deze situatie als een heel ander mens kennen.

Gedurende het hele verhaal staan menselijke relaties centraal. Mona is en blijft een persoon die niet graag op de voorgrond treedt, zich wegcijfert voor anderen en hun altijd wil blijven plezieren. Dit soms tot het ergerlijke. Wel bijzonder hoe auteur haar karakter met steeds dezelfde eigenschappen neer heeft gezet. Ze blijft herkenbaar, net als alle andere personages die ook met het verhaal meegroeien.

Hoewel er geen bovenmatige gebeurtenissen voorkomen in het verhaal en het eigenlijk een beetje door suddert blijft het wel boeien. Wellicht komt dat door herkenbare menselijke situaties, relaties en onhebbelijkheden. Zeker is dat de zachte Vlaamse taal hier aan bijdraagt. Die geeft het verhaal toch een wat andere dimensie.