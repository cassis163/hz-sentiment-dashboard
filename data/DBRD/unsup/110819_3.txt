Dit was mijn eerste kennismaking met de boeken van Lieneke Dijkzeul. Goed boek, ik zou het willen typeren als een thriller met detective-achtige trekjes. De spanning wordt langzaam maar zeker opgebouwd, hoewel het lange tijd lijkt of er weinig tot niets gebeurt. Inspecteur Vegter probeert de diverse lijntjes aan elkaar te knopen, maar komt maar steeds niets verder. Op 2/3 van het boek komt ineens de vaart in het boek en wordt je steeds dieper meegezogen in het verhaal. Het einde is onverwacht, maar doet precies recht aan het boek.
De personages in het boek zijn heel herkenbaar neergezet. Geen rare typetjes, maar mensen zoals je ze zo op straat kunt tegenkomen. Prima boek dat ik achter elkaar uit heb gelezen.