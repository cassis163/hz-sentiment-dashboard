Wanneer Lotte van haar rijke, oudere echtgenoot is gescheiden besluiten haar vriendinnen Heleen, Ebe en Sonja voor wat afleiding te zorgen. Onder het motto ‘terug naar de basis, terug naar het aardse’ huren ze een moestuin.
Niet gehinderd door enige kennis van zaken storten ze zich op het wieden, zaaien en planten. Hoewel Lotte de nodige tegenzin moet overwinnen, blijkt het al gauw een schot in de roos. De tuin is een waar paradijsje en ze ontmoeten allemaal sympathieke mensen.
Dan wordt de rust verstoord door sabotage en gaan de vriendinnen op onderzoek uit. Zal het ze lukken de schuldigen te achterhalen? En vinden ze en passant waarnaar ze op zoek zijn?
Champagne & aardbeien is vlot geschreven en zorgt voor een paar uurtjes onbekommerd leesplezier.