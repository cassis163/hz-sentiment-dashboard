Een bloedstollend spannend, huiveringwekkend boek waarin niets of niemand wordt gespaard.
'Meedogenloos' van J. Sharpe & Melissa Skaye.

Van beide auteurs had ik nog niet eerder iets gelezen en ik liet me dan ook graag verrassen.
En óf dat gelukt is! De verschillende verhaallijnen denderen in een rotvaart door, om uiteindelijk allemaal samen te komen in een nietsontziende finale.

De 2 zusjes Mandy en Lisa, die op de vlucht slaan nadat hun ouders zijn omgebracht.

De 17-jarige India, die gedwongen wordt tot prostitutie.

Journalist Tim, die zijn ex-vriendin Suzanne opzoekt nadat zij gegijzeld is geweest.

Wat hebben al deze mensen met elkaar gemeen, wat is de rode draad die hen met elkaar verbindt?

Het duurde niet lang voor het verhaal me helemaal te pakken had, dat ik de bladzijden steeds sneller om wilde slaan om maar te wetem hoe dit verder ging.

Verwacht geen braaf verhaaltje, verwacht geen 'en iedereen leefde nog lang en gelukkig', maar verwacht 273 pagina's lang spanning in sneltreinvaart.

Het onderwerp is keihard en in- en intriest. De confrontatie die je er als lezer mee krijgt is onverwacht en overweldigend.
Een 18+ waarschuwing zou geen kwaad kunnen, zeg maar... niet voor tere zieltjes,  dat is zeker.

Als dit het resultaat is van een eerste samenwerking, ben ik enórm benieuwd naar wat er nog meer te wachten staat.

Toch geef ik het géén 5 duimpjes, omdat eea toch wel op wat veel toeval rustte én ik het nut van de mailtjes die Tim krijgt niet helemaal snapte (maar wellicht ligt dat echt aan mij hoor).

Maar hey, met 4,5 duim is zéker niets mis, ik ben van plan nog veel meer van deze auteurs te gaan lezen!