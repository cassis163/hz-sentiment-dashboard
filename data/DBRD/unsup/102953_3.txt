Ted en Castro werken bij de DEA (anti drugs bureau van VS) en zijn bezig met een undercover opdracht om te zoeken wie verantwoordelijke is voor de nieuwe rape drug J. Verschillende jonge meisjes zijn al slachtoffer geworden, sommmige met dodelijke afloop. Tijdens een opdracht in het veld overlijdt Ted op een snelle en gruwelijke manier voor de ogen van Castro.
Alex Blake is dokter, wetenschapper en gespecialiseerd in DNA profielen. Ze zit mee in een comissie om nieuwe of bestaande dodelijke ziekten die mogelijk een epidemie kunnen vormen te onderscheppen.
Castro en Alex komen elkaar tegen tijdens de afwikkeling, lees doofpot, van de dood van Ted. Men probeert het af te doen alsof Ted zelf aan de coca√Øne zat. Castro weet beter en is bereid ver te gaan om de waarheid te onderzoeken.
De symptomen die tot de dood van Ted geleid hebben, komen plots ook bij andere mensen voor, in eerste instantie bij kinderen, daarna ook bij volwassenen. Wanneer dan ook nog eens blijkt dat personen die in contact zijn geweest met een slachtoffer, ook overlijden, is het hek van de dam. Paniek beheerst de politiek en de maatschappij. Er worden schuldigen gezocht en al helemaal wanneer de vraag zich voordoet: is dit een toevallige nieuwe ziekteverwekker, of is dit gefabriceerd en bewust verspreid? Bioterrorisme?
Aan Alex en Castro om dit uit te zoeken. Ze worden door verschillende instanties tegengewerkt.

Het is dat ik een achtergrond heb van klinische scheikunde en informatica, want anders zijn sommige stukken in dit boek best wel moeilijk te begrijpen. De auteur doet wel veel moeite om het allemaal uit te leggen, maar daardoor komt het soms wat te belerend over.
Er zit ook een serieuze politieke laag in dit boek.

Het duo Alex en Castro zou wat mij betreft wel eens het begin van een reeks kunnen zijn.