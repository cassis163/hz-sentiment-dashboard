Jason Kolarich en Shauna Tasker zijn partners in hun eigen advocatenpraktijk. Jason is strafpleiter en Shauna behandelt de ‘andere’ zaken. Jason heeft zijn vrouw en kind verloren, heeft problemen met zijn knie en is ongemerkt verslaafd geraakt aan pijnstillers. Alle mensen in zijn omgeving zien dat het niet goed gaat met Jason, behalve hijzelf! Op een dag komt er een nieuwe cliënt, James Drinker, bij hem om advies in te winnen.
James verwacht, onterecht?, aangeklaagd te worden van moord op twee vrouwen waarmee hij kort contact heeft gehad en vraagt Jason om hulp. Hoe zou je iemand anders voor een moord kunnen laten boeten. Wat moet je dan doen…? Jason belooft James bij te staan en maakt het zichzelf daardoor erg moeilijk. Is James wel wie hij zegt te zijn? Klopt zijn verhaal wel…?
Kort na dit bezoek komt Jason in contact met Alexa Himmel, stenograaf, en begint een spetterende relatie met haar. Alexa ‘helpt’ Jason aan extra pijnstillers; blijft dag en nacht bij hem om als Alibi te fungeren: Jason denkt nl dat James Jason met de moorden probeert te verbinden…Maar wat is er nu eigenlijk allemaal waar en wat niet?
Uiteindelijk komt er dus een rechtszaak tegen Jason en dan wordt de complete toedracht langzaam duidelijk…

Het Laatste Alibi is een Legal thriller die heel erg langzaam op gang komt. Voor mij werd het de laatste 100 pagina’s pas echt interessant. De plot is wel erg goed uitgewerkt. De manier waarop het verhaal verteld wordt is boeiend. Ieder hoofdstuk wordt vanuit het perspectief van Jason of Shauna neergezet. Verder wordt er in de tijd heen en weer gesprongen, dus daar moet je wel goed op letten. Dit maakt het wel spannender en de rechtszaak tegen Jason boeiender.