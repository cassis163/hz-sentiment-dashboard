Dit boek heb ik gewonnen bij uitgeverij House of Books. Het is een genre dat ik normaal niet vaak lees maar uiteraard wil ik het best lezen en recenseren. Het gaat over drie veertigers:Anna (42), Esmee (40) & Caro (40)Ze ontmoetten elkaar twintig jaar geleden. Ze wisten al snel dat ze types voor elkaar waren. Kenmerken: gehaast, hoge hakken, niet te serieus, altijd in voor ‘nog een wijntje’ en dus blijvers op feestjes. Inmiddels is hun leven enorm veranderd, de vriendschap niet. Alleen zien ze elkaar veel te weinig, daarom schrijven ze. Want het is heel prettig om te weten dat je niet de enige bent met zo’n fantastisch rotleven.
Het is niet echt een verhaal maar een verzameling gesprekken van de drie over hun leven als veertiger.Ze "zeuren"over hun kinderen, hun partner of ex en dat ze niet meer sexy zijn. Hun puberende kids geven vaak ongezouten meningen over hen.Bijvoorbeeld : Ik zou geen chips in het karretje gooien als ik jou was, mama, je broek puilt nu al uit... Zeer vermakelijk.En zo zijn er meer dingen waar de dames over schrijven.Caro zit op Tinder maar of dat alles is..Esmee heeft het ook niet makkelijk met haar kids en haar man doet vrolijk mee. Anna is al net zo, vroeger dacht ze op haar veertigste nog op hakken te kunnen lopen en alles anders te doen dan haar moeder... Nu ze veertig plus zijn hebben ze een fantastisch rotleven.
Ik behoor tot dezelfde leeftijdscategorie als deze drie vriendinnen, maar ik heb geen kinderen,al jaren een partner en ik drink niet. Toch heb ik me vermaakt met dit boekje dat ik binnen twee uur uit had. Het is leuk als tussendoortje en voor heel veel mensen heel herkenbaar.