Rechercheur Sam Porter is al 5 jaar opzoek naar een seriemoordenaar die de inwoners van Chicago terroriseert.
De seriemoordenaar straft mensen door hun kinderen te ontvoeren en om vervolgens diens oren, de ogen en dan de tong op te sturen naar hun ouders.

Er wordt een verkeersslachtoffer gevonden die in het bezit is van een pakje waarin zich een oor bevindt. Porter wordt er bijgehaald en de klopjacht op de dader begint opnieuw.
Zullen zij de dader deze keer te pakken krijgen en vinden zij het slachtoffer op tijd? Of verdwijnt hij wederom zoals in de voorgaande jaren?

Horen Zien Zwijgen is een thriller van J.D. Barker.
Het verhaal is geschreven in een vlot leesbare schrijfstijl en er wordt in de hoofdstukken duidelijk onderscheid gemaakt tussen de diverse hoofdrolspelers.
De afwisseling tussen de rechercheur en het dagboek van de dader geeft dynamiek aan het verhaal. Het is fijn om op deze wijze een stukje achtergrond mee te krijgen van de dader.
Het verhaal heeft een goed en verassend plot en heeft mij enigszins op het verkeerde been gebracht.

De spanning komt naar mijn mening wel wat traag op gang in het boek en is in het begin weinig verassend. Dat maakt het einde van het boek gelukkig goed!

Het boek heeft een open einde en ik hoop dat het volgende boek over Porter de antwoorden bevat op de achtergebleven vragen.

Met betrekking tot de verschillende personages vond ik die van de dader sterk overkomen, alhoewel ik iets meer informatie miste over het ‘waarom’ hij medicatie slikte. Maar wellicht wordt dit ook benoemd in het vervolg.
Ik ergerde mij in het begin wel aan het feit dat de 51 jarige Sam Porter overkwam als een persoon die totaal geen weet had van moderne technieken e.d.

Tevens miste ik persoonlijk de herkenning dat er research gedaan is voor het verhaal. Voor mij persoonlijk kwamen sommige acties ongeloofwaardig over, zeker met betrekking tot de werkwijze van rechercheurs en andere politionele teams.