Gebroken begint in een ziekenhuisbed waar Skunk in coma ligt en eindigt daar ook mee. Daartussen blijf je alsmaar door lezen om te ontdekken wat er zich toch allemaal heeft afgespeeld aan het pleintje ergens in Southampton en vooral hoe Skunk in coma is geraakt.

Als lezer krijg je een kijkje bij 3 totaal verschillende families, wonend aan dit pleintje. Zij krijgen door een aantal verschrikkelijke gebeurtenissen met elkaar te maken. Daarin verweven loopt het verhaal van Skunk die beetje bij beetje vertelt hoe zij in het ziekenhuis terecht is gekomen.

Ik las het al ergens op de digitale snelweg; als de schrijfstijl van Mark Haddon je aanspreekt, dan is dit debuut van Daniel Clay zeker een aanrader. En inderdaad â€¦ ik kan me helemaal vinden in deze opmerking. Een bizar verhaal met een flinke dosis humor maar zeker ook met een dramatisch / verdrietig tintje op een zeer pakkende wijze geschreven maken dit boek tot een absolute aanrader.