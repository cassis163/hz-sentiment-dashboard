Syntopia is een ecologisch supersysteem. Als mens ben je onderdeel van het systeem. De bewoners zijn ook allemaal te volgen. Als Robin op een dag iets raars ziet in de flat gaat ze samen Timo op onderzoek uit. Maar of dat nu echt slim is??

De elementen
De cover is indrukwekkend en pakt je als lezer direct in. Syntopia is een mooi gekozen titel en kan bijvoorbeeld uitgelegd worden als: Synergie (Alles hetzelfde) en Utopia (Een betere wereld.) Het verhaal is in de is 3e persoon geschreven, wat ik heel prettig vind. Want een ik-boek daar moet ik veelal even aan wennen. We lezen het verhaal vanuit Timo en Robin en dat geeft een leuke afwisseling. De hoofdpersoon is Timo, een schoolgaande puber. Robin is zijn klasgenootje en zij woont in Syntopia. Timo zijn ouders zijn gelukkig hoe ze nu wonen en willen niet verhuizen. En ten tweede is het voor hen te duur. Als Timo bij Robin langs gaat in Syntopia, kijkt hij zijn ogen uit want Bijna alles gaat automatisch en dt begint al bij de ingang en de lift. Voor diegenen die ooit de film "De lift" hebben gezien, gaan de raderen draaien. Want de lift doet wat hij wil.

De karakters zijn voldoende uitgewerkt voor het verhaal. Al blijft het spannende verhaal veelal "hangen"in Syntopia. Het speelt zich dus met name af rondom en in dit gebouw. Het thema is echt prachtig gekozen -een betere wereld voor iedereen-. Maar zou het echt werken? Dat is nog maar de vraag/ We zijn al een eind op weg. We kunnen elkaar overal volgen. Onze sporen worden niet altijd gewist. En door onze sporen worden we gevolgd en getriggert tot zaken te doen en ook te kopen. Neem de tracking-cookies, of inlogs op websites.

Die meneer Trips lijkt een beetje "koekoek", maar misschien moeten wij als lezer eens overdenken wat Big Brother allemaal al over ons weet en wat hij daarmee kan doen. Dat klinkt namelijk al best een beetje "Syntopisch"

Conclusie
Syntopia is een superleuk, ultramodern sciencefiction verhaal, geschreven door Tanja de Jonge. En geeft een blik in de toekomst, als alles automatisch gaat en je nergens meer zorgen over hoeft te maken. Syntopia is een betere woonplek en wereld voor iedereen. Meneer Trips wil hiermee een wereldverbeteraar zijn, hij zorgt namelijk met zijn technische snufjes voor een "betere wereld". Timo is de underdog, hij gaat achter meneer Trips aan, en heeft een andere mening. Red hij het tegen meneer Trips? Een goede vraag om zelf te gaan ontdekken in Syntopia.

Waardering

4 sterren voor dit mooie verhaal, dat een kijkje geeft in de toekomst!

Hartelijke groeten, Annette, Birdy's Kids
https://birdyskids.blogspot.nl/2018/05/tanja-de-jonge-syntopia.html