Er zijn veelschrijvers en broodschrijvers die een marketingcampagne nodig hebben om hun boeken te doen verkopen of expliciet op hun kaften moeten laten vermelden 'literaire thriller'.
Er zijn schrijvers die hun tijd nemen om een verhaal voor te bereiden en het zo te schrijven dat het ook 30 jaar na verschijning nog staat als een huis, met dezelfde spanning, logische opbouw en uitwerking van personages. Zij hoefden niet aangeprezen te worden als 'beter dan...' wat voor hen bestond er niets, of 'literair...', want hun pennevruchten spraken voor zich. Forsyth is er zo een.
Goede wijn behoeft geen krans, dat is waar, maar het is niet slecht om in dit veelschrijftijdperk nieuwe ge√Ønteresseerden nog eens te wijzen op de 'echte' kwalteit, waar hele generaties crime- en thrillerschrijvers schatplichtig aan zijn...