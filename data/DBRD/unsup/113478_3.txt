Dit is een leuk jeugdboek. Het gaat over een school waar kinderen mode leren maken. Ze leren er met stoffen om te gaan en hoe ze iets kunnen ontwerpen. Het boek begint met het voorstellen van de personages. Dat is erg leuk, je hebt meteen het gevoel dat je ze kent. De namen zijn erg leuk. Zo loopt er een Mevrouw Tuitel rond maar ook een meneer Pannenkoek.
Het boek heeft twee verhaallijnen. Jewel is dol op mode en designerspullen. Ze wil dolgraag naar de Academy. Maar alleen de allerbeste, veelbelovende leerlingen worden aangenomen op deze prestigieuze school. Ze heeft haar eigen blog over kleding, mode en haar leven. Ze heeft veel volgers en hoopt er nog meer te krijgen. Ze is een bekende in de blogwereld! Op school kennen ze haar ook allemaal. Iedereen behalve Falk, ziet haar als een ster. Falk komt uit een arm gezin en zijn ouders kunnen de school eigenlijk niet betalen. Maar als Donna Sofia je vraagt om op haar school te komen, dan moet je wel gaan. Ze is reuze bekend! Falk wil ontwerper worden.
Er is elk jaar een geheime opdracht. Niemand weet wie deze opdracht krijgt en waar het over gaat. Jij als lezer ook niet. Dat maakt het mysterieus. Ook mogen de leerlingen een modeshow organiseren en dit jaar is het thema: Flamenco en Flowerpower. Creatieve geesten kunnen hier meteen iets mee!
Het is een leuk verhaal om te lezen of voor te lezen. Niet spannend, maar wel mysterieus. Het zijn nog vrij jonge kinderen die van huis weggaan om in een grote stad te leren. Het gaat over dromen verwezenlijken. Het is geschreven zoals een kind van die leeftijd de wereld ziet!
De tekeningen van Tante Beun zijn erg leuk en passen steeds goed in het verhaal. Het maakt het boek ook een stuk leuker met illustraties die je een goed beeld geven. En welk kind kan daar nu niet van genieten?

Dit boek is een leuke aanvulling in de boekenkast van je kinderen. Het is heeft een hardcover met een leeslint.
Het krijgt van mij 3***