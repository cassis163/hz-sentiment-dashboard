Teambuilding, je houdt ervan of je haat het, zo simpel is het. 5 Mannen en 5 vrouwen met in elk groepje een van de bazen, trekken de wildernis in, apart. Er komen maar 4 vrouwen terug. Wat is er met Alice gebeurd? Weten de vrouwen het en zwijgen ze gezamelijk of weet een van de vrouwen meer?
Het gebied waarin men moet zoeken staat bekend als onherbergzaam, maar ook als een gebied waar ooit een seriemoordenaar rondwaardde. Allerlei verhalen komen dan ook in de media want uiteraard zit de pers erop.
Aaron Falk (bekend van Jane Harpers eerste boek, De droogte) is extra geïnteresseerd in Alice want ze zou hem documenten bezorgen om aan te tonen dat de firma al jaren, decennia fraudeert. Alice is een klokkenluidster. Is dat de reden dat ze verdwenen is of speelt er iets anders? Jaloezie want vrouwen bij elkaar, carrièrevrouwen, dat kan haat en nijd opleveren.
De zoektocht loopt gelijk op met het verhaal van de reis zelf waardoor je stapje per stapje ook bij de spanningen tussen de vrouwen komt en bij de ware reden van haar verdwijnen.

Na De droogte terug een boek met Aaron Falk, een seriepersonage is daarmee geboren al vond ik de bijdrage van Falk in dit boek minder dan in De droogte. Ik ben nog niet helemaal overtuigd of Falk wel zwaarwichtig genoeg is om een reeks te dragen. Dat zal moeten blijken wanneer een volgend deel verschijnt.

Geen razende en snelle actiethriller, meer een whodoneit, een mysterie dat opgelost moet worden.