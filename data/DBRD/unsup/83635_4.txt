Ik ben het niet eens met de vorige recensie. Je kan inderdaad misschien spreken van enige gelijkenis in de situatie van de hoofdpersonages tussen Aspe en van Laere, maar daar houdt de vergelijking op. Van Laeres commisaris Bracke en diens vrouw Annemie werken ook samen, maar dan in een heel andere verhouding. Aspes Van In en Hannelore hebben de werkrelatie commissaris-onderzoeksrechter, wat iets helemaal anders is dan commissaris-woordvoerster. Deze personages zijn bij Van Laere trouwens veel beter uitgewerkt. Een ander figuur van Van Laere, commissaris Cornelis, is net als Van Ins vriend homo, maar zo vind je er in elk korps. Naast Cornelis heeft Van Laere trouwens ook intrigerende personages zoals Abdel Hassim en zijn superieuren Verlinden en Werner Van Aken. Voorts heeft hij ook nog drie tienerkinderen, wat ookvoor de nodige stof zorgt. Kortom, wie Van Laere met Aspe vergelijkt heeft gewoon niet goed gelezen.
Voor het toekennen van de sterren aarzelde ik. Vijf lijkt mij onbereikbaar omdat geen enkel boek dat verdient, en dan was het weifelen tussen vier en drie. Ik zou zeggen drie en een half, maar omdat dit niet kan geef ik er toch maar vier om de vorige lezeres even op haar nummer te zetten en aan te raden beter te lezen. De 'vele Engelse woorden' komen trouwens uit de mond van hoofdcommissaris Van Aken, en dat is nu eenmaal een ergerlijk figuur.