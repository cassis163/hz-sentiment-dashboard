Het is moeilijk om het boek te beschrijven in een paar regels.
De vormgeving is ongewoon en als ik de schrijver mag geloven, is deze vorm nooit eerder gebruikt in Nederland. De combinatie van het "normale" verhaal, afgewisseld met een briefwisseling en een e-mailwisseling zorgen voor een aparte leeservaring.
Het boek leest als een trein. Het is een luchtige roman, waarin enerzijds het verwerken van de dood van een geliefde zorgt voor serieuze verhaallijn, terwijl een verkeerd geadresseerde brief zorgt voor een hoop verwikkleingen en komische situaties, die het lezen luchtig houden.
De titel Heb je even voor mij? en de ondertitel, Frans Bauer, bio-romantiek en e-mailperikelen kunnen voor verwarring zorgen omdat sommige mensen wellicht denken een Frans Bauerbiografie in handen te hebben. Dat is zeker niet het geval. Wel speelt Frans Bauer onbewust een belangrijke rol in het boek. Meer mag ik niet zeggen, anders verklap ik teveel.