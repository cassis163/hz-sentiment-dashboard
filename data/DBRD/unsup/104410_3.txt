Op een donkere nacht verandert het leven van de veertienjarige Conor Broekhart in een nachtmerrie. Hij wordt vals beschuldigd van een afschuwelijke misdaad en in de kerker van een strafgevangenis gegooid. Het werken in de diamantmijn is zo zwaar dat overleven bijna onmogelijk is. Conor moet proberen vrij te komen. Hij wil zijn naam zuiveren, en hij wil zijn oude leven terug - zijn familie, zijn vrienden en... zijn prinses.
Conor weet dat er maar één manier is om te ontsnappen: door de lucht. Hij zal iets moeten presteren wat nog nooit iemand gelukt is: een vliegmachine bouwen.