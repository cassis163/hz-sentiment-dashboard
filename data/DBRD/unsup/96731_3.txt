Het klassieke verhaal van Alice in Wonderland is al in vele uitvoeringen uitgegeven. Daar is opnieuw een uitvoering bijgekomen in de vorm van heruitgave van een groot verhalen en prentenboek, nu in pocket uitgave.

Ed Franck koos voor een hedendaagse uitvoering, waarbij nog steeds het verhaal van Alice wordt verteld, op een wijze die ideaal is om voor te lezen.
Wat deze uitvoering speciaal maakt zijn de illustraties van RÃ©becca Dautremer.
De keuze om het personage Alice een ander uiterlijk te geven, welke meer overeenkomt met de bestaande Alice die de inspiratie was voor het verhaal, zorgt ervoor dat het boek toch weer anders is dan alle voorgaande uitvoeringen. De illustraties zijn bijzonder, er is op elke plaat veel te ontdekken en is eigenlijk wat het boek haar waarde geeft. Het verhaal zelf leest makkelijk en is herkenbaar, luchtig en grappig, maar zonder de tekeningen zou er zeker wat ontbreken.

Een geslaagde combinatie van een klassiek en tijdloos verhaal om voor te lezen (of om zelf te lezen) met de plaatjes om bij weg te dromen Het is een boek geworden dat een plaatsje verdiend in elke boekenkast, zodat het regelmatig kan worden gepakt, en de lezer nog eenmaal kan mee varen op de tranen van Alice naar die wondere wereld waar alles kan.