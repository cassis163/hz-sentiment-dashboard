Waar de andere delen duidelijk vier sterren waard waren, hangt dit deel voor mij tussen drie en vier sterren in. Soms vond ik bepaalde gebeurtenissen in het boek wat 'goedkoop' of meer als 'fan service' aanvoelen dan als logische plotontwikkelingen, zoals bijvoorbeeld het liefdesleven van bepaalde personages. Aan de andere kant werden personages als Diana, Angela en Louise, die in de eerdere delen vaak minder sympathiek waren, menselijker. Vooral Louise vind ik in dit deel fantastisch. Ook de ontwikkeling van het personage Zoë wordt duidelijk in dit boek en dat is ook genieten.

Het was leuk dat er in dit boek vanuit het perspectief van de buitenstaanders werd geschreven, maar ik had ook wat meer over de familie zelf willen lezen en ik vond het jammer dat grote gebeurtenissen, zoals bijvoorbeeld bruiloften, (grotendeels) geskipt werden en het opeens een maand later was. Ook viel het me op dat er bij de koppels vaak een groot leeftijdsverschil was en dat veel personages ongelukkig waren of werden (en dat het eten zo slecht was, ik wist niet dat er na de bevrijding nog zo'n probleem was met eten). Niet elke ontwikkeling in het boek vond ik even leuk, soms voelde iets als een 'fan service' en niet als een realistisch, logisch gevolg van het verhaal en ook werden bepaalde dingen als romantisch gepresenteerd terwijl ik tijdens het lezen vooral dacht hoe naar die dingen waren. Het was fijn dat er in elk geval één personage een positief einde kreeg.