De plectrumfabriek, een debuutroman van Vincent van Warmerdam, is een warm verhaal over de 11-jarige Wessel. Zijn vader krijgt een baan in een andere stad als toneelmeester van het theater Rex, waar de familie boven gaat wonen, dit alles zonder overleg. Dat heeft natuurlijk zo zijn nadelen, b.v. vriendjes verdwijnen, maar ook voordelen, zoals dat Wessel met zijn nieuwe vriendjes gemakkelijk in het theater naar binnen kan en gratis van de voorstellIng kan genieten. Wessel groeit op als een verstandige en behulpzamen jongen. Zo helpt hij zijn moeder met de verzorging van zijn zusjes (een tweeling) omdat zij lichtelijk hysterisch is en vaak aan hoofdpijn lijdt. Met zijn oudere broers heeft Wessel weinig contact, zij gaan hun eigen gang.
Wessel proeft zachtjesaan met zijn "vriend" Stan van het liefdesleven, en van muziek met behulp van de gitaar waar Wessel graag op speelt. Hij heeft eigenlijk een rustig en stabiel jongensleven. Zo niet zijn vriend Stan, wat later in het boek ook uitkomt. Natuurlijk heeft hij een hekel aan huiswerk maken, maar ja, welk kind heeft dat niet. Maar het maakt niet uit, alles komt toch steeds weer goed.
Maar dat alles op een fijne, gemakkelijk leesbare manier beschreven en waarschijnlijk ook leuk voor Young Adults.