'De laatste schreeuw' is de schreeuw die Chevy Bankes wil horen wanneer hij antiekhandelaarster Beth Denison vermoord. Hij is ervan overtuigd dat hij daarna het zingen van zijn moeder in zijn hoofd nooit meer zal horen. En aangezien Beth jaren geleden een moord die hij wilde plegen heeft verziekt - zo ziet hij dat althans - moet zij daarvoor boeten met haar eigen dood. Langzamerhand komt hij dichterbij; wat kan Beth doen om zichzelf en haar dochtertje te beschermen?

Neil Sheridan is een ex-FBIman. Jaren geleden was hij betrokken bij een andere moord die door Bankes was gepleegd maar kon hem destijds niet oppakken. Hij doet er alles aan om de moord op Beth te voorkomen en Bankes alsnog te arresteren.

Het boek hinkt een beetje op 2 gedachten: is het romantisch of is het een thriller? Door de nadruk op het romantische deel is het boek niet de superthriller geworden die het in potentie kon zijn, maar dat was wellicht ook niet de bedoeling van Brady. Zij heeft een goed opgebouwd, vlot verhaal geschreven met voldoende spanning en leuke personages. om de lezer geboeid te houden. En de romantische component (zonder overigens af te glijden naar boeketreeksgehalte) maakt dit een perfect boek voor bijvoorbeeld de zomervakantie.