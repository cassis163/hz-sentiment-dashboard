"Ken je dat zinnetje uit de film, als iemand zegt: "Ik schiet je kop van je romp"? Dat gebeurt dus. Dat gebeurt dus echt." ~ p79.

Karin Slaughter doet wederom waar ze goed in is: een thriller schrijven waarbij je als lezer op het puntje van je stoel blijft lezen! Details waarvan het kippevel over je rug kruipt en een plot waar je een puntje aan kunt zuigen. De titel 'Queen of Crime' heeft ze niet voor niets!

"Ze begreep inmiddels dat als je iemand had gevonden, dat nog niet wilde zeggen dat je de waarheid te horen kreeg. Of dat zo iemand geen geweer op je borst richtte." ~ p365.

In Gespleten lees je het verhaal van Andrea Cooper. Wanneer het restaurant waar zij met haar moeder, Laura, aan het lunchen is onder vuur wordt genomen, ziet zij een kant van haar die ze niet kende. Laura weet de schutter zonder zichtbare angst te overmeesteren en te doden, met alle gevolgen van dien. Is haar moeder wel wie ze denkt dat ze is, of leeft ze al 30 jaar in een leugen? Wat is er zo erg dat haar dat andere haar liever dood dan levend zien? Heden en verleden wisselen zich elkaar af op een manier zoals alleen Karin Slaughter dat kan schrijven. Langzaam maar zeker valt de puzzel voor zowel Andrea als de lezer op zijn plek, en krijgt het verhaal zijn volledige vorm tot de uiteindelijke climax. Geen enkel moment wordt het verhaal saai, of verslapt de aandacht. Personages zijn sterk, hebben bestaansrecht, zelfs de kleinste rollen. De karakter ontwikkeling van Andrea, het verleden van haar moeder, de macht van 1 man, de kracht van woede, angst, wraak, leugens. Al die losse ingredienten die een geweldig geheel vormen tijdens het roeren. Een boek dat je eigenlijk niet neer wilt leggen tijdens het lezen, waar je 's nacht voor wakker wilt blijven en tot de zon op komt in wil blijven lezen. Net zolang totdat je laatste zin leest en het met een zucht kan neerleegen. Dat is de kracht waarmee Slaughter schrijft. Ook nu weer!

"Ik ben niemand, en dat is precies wie ik wilde zijn." ~ p382.

Ik geloof dat iedereen inmiddels wel weet dat ik een echt Slaughter-fan ben. Toch is het iedere keer weer spannend of ze het ook dit keer weer waar gaat maken. De liefde was er gelukkig echt weer vanaf de eerste pagina!!! Het moet geen verrassing zijn dat ik niet anders kan dan een dikke 5 sterren geven... My queen, I kneel for you, yet again!