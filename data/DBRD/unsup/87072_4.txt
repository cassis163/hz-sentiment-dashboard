Moord.net is een spannend boeiend en met wijlen beangstigend en actueel verhaal over internetcriminaliteit.
De verhaallijn evolueert van een aantal losse versnipperde moordverhalen naar een complottheorie waarvan ik geen idee had. De eerste moorden gebeuren zonder problemen en geleidelijk aan gaan er enkele dingen fout en vervolgens spreekt het geweten van één van de handlangers en ontploft het geheel in het gezicht van de hoofdpersonages.
Het einde blijft verrassend maar is volgens mij ook abrupt afgesneden van het verhaal. Er mochten nog een paar pagina's volgen.
Ik heb het boek graag gelezen, het was een pageturner! Dit merk ik omdat ik geen snelle lezer ben en dit boek redelijk snel uitgelezen heb. Ik wilde ook elk moment in het verhaal duiken om verder te lezen.
Het las heel vlot en dit komt zeker door de vlotte schrijfstijl en de goede verhaallijn.
Ik vond het boek vernieuwend en tevens beklemmend en beangstigend. Wie weet wat internet ons nog allemaal brengen zal?
Voor mij krijgt dit boek 4 sterren.