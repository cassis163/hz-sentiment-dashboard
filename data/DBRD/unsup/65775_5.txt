De cover doet zomers aan, de titel maakt nieuwsgierig en doet denken dat het een boek voor kinderen is. Niets is minder waar, het is een boek voor volwassenen die de (verloren) creativiteit weer willen ontdekken, maar niet weten hoe. Dit boek kan je daarbij helpen.
In dit boek staan de ervaringen en praktijkvoorbeelden van de auteurs, een paar van de mensen die ze in hun praktijk hebben ontvangen en een paar beroemdheden als Tom Waits beschreven. De vooroordelen als 'kunstenaar is geen beroep' en 'dat lukt je nooit' worden van tafel geveegd door voorbeelden te noemen als dat je bijvoorbeeld eens naar je kleding moet kijken. Dat die ook zijn bedacht door kunstenaars.
Je ontdekt waarom veel mensen niet (meer) creatief zijn, wat negatieve opmerkingen kan doen met mensen. Voor veel mensen zal het herkenbaar zijn, zullen bepaalde stukjes een spiegel die ze voor gehouden wordt zijn. Je krijgt meer zelfinzicht. De auteurs geven tips om weer creatief te zijn zoals bijvoorbeeld door (weer) te gaan kleuren of eindelijk dat boek te gaan schrijven. De auteurs helpen je de blokkades op te heffen. Soms worden bepaalde onderwerpen herhaald, maar dan op een andere manier, maar met hetzelfde doel, beschreven.
Er staan diverse oefeningen in die je kan volgen zoals bijvoorbeeld de ochtenpagina's waarbij het de bedoeling is dat je elke ochtend in een notitieboek een pagina vol gaat schrijven, een kunstenaarsuitstapje te maken en een oefing waarbij je opschrijft wat je echt denkt en voelt. De ene oefening is makkelijker dan de ander, maar ze zijn allemaal heel goed te doen.
Aan het einde vind je een vraaggesprek met de auteurs waarin ze vertellen waarom en hoe ze dit boek hebben geschreven, je leert ze een klein beetje kennen.
Kortom; als je (weer) je creatieve hobby('s) van vroeger wilt oppakken of iets creatiefs wilt doen, maar je weet niet hoe, dan kan dit boek je zeker op weg helpen. De belangrijkste boodschap is dat je gewoon datgene moet gaan doen wat je leuk vindt en niets moet aantrekken van wat anderen zeggen.

Lees verder op https://surfingann.blogspot.nl/2017/12/plassen-zijn-om-in-te-spetteren-marieke.html.