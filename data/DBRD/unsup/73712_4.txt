Brooklyn New York, winter 2015:
'De drie dagen daarna, terwijl de storm het langzaam moe werd de aarde te kastijden en oploste boven de oceaan, zouden de levens van LucÄ¯a Maraz, Richard Bouwmaster, Evelyn Ortega onherroepelijk met elkaar verstrengeld raken'.

Uit: De winter voorbij
Isabel Allende
Uitgeverij: Wereldbibliotheek
Vertaling : Rikkie Degenaar
Boek verschijnt 6 februari 2018

Nu het gezelschap door een speling van het lot eenmaal bij elkaar is gebracht kan de reis beginnen, we gaan met Evelyn terug in de tijd naar Guatemala met 'de oneindige verscheidenheid van bloemen en vogels, het landschap met meren, bossen en bergen, de kraakheldere hemel'. Het is dan 1989.

De tragische levensloop van deze drie mensen is soms hartverscheurend en met veel gevoel, af en toe ook hilarisch, beschreven. Actueel zijn de beschrijvingen van de vluchtelingen die uit Zuid-Amerika De Verenigde Staten proberen te bereiken, ook hun status als (illegale) immigranten is actueel en schrijnend.
In de rijke, veelzijdige verhalen van 'De winter voorbij' door Isabel Allende tref ik regelmatig haar manier van schrijven aan zoals we dat kennen van haar eerste boeken, ze blijft een grote verhalenvertelster.

'De winter voorbij' is absoluut een aanrader en een heerlijk boek om te lezen, ik heb ervan genoten.
Claar van Lieshout 9 januari 2018