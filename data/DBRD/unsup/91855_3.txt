De Jacht van Patricia Snel is een van de boeken die ik hier digitaal gewonnen heb. Daar ik nog niet over een toestel beschik waarop ik ze kan lezen, ben ik dit boek in de bib gaan halen.
Het boek begon veelbelovend, maar al gauw kreeg je een afvlakking. Al werden de onderlinge relaties hierdoor wel blootgelegd. Het duurde dan ook heel lang vooraleer het verhaal op gang kwam.
Ik vond het niet echt een thriller, maar de situaties, verhoudingen, natuur, de klopjacht op de olifanten,... het werd wel allemaal heel mooi beschreven. Toch blij dat ik het boek gelezen heb.
Toevallig zag ik gisteren een docu over de jacht op neushoorns, ook omwille van hun ivoor, en hoe in sommige parken hun ivoor kunstmatig kort gehouden (en veilig opgeslagen) wordt om het stropen tegen te gaan.
Dit boek heeft toch wel mijn ogen open gedaan, want ook naar die docu ben ik nu anders gaan kijken.