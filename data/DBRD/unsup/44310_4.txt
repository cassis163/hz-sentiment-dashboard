Na de reis van de held is er nu In de voetsporen van de heldin. De boeken lijken erg op elkaar, maar dit gaat uit van het vrouwelijk perspectief. Interessant natuurlijk, want vrouwen hebben vaak een speciale rol, zeker in sprookjes. En volgens Edith gaan ze door een dal om hun doel te bereiken, terwijl helden een berg beklimmen. Zou dat onderscheid ook voor de vrouwen van nu nog zo gelden? Dat vraag ik me af. Maar Edith geeft een schat aan voorbeelden uit sprookjes en verhalen, ook uit haar eigen leven. De vragen in Kom jezelf op het spoor, zetten je als lezer even aan het denken, al blijven ze aan de oppervlakte. Al met al een bijzonder boek voor elke vrouw die van sprookjes houdt en meer wil leren over vrouwkracht.