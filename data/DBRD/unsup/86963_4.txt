Bijzonder, buitengewoon, bizar, buitenissig;
Dit zijn de woorden die opkomen om dit verhaal te omschrijven.

Artikel 15 is een ongeschreven wet, maar wel het belangrijkste artikel in het met corruptie doorspekte land waar de Belgische Charles na een roerige tijd is neergestreken.
Charles heeft een ingewikkeld verleden en zijn bijzondere vriendschappen raken de lezer.

Het verhaal komt wat langzaam opgang maar wordt na een aantal hoofdstukken spannend.
Het manuscript kent meerdere verhaallijnen en deze zijn heel mooi in elkaar verweven.
Vaak krijg je een ‘brokje’ informatie wat je op dat moment niet kunt plaatsen maar dat bladzijden later op zijn plek valt, dit stimuleert om steeds maar verder te lezen.

De manier van schrijven, kenmerkend voor Mili van Veegh, is buitengewoon bijzonder te noemen en heel knap maar de vele niet alledaagse woorden en de opbouw van de zinnen vraagt de nodige concentratie van de lezer.

Een compliment aan het adres van de schrijfster is hier op zijn plaats. Uit het manuscript blijkt overduidelijk dat de ze over zeer veel algemene kennis beschikt en haar kennis over Congo bijzonder groot is.