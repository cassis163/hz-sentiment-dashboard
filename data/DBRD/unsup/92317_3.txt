In ben een fantasy liefhebber en sorry Anita, ik denk toch dat je meer een thriller liefhebber moet zijn om dit boek te kunnen waarderen.

Voor de echte SF 'nerd' is de basis van het verhaal niet echt origineel te noemen (ik ga het niet noemen maar als je het boek leest weet je wat ik bedoel). Maar toch is het een echte hype, zou het dan echt geweldig geschreven zijn? Helaas is dat ook niet echt het geval. Het boek heeft te veel herhalingen en ongeloofwaardige punten (zie ook de recensie van Eric Herni) en er zijn teveel momenten waar de snelheid uit het verhaal gaat. Een goed en origineel twist in het verhaal zit er wel in ca. 70 pagina's voor het einde (die zag ik echt niet aankomen). Maar dan is het verhaal na één snelle actie scène ineens afgelopen, echt duidelijk een standaard en zoetsappig (ongeloofwaardig) eind.

Het is duidelijk dat ik de hype over dit boek niet begrijp. Het was leuk om even snel tussendoor te lezen. De auteur heeft een paar leuke ideeën gehad die hij echter veel beter had kunnen uitwerken. Echt hoogstaand was het boek zeer zeker niet.

Wellicht dat het voor een lezer die zelden tot nooit fantasy of beter nog SF leest en eens iets anders wil proberen wel leuk is om te lezen. Het boek is makkelijk te lezen, goed opgebouwde zinnen en duidelijke bewoordingen (geen moeilijke technische proza). En met zijn amper 300 blz. heeft het ook meer de omvang van een gemiddelde thriller waardoor het voor de gemiddelde lezer wellicht wat sneller opgepakt zal worden dan een standaard fantasy boek wat al snel dubbel zo dik is (al zijn er natuurlijk ook meer dan genoeg omvangrijke thrillers te koop).

Al met al een prima boek om even snel te lezen als je even niet teveel wilt nadenken. Dus prima voor tussendoor.