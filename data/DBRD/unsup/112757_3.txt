Kroniek van een erfenis – Ingeborg Van 't Pad Bos
pagina’s 296
september 2018
Uitgeverij Godijn Publishing
ISBN 9789492115713

====== Christiaan loopt met zware oogleden en een onmiskenbaar schuldgevoel over alles wat hij zijn ouders aandoet in de eetkamer. “Je bent een zondaar”, klinkt het herhaaldelijk in zijn achterhoofd.=====

De familie Van Weelen emigreert eind negentiende eeuw naar Amerika om daar een nieuwe toekomst op te bouwen.
Broer Pieter, die al jaren in New York woont, heeft daar een gat in de markt gevonden met de handel in menselijk haar.
Als ze eenmaal gesetteld zijn wordt Christiaan geboren op 21 februari 1885 in New York. Hij is het tweede kind van Maria en Christiaan Sr. Van Weelen.

Al snel blijkt dat Christiaan anders is dan zijn zus Julia.
Hij is onzeker over zijn geaardheid en ervaart hoe het er aan toe gaat in het duistere nachtleven van New York.
Hij voelt dat zijn dominante vader hem veroordeelt.
Er wordt flink geroddeld in de hogere kringen waar de Van Weelens zich begeven en dat kan zelfs de haarhandel ten gronde richten.
De pastoor adviseert dat Christiaan zich moet laten behandelen door een geestesdokter.

Dan beslist zijn vader dat ze terug moeten naar Nederland en op 11 mei 1909 gaat de familie Van Weelen terug naar Nederland.
Dochter Julia blijft in New York.

Na het overlijden van zijn ouders ontwaart Christiaan zich als kunstkenner.
In stilte is hij verliefd op zijn beste vriend Pé die er geen geheim van maakt dat hij geen gevoelens koestert voor Christiaan.

Als hij Hanna in huis neemt om roddels te voorkomen, vertelt hij haar prachtige verhalen over New York.
Daaruit blijkt dat er nog ergens een kunstschat is verborgen. Of het nu waarheid is of fictie wordt 2 generaties later pas duidelijk.

Ik vond het een mooi verhaal om te lezen en voelde het verdriet en de frustratie van Christiaan.
Wat ik erg jammer vond waren de grote sprongen in de tijd zodat het niet duidelijk was wat zich allemaal heeft afgespeeld in de tussenliggende jaren.
Annemarie
Rotterdam, 31 oktober 2018
Ik geef dit boek 3½ *

Met dank aan ThrillZone