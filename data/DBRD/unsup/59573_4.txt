Dit boek is na ‘Wat ik nooit eerder heb gezegd’ de tweede roman van de Amerikaanse Celeste Ng. Het speelt zich af in Shaker Heights, een rustige plaats in Cleveland waar alles gepland is: een van de kleur van de huizen tot het leven van de inwoners. Elena Richardson verhuurt een huis aan kunstenares Mia en haar puberdochter Pearl.

‘Meneer Richardson was dan al lang vertrokken, jasje-dasje, maar op de achtergrond bleef hij altijd aanwezig: solide, imposant en voornaam als een gebergte aan de horizon.”

Het boek begint met een brand in één van de huizen van Shaker Heights. Langzaam ontvouwt zich hoe het zo ver heeft kunnen komen. We maken kennis met de gezinnen van Elena en Mia, ontdekken welke verbanden er liggen tussen hun levens. Elena gaat op zoek naar de geheimen van Mia, en dat had ze beter niet kunnen doen.

Prettig leesbaar boek met mooie beschrijvende zinnen. Niet alle hoofdpersonen raken even mij evenveel, maar Mia en Izzy zeker wel. Ik heb het boek met veel plezier gelezen.