Een joods gezin wordt gedeporteerd naar Auschwitsch. De tweelingzusjes Stacha en Perle zijn omdat ze tweeling zijn erg interessant voor Dr. Mengele. De meisjes moeten allerlei experimenten van Dr. Mengele doorstaan. Perle doet net of ze ook dokter wil worden om zoveel mogelijk het lievelingetje van Dr. Mengele te worden en daardoor hoopt ze gespaard te blijven van alle experimenten. Ze krijgt vele injecties en Dr. Mengele heeft haar wijsgemaakt dat ze onsterfelijk is. Op een dag is Perle verdwenen en Stacha gelooft niet dat ze dood is en doet al het mogelijke om achter de waarheid te komen. Als de bevrijding ingezet word doordat de Russen komen trekt ze op met Felix en proberen ze te ontsnappen aan de dodenmars. Ze willen naar Warschau en willen Dr. Mengele vinden om wraak te nemen en Stacha te zoeken.

De hoofdstukken zijn om en om vanuit Perle en Stacha geschreven zodat je je goed in kan leven in beide meisjes. Het is een boek dat je moeilijk weg kunt leggen. Het is ook weer niet zo zwaar dat alle gruwelijkheden die in Auschwitz plaatsvonden tot in detail beschreven worden. Hierdoor leest het gelukkig makkelijk weg maar is het toch ook boeiend. Ik heb Auschwitz zelf een keer bezocht en kan me zo nog beter inleven in het verhaal en de belevenissen van de tweeling. Dit samen maakt het een aangrijpend boek. Het boek houd je in de greep, zeker als je ook ge√Ønteresseerd bent in de geschiedenis van WOII.