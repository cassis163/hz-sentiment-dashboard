Ik vond de uitstraling van dit boek al heel rustgevend en inspirerend, de binnenkant bleek dat ook te zijn. Door de looks én door wat er allemaal uit het boek te halen valt. Ik heb een heleboel onderdelen tijdens het lezen met post-its gemarkeerd, zoveel raakte me, interesseerde me, triggerde me…
Ik vind dit een heel fijn zelfhulpboek, waarin ik veel (h)erkenning heb gevonden en wat me zeker weer een klein duwtje in de rug heeft gegeven om dichter bij mijn ware zelf te blijven, mijn perfectionisme wat meer los te laten en mezelf meer te accepteren zoals ik ben. En dat is zéker niet perfect!