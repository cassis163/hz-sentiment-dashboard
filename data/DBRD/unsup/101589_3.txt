Voor de hebban buzzleesclub heb ik het boek van Clare Swatman: Voor je weggaat, gelezen.
De cover ziet er mooi uit met een mysterieuze tekst: Elk einde is een nieuw begin.
Het verhaal wordt verteld door Zoe, die haar geliefde Ed ontmoet, maar door omstandigheden duurt het jaren voor ze een stel worden. De relatie kent zijn ups en downs, maar alles lijkt prima, totdat het onwaarschijnlijke gebeurt. Maar is dit het einde, of een nieuw begin? Krijgt Zoe nog een nieuwe kans?

Het verhaal begint in het heden waar Zoe door verdriet overmand haar leven maar niet kan oppakken. Het is dan al hartverscheurend om te lezen en je wordt als lezer meegesleurd.
Ze wou nog zoveel zeggen tegen Ed maar nu is het te laat, of toch niet?
Meer kan ik eigenlijk niet vertellen over het plot, want anders geef ik te veel informatie weg.
Het gegeven is niet helemaal nieuw, maar de auteur heeft er een leuke draai aangegeven.

De schrijfstijl is prettig, het verhaal leest lekker weg. Zoe wordt erg goed neergezet, ze is een sympathiek persoon waar je je als lezer mee kan identificeren. Ed vond ik soms een ego√Østisch personage, maar dat was ook wel weer goed om de relatie tussen Zoe en Ed weer te geven.
Het leek ook wel alsof de auteur weet wat verdriet teweeg kan brengen, ik vond dit voornamelijk erg goed weergegeven.
Door wat er gebeurt is het verhaal een soort mix van liefdesgeschiedenis en mysterie. Hierdoor bleef ik nieuwsgierig en geboeid. Door flashbacks wordt de geschiedenis van Ed en Zoe weergegeven.

Hoewel ik een beetje vaag moet blijven omdat anders de plot van het boek wordt verraden, kan ik het boek zeker aanbevelen.
Het boek krijgt drie sterren/