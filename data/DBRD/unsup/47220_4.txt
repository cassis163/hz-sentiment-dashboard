Het derde deel in de Kingsbridge-saga en het was weer een feest om te lezen. En we zijn weer wat historische info rijker, ditmaal ging het over de strijd tussen het katholicisme en protestantisme. Die strijd was toen niet gestreden, daarvan getuigt het Noord-Ierse conflict zelfs tot laat in de 20ste eeuw. We zitten met dit boek in de 16e eeuw waar het eerste over de 12e eeuw ging en het tweede over de 14e.
Er zitten heel veel historische elementen en feiten in het boek en deze heeft Follett vakkundig rond een volkomen fictief verhaal geweven. En je leeft weer volop mee met de personages en sluit ze zelfs in je hart. En ook al is het weer een klepper van een boek, lezen zul je, geen ontkomen aan. En het is echt wel een zeer leuke manier om je geschiedeniskennis bij te spijkeren. Dat die godsdienststrijd toen zulk een grote impact had was een openbaring voor mij. Tolerantie is een begrip waar de maatschappij toch wat moeite mee heeft. En dit kunnen we gerust doortrekken tot nu, spijtig genoeg.
Het eeuwige vuur is een schitterend geschreven boek. Je verveelt je er geen moment mee ook al is er slechts één groot thema. Dat er minder variatie in zit, is de reden van de vier sterren, maar het leesplezier is wel vijf sterren waard. Follett heeft een top-boek neergepend.