De kracht van Indridason zit ongetwijfelt in de intensiteit van zijn boeken. Hij weet in een heldere schrijfstijl met rake beschrijvingen een sfeer op te bouwen die je niet makkelijk loslaat. Dat was zo in de eerste twee vertaalde boeken en zeker in het prachtige Engelenstem. Wat mij betreft is de beperkte setting waarin het verhaal speelt eerder de kracht van het boek dan de zwakheid. Het verhoogt de intensiteit. De manier waarop stukjes en beetjes van de persoonlijke geschiedenis van Erlundur zijn verweven met het feitelijke verhaal en er ook nog andere zaken met aanpalend thema aan de orde komen, is van grote klasse. Een absolute aanrader. Eigenlijk wel een boek om met de kerst te lezen......