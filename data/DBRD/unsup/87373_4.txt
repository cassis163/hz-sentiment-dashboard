Ik zeg het direct maar, voordat je de recensie gaat lezen. Ik vond het echt heel lastig om deze recensie te schrijven, maar gelukkig heb ik wel wat hulp gekregen door de leesclub vragen.

Mislukt gaat over Lo√Øs, een meisje die op de kunstacademie zit en heel onzeker is. Hoe verder het verhaal vordert wordt dat vanzelf duidelijk. Ook de rol van Giel en mevrouw de Vogel wordt steeds duidelijker, daar kan ik niks over zeggen.

Ik begon het boek met de verwachting dat het een romantisch boek zou zijn, maar deze verwachting kwam niet helemaal uit. Ik denk dat dat 1 van de redenen is waarom ik erg teleurgesteld was na het lezen, en ik (ik heb het boek al redelijk lang uit) nu pas begin met mijn recensie.

Iris Boter heeft een heel mooi boek neergezet, met een hele mooie kern. Het zet je echt aan het denken maar het leest ook heerlijk makkelijk weg. Als je houdt van boeken met fijne plottwists, iets waar je nieuwsgierig naar wordt gemaakt en boeken waar je wel een beetje moet nadenken is dit echt het perfecte boek. Ook als dit niet helemaal jouw ding is zou ik je aanraden het boek wel te lezen, omdat het goed is om af en toe buiten je comfortzone te stappen, maar ook omdat het boek hele mooie dingen verteld.