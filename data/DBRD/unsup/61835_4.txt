Een speciaal boek deze Playground, maar dat wil niets zeggen. Eenmaal als je doorhebt wat juist de inhoud is, moet je een knop omzetten en dan is het een heel tof boek en super spannend. Je moet wel niets tegen fantasy verhalen hebben, want uiteindelijk is dit het wel.
De eerste 40 bladzijden zijn een aanloop naar het echte verhaal en helemaal niets speciaals. Je vraagt je al af wat je aan het lezen bent, het lijkt niet boeiend.
Dan is er het eigenlijke verhaal dat zich afspeelt aan 'gene zijde', de wereld waar je naartoe gaat als je hart ophoudt met kloppen. Je hoeft hier helemaal niet in te geloven om dit boek te lezen. Het verhaal van Jasmin in de 'havenstad' is een goed actieverhaal en spannend ook al zou je dit helemaal in het begin niet gezegd hebben.
De auteurs schetsen in het kort enkele gedachten rond bijna-doodervaringen en daarbij stippen ze meerdere standpunten aan. Je kan gerust je gedachten daar eens over laten gaan, maar dat is denkelijk niet echt de bedoeling van dit boek. Ze willen zeker niets aantonen maar gewoon een goed en spannend verhaal schrijven. En daar zijn ze zeker in geslaagd.
Playground is een verrassing gebleken. Een meer dan leuk boek en het brengt eens wat afwisseling in thrillerland. Een dikke aanrader als je fantasy niet schuwt.