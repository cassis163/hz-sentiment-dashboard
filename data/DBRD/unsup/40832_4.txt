Rouwende Paddy Buckley is inmiddels wel toe aan de een of andere flirt. Maar zoals dat gaat met een flirt, loopt dat zelden goed af. En al helemaal niet als het er ook nog eentje met de maffia wordt. Dan kun je er zeker van zijn dat je dagen zijn geteld. Een feit dat onze Paddy onder ogen moet zien.

Het boek is gekwalificeerd als roman. Daar vind je zeker aspecten van terug als het gaat om herinneringen aan zijn vader, of de pijn om zijn overleden echtgenote. Daarnaast heeft het aftellen van de dagen ook iets thriller-achtigs in zich, en daar telt meer de actie dan het reflectieve. Misschien kun je nog het beste zeggen dat het een fantastisch verhaal is, waarmee Jeremy Massey bewijst een rasechte Ierse verhalenverteller te zijn.