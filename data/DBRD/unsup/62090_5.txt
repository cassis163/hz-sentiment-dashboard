Wat kan deze auteur beeldend schrijven! Een prettige schrijfstijl die soms heel poëtisch maar ook direct kan zijn. De inhoud van de verhalen zijn bijzonder en tegelijkertijd uit het leven gegrepen. De personages komen goed uit de verf. Nog nooit een schrijver gelezen die een oogkleur zo uitgebreid beschreef:
“Wanneer je laat op de avond alleen in huis zit en er vreemde, holle, verontrustende geluiden op de gang klinken, en je kijkt naar de overkant van de straat, door het raam van het appartement van een vreemde, een appartement dat alleen door het sneeuwveld van de tv wordt verlicht, en er een kille, griezelige blauwe gloed in de kamer van die vreemde hangt – dat is precies de kleur van de ogen van mijn vader.”