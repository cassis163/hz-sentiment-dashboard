Nacht op de rivier is de avontuurlijke thriller van Erica Ferencik. Het is eindelijk vakantie en vier vriendinnen besluiten om samen een avontuurlijke trip te beleven in de wildernis. Ze regelen een gids want in dit natuurgebied zijn al vaak mensen vermist geraakt en nooit meer teruggevonden. Alles goed en wel tot het misgaat en de vakantie waar de vriendinnen op hoopte omslaat in een nachtmerrie.
De thriller beschrijft de gebeurtenissen heel goed en het boek leest heel snel en vlot door. De spanning in het verhaal laat in het begin even op zich wachten. Maar voor je het weet zit je gevangen in het boek en wil je alleen nog maar snel verder lezen omdat je wil weten hoe het verhaal afloopt.
Niet alleen de schrijfstijl sleept je mee maar ook de sympathie die je krijgt met de vier hoofdpersonages. Van elk van hen krijg je een achtergrondverhaal en je leert de vier vriendinnen steeds beter kennen. Ook ontwikkelen ze doorheen het verhaal steeds meer karakter omdat je meer en meer te weten komt over hun leven en hun vriendschap.
Het verhaal heeft enkele onverwachte wendingen en je wil steeds meer weten over hoe het nu zit en wat er gaat gebeuren. Ook het einde was onverwacht maar het raakte je wel.
Nacht op de rivier is een thriller die je kan lezen als het eindelijk vakantie is. Een goed geschreven en spannende thriller die heerlijk wegleest een welverdiende vier sterren.