Liefhebbers van historische romans mogen dit boek niet aan zich laten voorbijgaan. ‘Puur’ is het verhaal van een Franse ingenieur die voor het uitbreken van de Franse revolutie de opdracht krijgt om wegens gezondheidsgevaar het Cimetière des Innocents, het kerkhof en de bijhorende verlaten kerk in hartje Parijs (het huidige Les Halles), te ontruimen. Jean-Baptiste Baratte van Normandische afkomst en eigenlijk opgeleid als wegen- en bruggenboeuwer krijgt die opdracht van de minister vanuit het koninklijk paleis te Versailles. Je wordt als het ware ondergedompeld in het vervuilde leven in die periode. Terwijl je leest voel je als het ware de stank, de verwaarloosde lichaamsverzorging met bijbehorende lichaamsgeuren zo in je huid kruipen. Om meters diepe massagraven gevuld met knekels en botten op te graven te klaren laat Jean-Baptiste een groep Vlaamse mijnwerkers komen die gedurende een jaar bivakkeren op het kerkhof. De interactie tussen de ‘Franse’ hoofse manieren, het basale van de Vlamingen en de verschillende karakters waarmee Jean-Baptiste mee af te rekenen krijgt is schitterend omschreven.

Puur is een pure roman, een schitterend boek!
http://www.boekensite.gent/node/212