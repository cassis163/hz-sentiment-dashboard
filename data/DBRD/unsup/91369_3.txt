In Hoe mooi alles - Een liefde in oorlogstijd- neemt Mirjam van Hengel de lezer mee terug naar het begin van de liefde tussen Leo en Tineke Vroman en hoe de oorlog daar (bijna) tussenkwam.
De schrijfster heeft het boek geschreven aan de hand van gesprekken met Leo en Tineke en hun brieven. Het eerste deel van het boek geeft het gevoel dat het ook een letterlijk verslag is van de gesprekken tussen hun drieÃ«n, vanaf het gedeelte over de oorlog wordt het een indrukwekkend verhaal. Daar word je als lezer meegenomen de verschrikkingen van de oorlog in en hoe de oorlog zich ontwikkelde op twee verschillende continenten. Ook wordt weer duidelijk hoe smal soms de lijn is tussen leven en dood en hoeveel geluk iemand net kan hebben of soms ook net hoeveel pech.
Het boek wekt ook zeker de interesse om de gedichten van Leo Vroman te gaan lezen, stukken hieruit zijn mooi verwerkt in de biografie.
Vanwege de wat mindere eerste helft geef ik dit boek drie sterren.