Deel 3 van De zeven zussen serie.

Dit deel gaat over Star, een vrouw van weinig woorden, gesloten.
Haar envelop, gekregen van Pa Salt, na zijn dood, bevat o.a. een klein zwart beeldje.

Dit en een brief, zijn de aanleiding voor Star om op zoek te gaan naar waar zij vandaan komt en naar haar biologische familie.

Wederom weet Lucinda Riley het verhaal te verpakken op een ongeÃ«venaarde wijze. Het heden met het verleden af te wisselen en te verweven. Lees je over het heden, dan wil je eigenlijk lezen over het verleden. En andersom.
Zo weet dit meeslepende verhaal je aan je stoel te kluisteren. Een fijne schrijfstijl en een stukje geschiedenis trekken je steeds verder in het verhaal.

Je volgt daarbij het proces in Star en alle mensen om haar heen.
Het proces van rijping van hun karakters. En zo leef je mee met de geschiedenis van Beatrix Potter en Flora MacNichol, die een belangrijk deel van dit boek invullen.
Met een zucht las ik de laatste bladzijde........daarna nog een klein stukje vanuit CeCe geschreven, wat je meteen triggert om deel 4 te gaan lezen.