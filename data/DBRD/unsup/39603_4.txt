Da's 't voordeel van Koboplus: je klikt en je hebt een geweldige evergreen uit de Poolse literatuur te pakken. Prus gebruikt zo ongeveer alle middelen die een schrijver ten dienst staan om van deze kroniek van Polen aan het eind van de 19r eeuw een leesfeest te maken. Op de achtergrond speelt de teloorgang van romantische idealen, maar dat maakt dit nog niet tot een 'zwaar' boek.
Wisselende perspectieven, absurde gebeurtenissen, bespottelijk types, ze rollen over en door elkaar, en intussen dreigt ofwel Rusland, ofwel Oostenrijk, ofwel Napoleon de vierde Polen op te slokken (what else is new), zitten we in spanning of Wokulski nu wel of niet met Izabela gaat trouwen, worden er fortuinen verdiend. Er valt veel, heel veel te lachen: alle soorten establishment worden bespot, bluffers afgebluft, boeven krijgen hun verdiende loon - inclusief de barones die een huurster wil uitzetten om een gestolen pop, de zaak waaraan het boek zijn titel ontleent... Als je wilt weten waar de typisch Poolse vermetelheid en handelsgeest vandaan komen moet je dit lezen. Het enige dat me dwarszit is het terloopse racisme. Als je familie hebt in Israel is dit boek geen aanrader, zal ik maar zeggen.