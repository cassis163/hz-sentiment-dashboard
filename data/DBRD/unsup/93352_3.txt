Het officiële Kronieken van de onderwereld Kleurboek door Cassandra Clare
Met illustraties van Cassandra Jean

In de kleurboekenwereld voor volwassenen heb je 2 grote stromingen. Zij die kleurplaten met potlood in kleuren zoals ze dat in de lagere school deden (alles netjes binnen de lijntjes enzo) maar dan veel mooier en zij die kleurplaten behandelen met verschillnede technieken zodat die platen er op het einde bijna als echte schilderijen uitzien.

Ik ben van de eerste stijl (maar wat niet is kan nog komen hé), in het fan art genre kom je meer de tweede stijl tegen. Voor hen is dit kleurboek dan ook geweldig. Niet iedereen heeft het in zich om zelf tekeningen te ontwerpen, Cassandra Jean helpt je hier geweldig op weg om je eigenste coole fan art te creëren.

Wil dit dan zeggen dat dit boek niets is voor de mensen zoals ik? Nee! Echte Cassandra Clare fans moeten dit boek in huis halen. Eén, omdat ze alles van Clare in huis moéten hebben en twee, omdat dit ook echt een tof hebbeding is al kleur je er niet in (wat ik, denk ik, ga doen). Behalve De kronieken van Bane bevatten Clare’s boeken geen afbeeldingen waar je je aan kan verlekkeren, en dit boek staat er vol van. Elk deel van De Kronieken van de onderwereld komt aan bod, met quotes en illustraties om lekker bij weg te dromen.
Kopen en genieten maar!