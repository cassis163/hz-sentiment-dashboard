'Villa des Roses' is het debuutroman van Willem Elsschot, pseudoniem van Alfons de Ridder. Elsschot behoort tot één van de grootste Belgische literatuurauteurs.
Na zijn studie handelswetenschappen vertrok hij naar Parijs waar hij werkte als klerk van een zakenman. Het pension waar hij verbleef had bijzondere gasten die hij portretteerde in 'Villa des Roses'.

'Villa des Roses' is een vervallen hotelletje dat gerund wordt door Mr. en Mevr.Burlot. Mevr. Burlot houdt er maar rare praktijken op na, zo hanteert ze verschillende tarieven voor haar gasten, ze verwisselt bv scharreleieren met goedkopere exemplaren,... Haar hotelgasten worden één voor één voorgesteld door Elsschot. Door het grote aantal is het in het begin wel een beetje verwarrend maar hij beschrijft ze zo goed dat je ze wel levendig kunt voorstellen.
Je wordt ahw ondergedompeld in het leven dat zich afspeelt in begin van 1900.
Willem Elsschot slaagt er perfect in om heel veel te zeggen in weinig woorden, hij gebruikt ironie, cynisme waardoor hij toch een glimlach op ons gezicht kan toveren.
'Villa des Roses' was Elsschots debuutroman, het begin van een reeks pareltjes die hij geschreven heeft. Ook al zijn zijn boekjes bijna een eeuw oud toch blijven ze eigentijds. Kortom echte klassiekers!