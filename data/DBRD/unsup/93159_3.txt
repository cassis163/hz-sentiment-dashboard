Anne van Veld wordt, nadat ze een avond flink doorgehaald heeft, 's morgens wakker gebeld. De politie staat voor de deur. En deelt haar mee dat haar man Alex de voorgaande nacht om het leven gebracht is. Verdere bijzonderheden laat de politie vooralsnog achterwege. Hoewel Anne al een aantal weken gescheiden van haar man leeft, is ze wel geschokt. En wil koste wat kost weten wie haar man heeft vermoord.

Aanvankelijk wordt Anne zelf verdacht. En om te achterhalen wie de moordenaar is huurt ze priv√©detective Bart Kroon in. Dit resulteert er zelfs in dat Anne ook wordt bedreigd. Maar stukje bij beetje worden ze steeds wijzer en sluit het web rond de moordenaar zich steeds meer. Behalve dit ontdekt Anne ook steeds meer geheimen van haar man. Heeft ze hem wel goed gekend?

Chimaera is een boek dat bijzonder prettig leest. Het is vlot geschreven en nergens wordt het ingewikkeld. Vooral het begin en het eind van het boek hebben een goede spanning. En wie de uiteindelijke moordenaar is, wordt pas in het laatste hoofdstuk duidelijk. Een pluspunt.

Hoewel het boek op sommige momenten best wel wat spannender had mogen zijn, was het verre van vervelend. Xenia Kasper mag wat mij betreft nog wel vaker een thriller schrijven.