Recensie van “Dodenreis” door Kathy Reichs juni 2014
e-boek gewonnen bij de …….


De cover van het boek vind ik een 7, het is mooi maar geeft niet echt weer wie er op de voorkant staan of waar het verhaal over gaat. Eigenlijk zie je zo’n soort voorkant wel vaker.
Samenvatting: Het boek gaat over een forensisch antropologe, Temperance Brennan “nog” getrouwd met Janis ‘Pete’Peterson en ze hebben samen een dochter Katy die in Afghanistan als militair werkt. Brennan woont samen met haar kat Birdie.
Deel 1: Wanneer Dr Brennan na een intake gesprek terug keert naar haar auto, in kleding die ze nooit draagt, een prachtig licht pak en hoge pumps, blijkt ze haar armband verloren te zijn die ze van haar dochter heeft gekregen. Wanneer ze uit de auto stapt om de armband te zoeken valt de autodeur dicht en liggen haar sleutels en tas met mobiel nog in de auto. Dan stopt inspecteur Slidell die haar naar haar werk brengt, nadat ze de armband heeft gevonden. Inspecteur Slidell wacht op een autopsie van 4 overblijfselen die worden geverifieerd, dat ze geen menselijke resten bevatten. De overblijfselen zijn gevonden bij Dom Rockett, deze man is de koning van de prullaria van over de hele wereld. Tijdens de rit hoort Brennan over het gevonden lichaam van een meisje,zij is aangereden en de bestuurder is door gereden. De collega van Brennan, doc Larabee onderzoekt het meisje. Dan begint insp. Slidell over John-Henry Story, een slachtoffer van een brand een half jaar eerder. Het meisje blijkt een clubpas van deze John-Henry in de voering van haar tas te hebben. Slidell is ervan overtuigd dat het meisje een hoertje is, maar hoe komt zij dan aan het pasje als John-Henry dood is! Het meisje laat Brennan niet los en zij komt er achter dat het meisje is vermoord. De dochter van Brennan, Katy, is gestationeerd in Afghanistan en op bepaalde tijden skypen ze. Wanneer Katy een sype moment verstek laat gaan wordt Brennan ongerust.
Deel 2: Haar “ex”man Pete vraagt haar hulp in bij een onderzoek in Afghanistan. Twee vliegen in één klap. En ze helpt een zoon van een vriend van Pete en ze kan haar dochter ontmoeten. De zoon van de vriend een getalenteerde militai, luitenant Gross, wordt beschuldigd van het neerschieten van twee onschuldige burgers. De vraag is aan Brennan of ze de overblijfselen van de mannen kan onderzoeken en kan bepalen of de twee van achter of van voor zijn doodgeschoten. De reis naar Afghanistan is vermoeiend en zwaar. Brennan gaat met een team de mannen opgraven en als de eerste boven de grond is ontploft er een bom en wordt Brennan bedolven onder het puin. Ze komt bond en blauw te voorschijn en gaan dan snel het tweede lichaam opgraven en terug naar de basis. Het onderzoek wijst uit dat de John Gross de mannen niet van achter heeft neer geschoten, dus wordt de militair vrij gesproken. Toch heeft Brennan een akelig gevoel bij deze militair waarbij ze heel vluchtig een tatoeage ziet zitten. Op de basis heeft Brennan ook nog een ontmoeting met haar dochter Katy. Ze gaan samen shoppen en daar ontmoeten ze een meisje die Katy iets toe fluistert, maar geen idee wat ze zegt.
Deel3: Dr.Brennan is weer thuis en ontdekt in haar tas een foto in een plastic hoesje van vijf meisjes. De foto is genomen met een instant camera, die worden gebruikt door militairen. Waarom is de foto zo belangrijk dat hij in haar tas zit en wie heeft het gedaan. Op kantoor ligt een stapel dossiers. Ze pakt eerst die van het vermoorde meisje waar de uitslagen van spermasporen, die bij haar zijn gevonden, instaan. De mannen zijn Creach en Majerick. Er staat ook een potje met een stukje erin, wat uit de schedel van het meisje is gehaald. Ook wordt Brennan gebeld door een onbekende vrouw die heel zacht n onduidelijk praat en iets zegt over het meisje dat het niet goed is, dat het geen ongeluk is. De vrouw heeft het over De Passion Fruit Club. Brennan gaat op onderzoek uit samen met Slidell, ze praten met een serveerster Rosalie DÓstillo, die iets weet. Brennan denkt dat zij de vrouw is die heeft gebeld en geeft haar een visite kaartje. Brennan krijgt ondertussen dreig mailtjes en Slidell laat ieder uur een surveillance wagen langs rijden. Op een ochtend staat er een doos op Brennan’s stoep met een lugubere inhoud. Via een mail komt Brennan achter de identiteit van de inhoud van de doos. Er wordt een inval in De Passion Fruit Club gedaan, maar ze zijn te laat. Er is niets te vinden. Brennan plakt alle foto’s die ze heeft op een groot prikbord en zet lijnen tussen de foto’s. Dan bekijkt ze de foto’s via een loep en komt tot een conclussie waar ze niet bij stil heeft gestaan. Ze belt Slidell maar krijgt steeds zijn voice mail. Dan gaat ze zelf naar de plek waar ze denkt dat er nog meisjes gevangen worden gehouden en spreekt een bericht op de telefoon van Slidell in dat hij naar dat adres moet komen. Ze doet een gruwelijke ontdekking en wordt zelf bijna het slachtoffer van de man die ze zelf vrij pleitte.
Conclusie: Het was een moeilijk boek om te lezen en ook moeilijk om een samenvatting te maken zonder al teveel prijs te geven. Er kwamen veel medische termen en afkortingen in voor. Toen Brennan in Afghanistan verbleef kwamen er militaire termen voor. Ook vond ik dat er veel personen in het boek mee speelde. Een boek om niet na een paar dagen weer op te pakken, je moet het eigenlijk in één keer lezen. Deel 1 was het minst boeiend vanaf deel 2 werd het pakkender
Eindoordeel: Ik vind de serie Bones beter te volgen dan dit boek. Je hebt wel een beeld voor ogen hoe Dr.Brennan eruit ziet dat vind ik dan wel leuk. Ik zal niet gauw nog een boek van deze schrijfster lezen. Ik geef 3 sterren aan dit boek.