Door het prachtige literaire en soms poëtische taalgebruik werd dit ontroerende, beklemmende verhaal mooi en leesbaar. Het boek beschrijft een proces van ziek worden. Een aftakelingsproces van een bijzondere vrouw, zij lijdt aan anorexia nervosa en raakt totaal verward. Zoals haar zus aangeeft: ’ Misschien heeft Yeong-hye op een bepaald moment domweg de dunne draad losgelaten die haar verbindt met het leven van alledag’ . De partner, de zwager en de zus van Yeong-Hye verwoorden het verhaal. En hiermee wordt zij vanuit verschillende gezichtspunten belicht. De harteloosheid van haar partner gaf een beeld van haar. En dan haar zwager, hij misbruikt haar voor een banaal kunstproject. Het eindigt met haar zuster die haar langzaam een beetje begint te begrijpen.
Het verhaal speelt zich af in Korea en je krijgt een mooie beeld van de Koreaanse cultuur en -gewoonten. Ik vond het zeer indringend. Dit boek heeft de internationale Man Booker Price gewonnen.