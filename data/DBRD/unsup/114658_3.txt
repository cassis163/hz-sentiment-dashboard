Dit boek beschrijft de lotgevallen van Marak vanaf zijn vroege jeugd tot zijn volwassenheid in een periode waarin twee godsdiensten om bestaansrecht twisten. Hij wordt onder de hoede genomen van Verina Frachala, een hogepriesteres van Viguru, en je ontdekt samen met hem hoe bijzonder zijn Gave is en waarom hij zo belangrijk is voor beide godsdiensten maar vooral voor de Cataristen. Hij probeert zijn eigen plaats in de wereld te vinden, zijn eigen keuzes te maken tussen de twee godsdiensten en tussen het ‘goede’ en het ‘kwade’. Het is een goed geschreven boek en het houdt de aandacht vast tot de laatste hoofdstuk.