The Perfect Girlfriend wordt vertelt vanuit de ogen van Lily, een vrouw die weet wat ze wil: haar ex, Nate. Om dit voor elkaar te krijgen haalt ze alles uit de kast. Uiteindelijk zal Nate wel inzien dat ze perfect zijn voor elkaar... toch?

Het debuut van Karen Hamilton belooft een spannend verhaal over obsessie en liefde. Helaas viel de spanning erg tegen. Na een langzame opbouw, begint het verhaal te lopen om vervolgens abrupt te eindigen met een open einde, waardoor de opbouw naar niets heeft geleid. Heden en verleden zijn niet goed met elkaar verbonden, waardoor de essentie van sommige van deze stukken ontbreekt. Dit geldt ook voor de kennismaking met de andere personen in het boek. Omdat alles geschreven is vanuit Lily, blijven de andere personen erg oppervlakkig. Door bovenstaande punten mist het verhaal wat diepgang en is het moeilijk mee te leven en op te gaan in de hoofdpersoon. Jammer, want het boek leest prettig weg en is goed te volgen. Dankzij de originele verhaallijn vermakelijk, maar niet zo goed als verwacht.