Moordvrienden is het tweede deel van de boeken rondom Pia en Bodenstein. Ook deze titel kenmerkt zich door vele personages samen met de twee hoofdkarakters. In dit boek had ik iets meer moeite met de vele informatie die je in het begin moet verwerken, wat er enigszins voor zorgde dat ik wat moeite had om er goed in te komen en geboeid te blijven. Maar gelukkig ging dat al snel beter.
Aangezien ik, op één na, alle delen van deze serie heb gelezen, is de manier van schrijven van Nele Neuhaus mij bekend. Met een aantal verhaallijnen rondom diverse personages bouwt het verhaal zich op naar een prima plot. Het is geen nagelbijtende spanning in de boeken van Nele, maar een zeer goed in elkaar geschreven, boeiende thriller, waarbij de schrijfster je een aantal keer op het verkeerde been zit en je aan het eind toch weer weet te verrassen.
Ook van dit, vrij dikke, boek heb ik weer genoten, hoewel het een beetje vreemd was om terug in de tijd te gaan met Pia en Bodenstein, na het lezen van de latere delen.