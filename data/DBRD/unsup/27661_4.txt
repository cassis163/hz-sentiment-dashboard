In het boek worden 33 veel gebruikte beïnvloedingstechnieken en- tactieken behandeld die gebruikt worden in de reclamewereld om de consument te beïnvloeden, zonder dat deze dat in de gaten heeft . Hiervoor worden aansprekende voorbeelden genoemd die zijn verrijkt met afbeeldingen om meer duidelijkheid te verschaffen
Het boek begint met de opmerking dat je na het lezen van al deze strategieën nooit meer op dezelfde manier naar reclame zal gaan kijken. Of deze belofte ingelost gaat worden kom ik later nog op terug.
Het boek gaat ervan uit dat er 3 basisbehoeftes zijn die ons vatbaar maken voor verborgen verleiding
1 Systeembehoeften , dat zijn automatische processen van het brein waar we geen invloed op hebben 2 Sociale behoefte en 3 Individuele behoefte
Bij elk van de benoemde 33 technieken wordt aangegeven aan welke van deze 3 behoeftes voldaan wordt.
De verleidingsfactor wordt per strategie aangegeven op grond van effectiviteit, x-factor en toepasbaarheid. Dit wordt allemaal nader verklaard.
Er staat een hoofdtekst over de strategie en er wordt d.m.v. een oneliner de essentie van de techniek in één regel samengevat. Er staat een voorbeeld van een advertentie of illustratie in en eventueel nog een link naar woorden waar je over deze materie op kan googelen
Door deze opbouw van enkele pagina’s per verleidingstactiek zie je in één oogopslag wat er bedoeld wordt. Dit maakt het boek heel interessant om zomaar even in te kijken of om de tactiek helemaal te lezen. Soms is de stof wat droog maar dat is verder geen probleem om de stof te begrijpen.
De pagina’s met daarop een quote zijn geel met zwarte opdruk. Dit vond ik zelf niet zo makkelijk lezen maar dat blijkt ook 1 van de technieken te zijn.
Verder is het een leuk en interessant naslagwerk over deze materie die zelfs voor een leek zoals ik zeer geschikt is om te lezen en ervan te leren. Gegarandeerd.

Of is garantie ook 1 van de technieken? Lees het boek en kom er zelf achter.