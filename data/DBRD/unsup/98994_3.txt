Er is wat tijd verstreken nadat deel 1 eindigde en waar deel 2 weer begint. Deinleiding is wel even handig, waarin wordt uitgelegd wat er in die maanden gebeurd is. Verraad, minachting, misbruik van macht zijn thema’s die voornamelijk in deel 2 centraal staan. Maar ook in dit deel koppelde ik de verhaallijn aan dat van andere boeken. Zeker het einde van deel deed me denken aan een film die ik pas heb gezien: ‘The Maze Runner: Death Cure’. Hier heb ik het boek niet van gelezen dus ik weet niet of het daar ook een beetje op lijkt, maar het deed me er in elk geval sterk aan denken. Maar toch heb ik ook wel van dit boek kunnen genieten, en ook dit einde was weer bijzonder goed neergezet. Voorspelbaar leek het voor mij wel een beetje te blijven, maar deel drie stond sowieso al op de planning om te gaan lezen. Want ik zat nog met wat onbeantwoorde vragen. Dus toch maar snel door naar deel 3!