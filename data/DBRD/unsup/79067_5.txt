Een boek over Anne Frank voor kinderen, daar was ik wel nieuwsgierig naar.
Hoe vertel je aan kinderen wat er toen is gebeurd?
Dat is echter niet de insteek van dit boek. Dit boek met een lange rij kinderen op de cover gaat over kinderen die ge√Ønspireerd zijn door het dagboek van Anne Frank. De rij staat voor de lange rij die jaar in jaar uit voor het Anne Frankhuis in Amsterdam staan.
Dat vond ik een hele mooie gedachte. In een soort ABC komen diverse kinderen met verschillende achtergronden aan het woord. Ze willen net als Anne gewoon kind zijn zonder de ellende om hun heen. Gewoon dansen, zingen, lezen, en schrijven in hun dagboek. Net als Anne is een lief boek en een eerbetoon aan dat meisje van 14 dat heel veel dingen niet mocht omdat anderen vonden dat ze dat niet mocht. Ik was echt ontroerd en ik hoop dat dit boekje kinderen stimuleert om stil te staan bij wat ze hebben, kunnen en mogen. Dat is namelijk niet vanzelfsprekend.
Het is een verhaal dat te moeilijk is voor de kleintjes maar een eye opener kan zijn voor de iets oudere kinderen.