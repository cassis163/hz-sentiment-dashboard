Will Andrews is de zoon van een predikant uit Boston omstreeks 1870.
Hij stopt met zijn studie aan de Harvard universiteit en trekt naar het westen om
ervaringen op te doen. Daarbij beland hij in Butcher's Crossing een klein dorpje
midden op de prairie dat leeft van de bizonjacht, die op zijn einde loopt.
Vooral de bizonhuid is erg gewild. Will sluit zich niet aan bij een bestaande
groep jagers, maar gaat met een erg ervaren jager op pad naar de bergen,
waar de jager een vallei heeft gezien met heel erg veel bizons.
Na een lange reis vol ontberingen bereiken ze de vallei en schieten erg veel bizons.
Omdat de jager niet wil vertrekken voordat de laatste bizons zijn gedood worden
ze overvallen door de winter en gedwongen om de winter in de bergen door te
brengen. Na de winter kunnen ze pas terugreizen en maar een deel van de huiden meenemen.
Na een spannende tocht komen ze zonder huiden weer in Butcher's Crossing.
Daar blijkt dat de handel in huiden volledig is ingestort en dat eigenlijk
alle ontberingen en verliezen voor niets zijn geweest, ook al omdat
ze de eerste wagen met huiden verloren tijdens een rivier oversteek.

Opinie:
Het boek is spannend geschreven en geeft een mooie beschrijving van alle ontberingen.
Hoewel de vele maanden ingesneeuwd in de bergen wel heel erg snel worden afgedaan .
In de omschrijving wordt gerefereerd aan het verlangen naar een intens leven
en een diep graven in de menselijke ziel. Beide aspecten vond ik niet zo heel helder
naar boven komen. Aan het einde blijft sterk de indruk hangen dat het geheel voor
niets is geweest. Alleen is een hoop ervaring opgedaan en zijn grote ontberingen geleden,
maar de uiteindelijke conclusie blijft vaag. Op de laatste paar blz maakt Will de beslissing om niet naar huis te gaan, maar om verder naar het westen te trekken.
Ook hier worden de beweegredenen niet helder, maar worden alleen vaag aangetipt.