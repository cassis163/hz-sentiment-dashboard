n het jeugdboek meneer en mevrouw Slons maken de lezers kennis met dit eigenaardige echtpaar. Ze irriteren zich mateloos aan elkaar en snappen beide niet waarom ze ooit met elkaar getrouwd zijn. Meneer Slons laat de hele dag door stinkende, rottende scheten en mevrouw Slons smakt hinderlijk luid. Niet alleen tijdens het eten smakt ze, maar zelfs als ze ligt te slapen maakt ze irritante smakgeluiden. Met listige plannetjes proberen ze elkaar op hun nare gewoontes te wijzen. Maar niets lijkt te helpen, dus zit er nog maar een ding opâ€¦.

Meneer en mevrouw Slons is een hilarisch kinderboek dat kinderen vanaf ongeveer zes jaar zelfstandig kunnen lezen, maar het is ook een feestje om het boek aan wat jongere kinderen voor te lezen. Stiekem zullen de voorlezers zelf waarschijnlijk nog het meeste genieten van dit toch enigszins absurde verhaal. De grappige illustraties maken het boek helemaal compleet en nodigen uit om het boek keer op keer op te pakken en door te bladeren.