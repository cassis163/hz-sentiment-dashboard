Bea, de hoofdpersoon, is een meisje van 17 dat een nogal gecompliceerd leven leid. Ze weet wie haar vader is, maar aangezien ze een beetje het resultaat van een affaire is, mag niemand dat weten. En dan is haar vader ook nog haar collega. Haar moeder is opnieuw getrouwd maar deze man zit nu in de gevangenis, met als resultaat dat haar stiefbroer Jam bij Bea en haar moeder woont en moeders een affaire heeft met een of andere vage gast. Er is ook geen geld, dus Jam en Bea werken elke dag na school zodat ze kunnen eten. Oh, en Bea is verliefd op het vriendje van haar beste vriendin. Al 3 jaar lang.

Klinkt goed, toch?

Kortom: Bea’s toekomst is nogal uitzichtloos. Ze zal nooit een goede studie kunnen doen, nooit een goede baan krijgen en na alle rampen is het in 2050 best lastig om jezelf omhoog te klimmen op de sociale- en carrière ladder. Als Bea dan samen met Jam en haar beste vriendin Mali en diens vriend Micah een oproep zien voor vrijwilligers voor op de Ventura, het eerste ruimteschip dat voor altijd in het heelal zal reizen zit er maar één ding op.

Bea en Jam gaan zich opgeven als vrijwilliger. Dit is echter helemaal in Spanje, terwijl het groepje zich in het regenachtige Engeland bevind. Met wat creatief boekhouden is het dan zo ver: de vrienden gaan een roadtrip maken naar Spanje zodat Jam en Bea hun leven helemaal om kunnen gooien.

Maar goed, tijdens een roadtrip kan er veel gebeuren, en deze roadtrip veranderd nogal wat levens.

Eenzaam en extreem ver weg vond ik een tof boek om te lezen. De gloed van gedoofde sterren vond ik eigenlijk niet zo tof om te lezen. Toch was ik wel benieuwd naar dit boek, het is een beetje een prequel en het prikkelde me wel om eens te lezen hoe het allemaal is begonnen met de Ventura.

Ik was een beetje huiverig toen ik er aan begon, maar, wauw. De schrijfstijl van Kate Ling lijkt wel totaal veranderd! De personages hebben echt een karakter, iets wat ik wel een beetje miste bij de vorige boeken. Daar leken de personages wat oppervlakkig. Daar is in dit boek totaal geen sprake van.
Ik heb zo ontzettend met Bea meegeleefd. Ik vond het ook echt een tof wijf en ik denk dat iedere jonge vrouw zich wel in haar herkend. Ik bedoel, wie zijn we nou? Wat is ons doel hier op deze planeet? En wat is onze toekomst? Ik respecteer de ballen die Bea heeft. Een nieuw leven beginnen, oké, maar om nu een nieuw leven te gaan beginnen op een ruimteschip en alles onomkeerbaar achter te willen laten? Echt, respect.

Het is niet alleen maar drama in dit boek. Het trio komt allerlei maffe, grappige, leuke en rare mensen tegen onderweg naar Spanje die allemaal hun eigen wijsheden met zich meebrengen. En, er zit natuurlijk ook een gezonde portie adolescentie-liefde en seks in. Was ik maar weer 17.

Al met al was dit een waardige afsluiter van de Ventura saga. Het was het beste boek van de drie en ik kon hem maar lastig aan de kant leggen.