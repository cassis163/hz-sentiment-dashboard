Zelden heb ik zo genoten van een liefdesroman!
Mooi taalgebruik, reflecterend, spannende perspectiefwisseling, een realistisch kijkje in de geschiedenis van het begin van de 20e eeuw: met een eerste aanzet tot vrouwenemancipatie en de wat op afstand beschreven ellende van WO I.

Bijzonder om te weten, dat deze mensen en hun liefde echt hebben bestaan. De overgrootvader van de ons bekende schrijver Toon Tellegen.
Hoe mooi ontluikt deze liefde. Deze liefde die onweerstaanbaar was, een liefde zoals men in het algemeen een ware liefde ziet. Wie komt het op deze manier op zijn pad.

Ik heb genoten van de manier waarop het perspectief werd gehanteerd: de ik voor de diva Geraldine, de hij voor de acteur Lou. De hij is echter weer beschreven door Geraldine, zoals zij achteraf denkt, dat hij moet hebben gevoeld, gedacht.
En deze ik en hij zijn dan weer de bespiegelingen en invullingen van Susan Smit op de historische feiten.

Nog nooit een boek van Susan Smit gelezen, maar dit was een verrassing! Echt een aanrader! bijvoorbeeld ook als je in een leeskring leest. Zoveel te bespreken.