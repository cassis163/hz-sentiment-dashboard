'Sinds psychiater Jan Forstner een groot schandaal in de Boskliniek aan het licht heeft gebracht, wordt hij tegen zijn zin als lokale beroemdheid behandeld door de inwoners van zijn woonplaats Fahlenberg. Dat is dan ook de reden waarom Jan in eerste instantie niet zoveel aandacht besteedt aan de bos rode rozen die hij opgestuurd krijgt van een anonieme vrouwelijke fan. Hij heeft wel meer aan zijn hoofd, zoals het vreemde telefoontje van journalist Volker Nowak, die hem diezelfde avond nog wil spreken over een urgente kwestie.

Als Volker nog voor hun afspraak bruut wordt vermoord - en zijn fan wel heel opdringerig begint te worden - realiseert Jan zich dat hij verwikkeld is geraakt in een ziek spelletje van een waanzinnige vrouw. Maar wie is zij? Jans zoektocht naar de identiteit van de moordenares verandert al snel in een nachtmerrie van paranoia, manipulatie en wreedheid waaruit geen ontsnapping mogelijk lijkt te zijn...'

De achterkant van het boek sprak mij net als de voorkant direct aan.
Ik wilde graag weten welk groot schandaal Jan aan het licht had gebracht.
Je zit meteen in het verhaal en ik vond het moeilijk om het boek weg te leggen, je wordt echt in het verhaal gezogen.
Het is zo geschreven dat je continue op het verkeerde been wordt gebracht.
Wulf Dorn schrijft erg beeldemd waardoor ik meteen beeldem voor mij zag.
Het einde viel wel een beetje tegen, dit omdat de rest van boek zo enorm spannend is.
Ik raad het iedereen aan die van thrillers houdt!