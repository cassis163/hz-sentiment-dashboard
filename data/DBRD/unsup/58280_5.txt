Waar is Pieter Konijn? Door Beatrix Potter.

Een flapjesboek, en wat voor één!
Op de tekeningen van Beatrix Potter ben ik al langer verliefd, nu dus ook op dit prachtige boek.

Pieter Konijn is weg en pagina per pagina gaan we samen op zoek naar hem. Flapje na flapje licht je op maar het blijkt telkens iemand anders te zijn (Flopsy, Benjamin,…) tot…
An sich zijn de tekeningen al geweldig mooi, door de flapjes wordt er nog een extra (mooie) laag toegevoegd!

De tekst rijmt, de prenten zijn paginavullend adembenemend en de afwerking is perfect. Een boekje waar je samen keer op keer veel plezier aan zal beleven.
Toevallig geen kinderen? Koop deze klassieker (in een gepast modern jasje) dan voor jezelf. Kijk- en bladerplezier gegarandeerd. In deze lente- en Paasperiode staat het trouwens geweldig (opengeklapt op je lievelingsprent; die van mij mét roodborst momenteel) op je kast!

Een prachtboek om jarenlang te koesteren. Waar is Pieter Konijn? Hier bij mij ;)