Het is 1988. Frank heeft een onopvallende platenzaak in een doodlopend straatje in een buitenwijk van Londen. Frank heeft een bijzonder en uniek talent om voor ieder een geschikt nummer te vinden dat hij of zij op dat moment nodig heeft, ook al is dit helemaal niet het genre waarnaar men verkiest. Hierdoor kan hij de mensen in hun diepste van hun gevoelens raken waardoor er onbreekbare vriendschappen ontstaan.
Door de opkomst van warenhuizen krijgen de winkeltjes in Unity Street het alsmaar moeilijker om rond te komen en daarbovenop aast een vastgoedmakelaar op de vervallen huisjes om er zich op zijn vastgoedproject te storten. Frank en enkele buren weigeren de buurt te verlaten, integendeel wil Frank zijn platenzaak nieuw leven inblazen door het te moderniseren. Hij is een voorvechter voor het behoud van vinyl en doet er alles aan om vinyl terug aantrekkelijker te maken. Het enige waari' hij dan ook niet mee wil evolueren zijn cd's die hij ten opzichte van vinylplaten maar speelgoed vindt.... Maar dat maakt er de situatie al zeker niet makkelijker op....
Verder gaat zijn leven zijn gewone gangetje tot er een mysterieuze vrouw in een groene jas voor de etalage van zijn winkel in elkaar zakt. De vrouw doet 'iets' met hem waarna hij haar vanaf dat moment niet meer uit zijn gedachten kan zetten. Wie is ze? Waar komt ze vandaan? Wat doet deze knappe verschijning in Unity Street? Waarom bezoekt ze de platenzaak terwijl zij nooit naar muziek luistert?

De Platenzaak is een boek vol muziek, maar ook vol passie voor muziek, mysterie en een vleugje romantiek. De bijhorende playlist neemt je mee in het verhaal waardoor je 'hoort' wat de personages horen. Een aanrader voor wie eens een boek tesamen met een bijhorende playlist wil combineren.

Hierbij wil ik Uitgeverij Cargo en Hebban.nl bedanken voor het toegestuurde recensie-exemplaar. Waarvoor dank!