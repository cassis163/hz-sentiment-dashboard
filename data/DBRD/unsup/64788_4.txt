Een prentenboek over een parkiet met een mooie boodschap. Johannes is een eigenwijze parkiet. Op een dag verhuist hij van zijn kleine kooitje naar een grote volière. Dat is wel even wennen maar het went snel. Dan komen er steeds meer vogels bij in de volière. Die andere vogels maken lawaai, eten raar voer en dat is helemaal niet naar de zin van Johannes. Elke keer als hij een beetje gewend is komen er weer nieuwe vreemde vogels. Hij wordt steeds bozer en als hij zich onmogelijk gedraagt wordt hij weer apart in het kleine kooitje gezet. Als op een dag het deurtje openstaat kan hij naar de anderen. Ach, waarom ook niet. Het went vanzelf. Goed te gebruiken boek als je een gesprek wilt over tolerantie, vreemdelingenhaat, angst voor het onbekende. Omdat de tekeningen heel realistisch zijn is het verhaal ook nog te gebruiken in groep 5-6 want het ziet er niet kinderachtig uit.