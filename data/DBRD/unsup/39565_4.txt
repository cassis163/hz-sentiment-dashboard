Historicus Yuval Harari heeft bekendheid gegenereerd door zijn eerdere bekende werken Sapiens en Homo Deus. Harari staat bekend om zijn scherpe analyses en nuchtere opvattingen over het leven, de maatschappij, het verleden en de toekomst. Zijn derde boek, 21 lessons of the 21st century kent enige overlap met zijn eerste en tweede boek. Dit is enigszins jammer, omdat dit boek niet specifiek over het verleden of de toekomst ging, maar toegespitst op de 21e eeuw. Daarin was vooral veel overlap met Homo Deus.

Opvallend aan zijn derde werk is dat Harari sterk begint met enkele lessen die de maatschappij al enige tijd verontrust en hij laat daar een kritische kijk op los, die de lezer aan het denken zet. De eerste helft van zijn boek is dan ook sterk, maar de tweede helft mist enige overtuigingskracht en sterke argumenten om zijn lessen mee te onderbouwen. Het is dan ook gemakkelijker om het niet eens te zijn met zijn laatste lessen. Dat is erg jammer. Maar over het algemeen haalt Harari wederom weer een hoog niveau met dit boek en slaagt hij er in om de lezers te laten nadenken, kritisch te laten kijken naar de wereld en aan te sporen om een actieve deelnemer te blijven.