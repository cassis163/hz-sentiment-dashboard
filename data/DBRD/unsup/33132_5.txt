Eerste zin: "De Keizer was sigarenfabrikant" de toon is gezet. Een sigarenfabrikant die amper het hoofd boven water kon houden, maar toch probeerde om naam en eer te behouden. Zo wilde hij graag dat zijn zoon, Kareltje genoemd, advocaat zou worden. Zijn voorzitterschap bij de Lustige Whistspelers wil hij kost wat kost behouden. Het lukt Kareltje niet om de verlangens van zijn vader in te lossen. Louis De Keizer is hierdoor zwaar ontgoocheld.
Het boek leest vlot en toch moet je zeer attent en alert zijn. Alhoewel ik hou van de stijl van Elsschot vond ik het lezen niet evident. Hij brengt meerdere maatschappij kritische zaken naar voor, maar het snappen van de diepgang is voor mij niet altijd evident geweest. Dit noem ik dan ook 'literair hoogstaand' een boek die je heel wat bijbrengt en nog steeds actueel is. Verlangens die worden gesteld alsook persoonlijke eisen en het betreden van de maatschappelijke ladder is voor sommige zeer belangrijk, maar is dit allemaal wel zinvol? Elsschot wil ook duidelijk maken dat al deze niet het belangrijkste zijn. Uiteindelijk gaat iedereen dood voor zichzelf en pas dan maakt ieder voor zichzelf de eindbalans op die soms intriest is. Wat ook het verhaal "Een ontgoocheling" duidelijk maakt. Een intriest verhaal met de nodige komische noten die duidelijk maken dat mensen soms tot het belachelijke aan leunen. Ik heb het boek(je) heel graag gelezen en ik ga zeker zijn andere werken ook lezen. Ik wil dan ook iedereen aanraden, die graag literaire werken leest, om dit boek te lezen.