Minette Walters schreef in 1993 De Beeldhouwster, een psychologische misdaadroman. In het boek wordt het verhaal van Olive Martin beschreven, een 23 jarige vrouw die 25 jaar de cel in moet vanwege de moord op haar moeder Gwen en zus Amber. Op het proces biedt Olive geen weerstand en ze geeft ook meteen toe dat zij de dader was zonder een motief te vernoemen. Rosalinde Leigh (Roz), journaliste, moet een boek schrijven over het leven van Olive en gaat op onderzoek uit naar OliveÂ’s motief. Ze gaat opzoek naar mensen die haar meer info kunnen bezorgen over Olive; zo gaat ze langs bij buren, familie en agent Hawksley (Hal). Roz werd verteld dat Olive de moord begaan was om iemand te beschermen of vanuit haat voor haar moeder, het is aan haar om het juiste motief te vinden.

Roz gaat langs bij elke mogelijke connectie van Olive die ze kan terugvinden. Olive mag dan wel degene zijn waar het in het verhaal om draait, toch speelt eerder Roz de hoofdrol. Olive laat haar ware aard niet zien en is zeer afstandelijk ten opzichte van Roz, na verloop van tijd groeit er vertrouwen en wordt er meer informatie vrijgegeven. Doorheen het hele verhaal kan je een rode draad vinden, mensen laten niet altijd hun ware aard zien en niets is wat het lijkt. Relaties tussen de verschillende personages spelen een grote rol, zo bestaan er steeds verschillende relaties: Olive en haar moeder, Olive en Amber en tussen Olive en Roz, deze hebben allemaal een obsessieve haat of obsessieve liefde voor elkaar.

Dit boek is een echte aanrader voor iedereen die graag thrillers leest, het boeide me van de eerste pagina tot de laatste. In het begin schrikte de hoeveelheid pagina's me wel af maar je zit op het eind van het boek voor je het weet. De spanning van de zoektocht naar het motief van Olive gaat door het hele boek en verplicht je het vast te houden. Ook de relaties tussen de verschillende mensen is zeer realistisch en zorgt ervoor dat je steeds iets nieuws ontdekt en wil verder lezen.