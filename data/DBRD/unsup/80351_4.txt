Wat zou jij doen mocht je weten op welke dag je zou sterven?

New York 1969, de vier kinderen van de Gold familie sluipen hun huis uit en gaan op zoek naar een mysterieuze vrouw die claimt dat ze iedereen kan voorspellen wanneer ze zullen sterven. De voorspellingen die de vrouw aan de kinderen doet zal (vaak zonder dat ze het zelf beseffen) een enorme impact hebben op het leven van de vier kinderen, de band die tussen hen bestaat en de mensen waarmee ze in contact komen.

Het verhaal wordt verteld door de ogen van de vier kinderen: Simon, Klara, Daniel en Varya. Elk gaan ze op hun eigen manier om met hun voorspelling. Simon trekt naar samen met Klara naar San Francisco op zoek naar liefde, Klara reist het land rond als goochelaar, Daniel gaat op zoek naar stabiliteit in zijn job als arts en Varya wordt een wetenschapper die zich bezighoud met de zoektocht naar onsterfelijkheid.

De auteur, Chloe Benjamin, heeft het boek dus in vier opgedeeld en in elk deel volgt de lezer een van de drie kinderen. Zo krijg je voeling met alle kinderen, hoe ze op hun voorspelling reageren, maar ook welke impact hun reactie heeft op de band die tussen de vier kinderen bestaat en verandert doorheen de jaren. Benjamin slaagt er heel goed in om deze vier personages sterk neer te zetten en zo te beschrijven dat ze elk uniek zijn. Daarbij hanteert ze prachtig taalgebruik met prachtig gebouwde zinnen en metaforen, maar ze blijf toch zakelijk.

Er is weinig actie aanwezig in het verhaal, maar ik vond het wel een zeer spannend boek. De spanning wordt voornamelijk opgebouwd door de geheimen die binnen de familie Gold langzaamaan ontrafelt worden en doordat je je telkens weer af vraagt of de voorspelling zal uitkomen en op welke manier deze dan wel voltrokken zou kunnen worden. Het boek draait dan ook niet om actie, maar om de keuzes die de personages maken en wat de gevolgen zijn van die keuzes. Geloven ze in de voorspelling en het noodlot? Welke gevolgen heeft hun geloof of ongeloof? Was de voorspelling echte magie? En, geloof jij als lezer in de voorspelling?

Aan het einde van het boek wordt de vraag of het echt magie is open gelaten en kan de lezer zelf beslissen wat hij/zij gelooft. Dit zorgt ervoor dat je nog lang nadat de laatste bladzijde omgeslagen is blijft nadenken over het boek.

Het is kortom een prachtig geschreven familiegeschiedenis met een magisch tintje.