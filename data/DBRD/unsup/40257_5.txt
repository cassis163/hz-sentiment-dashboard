Wat kan ik eigenlijk nog zeggen, wat miljoenen reviews voor het mijne al niet gezegd hebben? Laten we maar beginnen met het feit dat ik passioneel verliefd ben geworden op dit boek.

Het verhaal heeft alles wat ik zoek in een boek: tijdreizen, geschiedenis, schotland, romantiek en ja ook een behoordelijke dosis seks. (Laten we het maar meteen over seks hebben, gezien dat in de meeste reviews boven komt drijven. ) Zoals ik al zei er is een behoorlijke dosis seks aanwezig in dit boek. (Alle soorten seks trouwens: de liefde bereiding, passionele we trekken de kleren van ons lijf seks, homoseksualiteitâ€¦ noem maar op. Het zit er waarschijnlijk in. ) Maar op geen enkel ogenblik is seks de hoofdreden van het verhaal. Neen, het maakt er integraal deel van uit. Een volwassen liefdesverhaal daar hoort voor mij seks bij.

De reiziger is zo geschreven dat je echt in het boek gezogen wordt. Het is erg lang geleden dat een boek me zo wist vast te grijpen om me pas op de allerlaatste pagina terug los te laten. Het boek zit vol actie. Moord, bloedvergieten, mishandelingen, heksenverbrandingen, ze volgen elkaar aan een hoog tempo op. Diana Gabaldon slaagt erin het boek echt tot leven te brengen. Ik bevond me samen met Jamie en Claire in Schotland. De valleien en de meren kwamen voor mijn ogen tot leven. Het voelt alsof je een film aan het lezen bent, zo simpel is het.
Wat absoluut niet simpel is, zijn de personages in dit boek. Complexe, herkenbare, menselijke personages, die aanvoelen alsof je hen al jaren kent. Vooral Claire Beauchamp steekt er voor mij met kop en schouders bovenuit. Zij is het eerste vrouwelijke personage waar ik echt met hart en ziel van houdt. Claire is een pittige dame. Ze is niet op haar mondje gevallen, behoorlijke koppig, maar terzelfdertijd erg veerkrachtig en sterk. Langst de andere kant is ze erg zorgzaam, teder en ze heeft echt het beste met mensen voor. Voor mij was ze echt het sterkste vrouwelijke personage dat ik ooit in een boek ben tegengekomen. En dan heb ik het nog niet gehad over Jamie. Ik denk dat Diana Gabaldon alle mannelijke hoofdrolspelers die ik nog ga tegenkomen in boeken voor mij heeft verpest. Jamie is voor mij persoonlijke de perfecte man. En ik weet dat er heel wat controversie is over zijn karakter. Maar he, ik hou van sterkte, koppige, ruige, mannen met een gezonde goesting.