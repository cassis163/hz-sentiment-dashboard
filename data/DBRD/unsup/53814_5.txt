Ik heb dit boek in 2 dagen gelezen en vond het geweldig! Er kwamen een aantal verrassende wendingen voor en de meest schokkende gebeurtenis is toch wel dat Juliette voorgoed breekt met Adam, en helemaal voor Aaron (Warner) gaat. Ik weet nog steeds niet goed wat ik daar van moet vinden. Ik vind het zielig voor Adam. Hij haat Aaron en dat is ook niet zo gek, en hij had Juliette anders ingeschat. Verkeerd ingeschat. Ook Aaron zelf is verkeerd ingeschat; hij blijkt erg lief en menselijk te kunnen zijn en veel beter bij Juliette te passen dan Adam. Toch voelt het als verraad. En het einde, tja, Adam lijkt... leeg. Hij is niet boos, verdrietig, gebroken, blij, gerust, opgelucht, gefrustreerd... helemaal niks. Hij voelt niks, en het klinkt misschien raar maar ik maak me zorgen om hem. En nu weet ik niet hoe het met hem zal aflopen... Dat vind ik persoonlijk jammer. Maar verder vond ik het een prachtig boek met mooie en goed uitgedachte personages en een sterk verhaal. Ik vond het geweldig en dit zal zeker niet de enige keer zijn dat ik het lees.