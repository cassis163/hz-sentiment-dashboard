In mijn eerste boek van Anita Terpstra maak ik kennis met het ballet-echtpaar Mischa en Nikolaj. Mischa is een Nederlandse prima ballerina en Nikolaj is Russisch. Ze zijn zeer succesvol in Nederland maar ook in Londen. We maken kennis met ze als ze beiden, na een heftige brand in hun woning, in het ziekenhuis liggen. Door middel van flashbacks leren we het Mischa en Nikolaj en hun verleden kennen, dat echter niet smetteloos is. Mischa en Nikolaj beschuldigen elkaar van de brand. Ook andere gebeurtenissen uit hun leven zijn dubieus. Maar wie spreekt de waarheid? Wat is de waarheid?

Door de opzet en opbouw van het verhaal; 2 hoofdpersonen die aan het woord zijn, 2 visies die beschreven worden, heden en verleden dat belicht wordt, is het een boeiend geheel.
Als lezer wissel je doorlopend van inzicht: de personen worden dus geloofwaardig neergezet.
Pas helemaal aan het einde van het boek wordt duidelijk hoe het allemaal is gelopenâ€¦