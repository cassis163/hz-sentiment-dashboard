Ik heb het lezen van dit boek zo lang mogelijk uitgesteld, omdat ik van tevoren al wist dat ik niet zou willen dat ik hem uit had. En jawel… Ik wou dat ik De bestemming nog niet uit had! Moet ik nu echt afscheid nemen van Nadine en Daniel? Zou deel drie de laatste zijn?
Van deel één en twee heb ik genoten en van deel drie heb ik ook weer onwijs gesmuld. Het verhaal is super sexy en boeiend van begin tot eind. De aantrekkingskracht tussen de twee sympathieke hoofdpersonen spat gewoon van de pagina’s af. Er zit zelfs een vleugje spanning in het verhaal als er ingebroken wordt bij Nadine en het wel erg persoonlijk lijkt te worden.
De veel voorkomende erotische scènes in dit boek zijn zinderend en heel mooi beschreven; geen porno, maar sensuele erotiek.
Marique Maas hoort wat mij betreft bij de top van erotische auteurs, niet alleen in Nederland maar ook daarbuiten! Ik hoop op meer werk van haar hand.