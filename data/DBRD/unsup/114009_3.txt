"De waarheid is zelden zuiver en nooit eenvoudig."

Wat de vakantie van hun leven had moeten worden veranderd in een regelrechte nachtmerrie.

"Ik weet dat dit het begin is van iets. Dat voel ik gewoon."

De Amerikaanse vriendengroep, bestaande uit Anna, Elise, Tate, Chelsea, Max, Melanie, Lamar en Akshay, ontvlucht alle examenstress en gaat samen genieten van een welverdiende vakantie op het mooie eiland Aruba. Met zijn allen verblijven ze in het luxe strandhuis van Akshay’s vader. Zon, zee en vooral zeven dagen zonder ouders.

"Ze zeggen wel eens dat een foto zegt meer dan duizend woorden, maar deze zeggen er maar één."

Aan deze mooie vakantie komt abrupt een einde wanneer Elise in de bloei van haar leven, afgeslacht als een beest, wordt gevonden in haar kamer. Alsof het verlies van haar beste vriendin, die als een zusje voor haar was, nog niet genoeg was, wordt Anna opgepakt als moordverdachte. En overgebracht naar het Korrektie Instituut Aruba, waar ze wegkwijnend in de cel haar proces af moet wachten.

"De grens tussen herinnering en verbeelding is flinterdun."

Aruba verkeerd in shocktoestand, een moord op paradijselijke eiland, dat is een zeldzaamheid op zich. Maar was er wel spraken van een moord met voorbedachten rade of was het toch een inbraak?

"Soms kan David het niet winnen van Goliath."

Overgeleverd aan de grillen van de wet, moet Anna lijdzaam het vonnis afwachten welke bepalend is voor de rest van haar leven. Lukt het haar om haar onschuld te bewijzen nu zij wordt afgeschilderd als een monster? Hoelang kan zij dit nog volhouden nu iedereen haar in de steek laat?

"Ze was gewoon een Amerikaans sletje."

Wie heeft Elise voor het laatste levend gezien? Is Anna onschuldig of een meedogenloze moordenaar?

Verraad is een mooi vormgegeven boek met een prachtige hardcover. Ook aan de binnenkant van het boek is aandacht besteed, de hoofdstukken beginnen met een handboeien tekening, die bij het verhaal passen. De titel is goed gekozen en past op verschillende manieren goed bij het verhaal. De omschrijving op de achterkant van het boek sprak mij meteen aan en gaf me een Mel Wallis de Vries idee en daar heb ik me niet mee vergist, haar fans zullen dit boek wel kunnen waarderen. Toch wil ik daarbij opmerken dat ik Mel nog stukken beter vind, maar dat is dan ook de Koningin van de jeugdthriller.

De hoofdstukken van Verraad hebben een titel en spelen zich afwisselend af in het heden en het verleden en worden vertelt vanuit hoofpersonage Anna Chevalier. Verraad start gelijk met een spannend eerste hoofdstuk.

Abigail Haas heeft een fijne beeldende schrijfstijl die meteen lekker leest, het boek leest ondanks dat het flink wat pagina’s telt, snel. Het is een echte jeugdthriller dus echt voor de jongeren doelgroep bestemd.

Haas heeft een goed beeld van tieners neergezet in haar verhaal en heeft zich goed ingeleefd in de wereld van meisjesvriendschappen en hun gevoelens en emoties. Verliefdheid, liefde, haat, jaloezie, begeerte, ziekte, verlies, verdriet, eenzaamheid en de bijbehorende angsten en wanhoop. In Verraad zijn veel karakters verwerkt, de karakteromschrijvingen zijn goed uitgewerkt, de hoofdpersonages hebben stuk voor stuk hun eigen karakter. Hartsvriendinnen Anna en Elise, twee handen op één buik. Totaal verschillend van karakter. De zeventienjarige Elise in de bloei van haar leven een gruwelijke dood gestorven en de jonge Anna wegkwijnend in de cel als moordverdachte van de dood op haar beste vriendin. En de knappe Tate, het vriendje van Anna.

Verraad is op een originele manier opgebouwd en verspringt telkens in tijd, het verhaal wordt in stukjes verteld, op deze manier kom je steeds iets meer te weten, het zit leuk in elkaar. Het verhaal gaat van start met de melding die binnenkomt bij de alarmcentrale en we blikken terug naar het begin hoe de jongerengroep elkaar heeft leren kennen. We volgen de hechtenis en het proces van de veroordeling van de moord op jonge Elise Warren.
Het verhaal zit goed in elkaar, de spanning is meteen bij de start al aanwezig, je wilt gelijk weten wat er gebeurd is en wie dit op zijn geweten heeft? Is Anna echt de meedogenloze moordenaar waar zij voor uitgemaakt wordt of is ze onschuldig? Abigail Haas is er goed in geslaagd om de dader tot het eind toe verborgen te houden. Gaandeweg het verhaal verdenk je iedereen. En uiteindelijk bleek het verhaal toch weer anders in elkaar te zitten als je vooraf had verwacht.

Verraad, originele spannende jeugdthriller voor de liefhebbers van Mel Wallis de Vries!

★★★ 1/2