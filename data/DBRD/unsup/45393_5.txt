Wat een heerlijke boeken schrijft Jill Mansell toch. Zo ook deze. Je leest mee in het leven van Clemency die in Cornwall woont. Lijkt me een prachtig gebied om nog eens te bezoeken. Jill weet ook goed de andere belangrijke personages neer te zetten.
Liefde, vriendschap en rivaliteit met haar stiefzus zijn belangrijke thema's in dit boek. Een boek om in zomerse sferen te komen. Aan het eind gebeurde er wel erg veel. Maar ach een chicklit met happy end die ik snel uitlas krijgt van mij 5 sterren. Binnenkort nog maar eentje lezen van Jill, er staan er een aantal op mijn e-reader!