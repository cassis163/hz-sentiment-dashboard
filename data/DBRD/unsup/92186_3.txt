Ik had nog nooit eerder van Lee Child of de Jack Reacher serie gehoord maar ik ontving het boek "Achtervolging" cadeau en dat boek heeft mij zo gegrepen dat ik kort daarop ook '4 x 4" en dit boek "Tegenspel" heb gekocht en gelezen. Ook dit boek bevat alle ingredienten die mij in de hoofdpersoon aantrekken. Jack Reacher is een man van weinig woorden maar zeer daadkrachtig, blijkt altijd onderweg te zijn en licht te reizen (neemt alleen een tandenborstel mee) en heeft een groot rechtvaardigheidsgevoel. Zijn moraal moet je aanspreken want hij handelt conform zijn eigen eer en geweten en dat strookt niet altijd met wat 'men' vindt. Hij gaat geweld zeer zeker niet uit de weg. Integendeel. Gewelddadigheid weet hij op pasende wijze te beantwoorden. Jack Reacher is een einzelganger, a lone wolf; hij blijft in de hiervoor genoemde boeken een beetje mysterieus maar hij weet mij toch, of misschien wel daarom, voor zich te winnen. De verhalen zijn geschreven met de nodige spanning en humor en elke hoofdstuk is zo boeiend dat je niet anders kunt dan meteen weer de volgende hoofdstuk te lezen. Verslavend ! Ik zag dat de Jack Reacher serie een hele uitgebreide is: "Tegenspel" en "Achtervolging"is resp. de 15e en de 17e boek van de reeks maar ik ga de hele reeks lezen. Te beginnen met nummer 1: Jachtveld.