Fender is een nostalgische jongen van begin dertig die een videotheek runt. Nadat zijn vriendin hem van het ene op het andere moment verlaat en ook nog eens zijn vader overlijdt zorgt hij slecht voor zichzelf. Hij leidt een emotieloos en eentonig leven. Dan komt hij op een dag Lisa tegen. Ze is een prachtige jonge vrouw en hij voelt zich weer tot leven komen, alhoewel ze vrijgevochten en ongrijpbaar is. Hun relatie verloopt stormachtig.

In “Ik zie je” trekken de twee tegenpolen Fender en Lisa elkaar enorm aan. Het leven van Lisa bestaat uit drugs en feesten terwijl Fender thuis zit en een grote passie voor films en Elvis heeft. Ze zijn heel verschillend in hun levensstijlen met als overeenkomst dat ze beide naar rust zoeken. Ze hebben regelmatig heftige meningsverschillen, maar kunnen niet zonder elkaar.

Het verhaal staat bol van dagelijkse beslommeringen die voor velen herkenbaar zal zijn, zoals twee mensen worden verliefd op elkaar, een relatie krijgen, gaan werken en het ontmoeten van de wederzijdse ouders. Dat maakt het minder boeiend, maar Matthijs heeft het mooi verwoord en is het daardoor een aangenaam en vlot lezend boek geworden.

Vertrouwen, seks en vluchten zijn thema’s die deze twee personages krachtig tekenen Het zorgt ervoor dat je geboeid blijft.

Pas als je het boek uit heb en je het verhaal hebt laten bezinken kom je achter de diepgang van het verhaal, veel meer dan je dat in eerste instantie zou denken.