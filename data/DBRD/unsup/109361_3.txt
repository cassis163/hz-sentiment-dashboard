Vergeleken met de voorganger zit er minder vaart in dit boek.

De karakters die men in 'De Roeping' heeft leren kennen worden hier verder uitgewerkt, wat een gevoel van vertrouwdheid geeft. Tegelijkertijd gaat dit wat mij betreft wel een beetje ten koste van de spanning.

Het verhaal zit goed in elkaar, alleen vond ik het jammer dat er net als in het vorige boek tegen het einde gebruik gemaakt wordt van de bedreiging van een familielid van de hoofdpersoon. Het deed voor mij even aan als een trucje dat opnieuw uit de kast wordt gehaald.

Niettemin een boeiend verhaal wat verteld wordt in een zeer aangename schrijfstijl. Wanneer er een derde boek komt zal ik het dan ook zeker gaan lezen.