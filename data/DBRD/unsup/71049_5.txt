Warcross is een boek dat sinds september in het Nederlands in de winkels ligt. Op het eerste gezicht dacht ik niet dat het een boek voor mij zou zijn aangezien het een YA-Thriller is en het zich richt op de virtual-reality wereld. Niet echt mijn ding om eerlijk te zijn.
Echter werd het boek al om me heen geprezen en werd ik toch wel een beetje nieuwsgierig.

Uiteindelijk ben ik erg blij dat ik het boek gekocht heb, want het is een geweldig boek! Marie Lu neemt je zelfs als leek mee in de wereld van Virtual-reality en zorgt ervoor dat je geboeid blijft tot het einde.

Warcross is een verhaal met een duidelijke opbouw, een vrouwelijk personage dat sterk in haar schoenen staat en een voorbeeld is voor anderen. Er is een goede balans tussen spanning en romantiek.

Het einde van het boek maakte me nog nieuwsgieriger naar het vervolg van dit verhaal. Er worden spannende ontknopingen gedaan en acties ondernomen, waardoor je snakt naar een nieuw deel.