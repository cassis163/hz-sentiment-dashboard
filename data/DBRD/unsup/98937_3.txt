Hoewel Trudi Rijks al twee eerdere boeken heeft geschreven is dit het eerste boek wat ik van haar lees. De weg van het water gaat over Floor een overspannen, gescheiden vrouw van veertig. Zij is bewindvoerder van haar jongere zusje Bente die aan het syndroom van Korsakov lijdt. Als Floor een dagvaarding ontvangt waarin staat dat haar zusje twee ton moet betalen aan een onbekende gelooft Floor dat in het begin niet. Echter onder drukt van haar dochter Kim komt Floor toch in actie. Dit is echter nog maar het begin van alle vreemde gebeurtenissen die volgen.

Het verhaal weet je in de eerste paar hoofdstukken , door de daarin goed opgebouwde spanning, te boeien. Het is jammer dat het verhaal daarna wat inzakt en wat langzaam verloopt. Bij tijd en wijle komt Floor erg na√Øef over en vind ik haar personage wat oppervlakkig. De manier waarop zus Bente wordt beschreven is knap gedaan. Het lukt naar mijn idee de schrijfster goed om duidelijk te maken hoe het is om te leven met het syndroom van Korsakov.
In deel 2 van het boek krijgt het verhaal weer vaart en loopt het vlot door in deel 3 met een stevig slot.
Trudi Rijks gebruikt in haar boek een aantal maatschappelijke thema's die helaas niet allemaal even goed uit de verf komen. Had van mijn wat duidelijker gemogen.
De weg van het water is een goed te lezen boek om mee te nemen in de koffer op vakantie.