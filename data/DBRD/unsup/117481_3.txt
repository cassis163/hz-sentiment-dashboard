Het is een mooi geschreven verhaal van Libby page. Hoewel ik de afloop al in hoofdstuk 1 (van 69) aan zag komen werd ik wel voortdurend geboeid door de gebeurtenissen en de ontwikkelingen van (sommige) personnages. Met name Kate maakte in het verhaal een geweldige ontwikkeling door, wat perfect is beschreven door Libby.
Kate, een aankomend journaliste, die komend van het ‘platte land’ in het drukke Londen een eenzaam bestaan heeft, krijgt van haar chef een eerste echte opdracht om een verhaal te schrijven over het open zwembad van de wijk waar het lokale krantje verschijnt. Het zwembad dreigt gesloten te worden, doordat het door een project-ontwikkelaar het wil kopen van de gemeente die er exploitatieproblemen mee heeft. Ze wordt binnen de kortste keren helemaal door de beslommeringen van het zwembad meegesleept, vooral door de fanatieke 87 jarige Rosemary. Rosemary zwemt er al meer dan 60 jaar en heeft er vele herinneringen aan, vooral aan haar recent overleden echtgenoot, Geoffrey (als ik de naam goed schrijf – dat krijg je als je het over een luisterboek hebt). Het verhaal wordt een succes en daardoor krijgt het ook meerdere vervolgartikelen, die ook voorzien worden door foto’s gemaakt door Jay. Tussen Jay en Kate begint langzaam maar zeker een liefde op te bloeien. De afloop van deze relatie en de afloop van het zwembad laat ik verder aan jullie eigen fantasie, cq. leeservaring over.
Conclusie: 3 sterren van mij.