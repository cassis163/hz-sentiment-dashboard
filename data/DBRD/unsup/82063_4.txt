Bij het zien van de cover en de titel krijg je al een idee waar het boek over zal gaan. Hilversum, het dorp dat in het verleden een totaal andere industrie had dat niets met de media te maken had. Hilversum dat iedereen kent, ook al weet je misschien niet waar het (precies) ligt, maar je zal er dagelijks mee te maken hebben omdat je naar een programma op tv kijkt of naar de radio luistert. Zoals diverse personen in het boek ook al aangeven, het is jammer dat de radiozenders geen Hilversum 1, Hilversum 2 enz. meer heten, maar NPO 1, NPO 2, enz. Het laatste klinkt gewoonweg minder en is ook niet te bezingen in het beroemde nummer van Herman van Veen over Hilversum.
Het boek begint met een schitterend voorwoord van de huidige burgermeester van Hilversum. Daarma wordt er door diverse mensen die er toe doen, zoals bijvoorbeeld (oud) presentatoren, (oud) politici, en (oud) mediamagnaten als John de Mol, terug geblikt op het verleden, wat zij met Hilversum hebben en hadden, wat ze van Hilversum vinden en hoe ze de toekomst zien. Je komt erachter hoe Hilversum zo'n belangrijk dorp is geworden, niet alleen voor Nederland, maar ook voor de rest van de wereld. Wat de toekomstplannen zijn voor Hilversum, of ze het bij Hilversum zullen houden of dat ze ook kijken naar andere plaatsen zoals bijvoorbeeld Amsterdam waar al veel op tv-gebied gebeurt.

Lees verder op https://surfingann.blogspot.nl/2018/02/100-jaar-hilversum-mediastad-peter.html.