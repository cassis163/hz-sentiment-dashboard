Kwijt is alweer het zesde deel in de serie rond personage Kathleen Verlinden. De delen zijn afzonderlijk wel van elkaar te lezen maar bij kwijt is het toch wel handig om vooraf zuur te hebben gelezen aangezien hier wel dingen gebeuren waar kwijt op verder gaat.

Sylvie is moeder van een 7 jarige dochter Josje en werkt bij een radiostation waar zij een radioprogramma presenteert. Tijdens haar programma word ze gebeld door een vrouw die doet vermoeden dat Sylvia haar moeder nog leeft. Ondanks dat de vrouw details verteld die niemand kan weten gelooft Sylvie het niet, haar moeder heeft immers 24 jaar geleden zelfmoord gepleegd.
De 7 jarige Josje is blind en verteld dat haar oma 's nachts bij haar komt en haar knuffelt. Ze denkt dat dit een droom is, maar is het wel een droom? Sylvie zoekt hulp bij Kathleen Verlinden. Maar ook Kathleen heeft te maken met iemand uit haar verleden en heeft het druk met haar eigen problemen.

Anja Feliers heeft een fijne schrijfstijl waardoor haar boeken vlot lezen en ze zo uit zijn. Er gebeurd van alles in het verhaal waardoor er wel een constante spanning in het boek zit. Voor mij gebeurd er af en toe wel iets te veel in het verhaal en maakt het daardoor voor mij wat ongeloofwaardig.
Het verhaal is geschreven vanuit verschillende oogpunten waardoor je het verhaal van allerlei kanten beleefd. Korte hoofdstukken zorgen ervoor dat het verhaal snel leest. Voor mij een heerlijk tussendoortje!