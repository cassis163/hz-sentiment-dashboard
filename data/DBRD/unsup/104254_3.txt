Het verhaal gaat over Olivia, ze heeft al jaren geen contact met haar broer.
Ze leidt een goed geordend leven, is getrouwd, heeft kinderen, een goede baan en een mooi huis.
Haar broer daar en tegen rommelt maar wat aan, woont in een stacaravan, een vakantiehuisje zonder elektriciteit in de winter.
In alle opzichten lijkt het erop dat zij het beter voor elkaar heeft dan haar broer, maar is dat ook zo?

Op een dag wordt Olivia, geheel in paniek, door haar broer gebeld, zijn been dreigt te worden afgezet, vanaf dat moment komt Olivia in de rollercoaster van loslaten terecht, er wordt haar als het ware een spiegel voorgehouden door haar broer, gezin en werk, hoelang kan je je vasthouden aan het oppervlakkige, waar de vraag of een rolstoel beter in het interieur past belangrijker is dan de vraag hoe het met iemand gaat, hoelang kan je weglopen voor gevoelens en het verleden?

"Ze ving een glimp op van zichzelf in de spiegel boven de wastafel en toch zag ze zichzelf niet als gewoonlijk. Zij was het, ze zag dat ze gebogen stond, ze zag haar lichaam, maar haar uiterlijk was onbeduidend geworden, onnoembaar, zo volkomen onbelangrijk dat het er evengoed niet had kunnen zijn.
In een hoopje lagen haar kleren op de vloer. Iets blauws dat doorging voor haar lievelingsjurk. De lila beha, blauw slipje, beige sandalen. Omhulsels van een spook, een onzichtbaar mens in een animatiefilm van wie enkel de kleren te onderscheiden zijn. Ze haalde de clip uit haar haar, het laatste zichtbare dat aan haar lijf was verbonden, en wierp hem op de kleren. Even was ze niet meer te traceren."

Broer is overduidelijk een boek dat aanzet tot denken, wat is belangrijk in het leven? het geeft ook een kijkje in het leven van een persoon die zich verstopt achter een opgebouwde muur, waarom is die muur opgebouwd, waarom zijn mensen zoals ze zijn, wat nog meer stof tot nadenken geeft, oordeel nooit over een ander als je niet in zijn of haar schoenen hebt gelopen, dat is wel de boodschap die voor mij extra bevestigt werd na het lezen van dit boek.

De kaft bij dit boek, maakt dat dit verhaal een kunstwerk op zich word, het gebroken bord, met mes en vork, èèn heel bord met enkel een mes, tegenover elkaar gedekt op tafel, zoals Olivia en haar broer ook tegenover elkaar staan, een spiegelende confrontatie, welk bord bij wie hoort word gaandeweg het verhaal duidelijk, echt meesterlijk gedaan.

Het boek krijgt van mij 3 sterren.