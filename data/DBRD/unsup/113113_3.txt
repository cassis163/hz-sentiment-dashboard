Mijn kennismaking met Delpeut, dankzij Crimezonebuzzz. De 201 pagina's lezen snel weg. De schrijfstijl van Delpeut spreekt mij aan: realistische karakters, sfeervolle omschrijving van de omgeving, goed beschreven emoties.

En toch... Aan het eind was mijn algemene gevoel 'teleurgesteld'. Je verwacht een thriller (gezien de reclametekst dat dit boek het literaire antwoord op The Killing is), maar het is geen thriller...
Daar is op zich niets mis mee. Het nadeel is echter dat er daardoor aardig wat open eindjes resteren, het eind wordt afgeraffeld, met teveel toeval.

Zeker geen zonde van de tijd om dit boek te lezen. Heerlijk voor in de strandstoel.

En die vergelijking met The Killing: niet doen...