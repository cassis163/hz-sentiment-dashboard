Lisa is sinds ruim een halfjaar verhuisd van Amsterdam naar Ierland, waar ze begonnen is als dierenarts. Ze geniet van haar werk en haar nieuwe woonomgeving, maar er is wel iets waar ze zich zorgen over maakt: hoe gaat ze ooit in dit Ierse gehucht de liefde van haar leven vinden?

Een boek over een volwassen vrouw die ergens een nieuw begin maakt en de daarbij komende dilemma's. Hoe ontmoet je nieuwe vrienden? Hoe ga je er mee om als jou beste vriendin (nog wel in Amsterdam) een 'nieuwe beste vriendin' lijkt te hebben? En waar/hoe/wanneer ontmoet je jou geliefde?

Charlotte de Monchy weet hoe ze een heerlijke chickflick voor 25+ers moet schrijven. Haar schrijfstijl is net iets volwassener dan bijvoorbeeld Jil Mansel, waardoor het mij beter aanspreekt. Ze weet een luchtig, humoristisch verhaal te schrijven dat tegelijkertijd met vlagen ook verassend is. Een boek dat je mee sleept en je in één keer uit leest!

Conclusie: Een aanrader als je op zoek bent naar een feelgood met toch een leuke verhaal lijn. De schrijver heeft een humoristische en vlotte manier van schrijven en weet je aandacht van begin tot einde vast te houden.