De kamer is een boek dat naar mijn gevoel parallellen heeft met twee beroemde literaire werken
Op de eerste plaats met Het Proces - van Kafka met de bizarre kafkaëske ervaringen van de hoofdpersoon en op de tweede plaats met de zevendelige romancyclus Het Bureau, van Voskuil.
Dezelfde sfeer als in het proces vind ik in het feit dat Björn een kamertje ontdekt - er ook binnengaat en er volledig zichzelf kan zijn - waar er voor de goegemeente helemaal geen kamertje is en er ook niet kan zijn.
De sfeer van het Bureau vind ik in de manier waarop de verschillende administratieve medewerkers in een groot kantoor met elkaar - en vooral achter elkaars rug - met elkaar omgaan.
Alleen is de taal van De kamer veel leesbaarder dan deze van Kafka en veel moderner dan deze van Voskuil.
Het is geen dik boek en ik heb het dan ook in één middag uitgelezen ....
Klein, maar fijn ..... en goed voor enkele uurtjes leesgenoegen.
Ik had er wel graag nog een extra hoofdstukje bij gezien want de uitkomst blijft een beetje een vraagteken.