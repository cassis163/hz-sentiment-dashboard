Judashart is het derde boek van Ingid Black. Mijn eerste. Een vergelijking met haar eerdere boeken kan ik dus niet maken. Het boek speelt zich af in Dublin, Ierland. Dat vond ik wel aardig, want ik had nog niet eerder een boek gelezen dat zich daar afspeelde.

Het begin draait om de zoektocht naar een oud-FBI'er, Leon Kaminski. Waarbij ik me afvroeg of dit in het hele boek zo zou zijn. Gelukkig niet, want er komt een moord om de hoek kijken. Het worden twee verhalen in een boek. Afzonderlijk, zo lijkt het. Maar schijn bedriegt, want zowel de zoektocht als de moord hebben met elkaar te maken. Ingrid Black weet op een knappe manier van twee ogenschijnlijk afzonderlijke zaken één geheel te maken.

Zinderend spannend is het boek nergens, maar ondanks dat boeit het wel. Het leest gemakkelijk met op zijn tijd wat cynische humor. Een ijzersterke thriller is Judashart echter niet. Eerder gemiddeld.