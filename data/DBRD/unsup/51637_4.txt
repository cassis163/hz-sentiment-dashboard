Het wordt er al weer aardig weer voor, lekker lezen, samen op de bank en dan valt mijn oog op Vieze Rik. Wat is dat voor een smerig mannetje? Een slordige, ongewassen en neuspeuterende deugniet, die dol is op kattekwaad uithalen. Als hij het maar laat om mijn dochters op ideeën te brengen!

In vier korte hoofdstukken is het de bedoeling dat Vieze Rik netjes op de schoolfoto komt te staan. Zou het mam en Juf Blauwbalg dit jaar wel lukken of is het enige wat blinkend schoon blijft zijn witte zakdoek? Afgewisseld met snotvlekken en pentekeningen leest dochterlief (AVI4) het boekje vlot door. Ze geeft aan geen moeilijke woorden te zijn tegengekomen. Het meeste moeite had ze met het lezen van de kreten: SPLOSJ! of KRAAASH!

Gelukkig is Vieze Rik er in een hele serie, geschikt voor AVI M5­E5, een heel schooljaar leesplezier dus over de grootste snotneus ter wereld. In “Modder” wordt Rik de nieuwe doelman van het schoolvoetbalteam, als dat maar goed afloopt en in “Griezelen” gaat Rik met zijn vriendjes kamperen in de achtertuin en wil hij ze met griezelverhalen de stuipen op het lijf jagen. Is hij zelf wel stoer genoeg?

De Vieze Rik serie is geschreven door David Roberts met woorden van Ala Macdonald en vertaald door Marieke van Hooff. De uitgever is Abimo en op www.abimo.net/vieze­rik kan je je eigen vieze liedjes maken met de prot­ en snotmachine!

/Lmcmr