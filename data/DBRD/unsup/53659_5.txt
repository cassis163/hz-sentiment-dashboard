Dit boek is meer dan een indrukwekkend verslag over de ontvoering en gijzeling van Arjan Erkel zelf. Het is een boeiend geschreven boek. Arjan moet wel een heel positief persoon zijn, gezien de manier waarop hij de 18 maanden van gevangenschap en vernedering heeft doorgemaakt. Ik vind het verbazingwekkend hoe hij zijn waardigheid weet te behouden en negativiteit en gedeprimeerdheid bij zichzelf weet te voorkomen door een soort van discipline. Zelfs zijn denken lijkt hij te sturen en het lijkt of hij ook zijn gijzelaars min of meer weet te sturen als het gaat om hun gedrag naar hem en zijn relatie met hen. En dit alles in een situatie van gevangenschap met heel weinig letterlijke ruimte en vrijheden, dreiging, bizarre en vernederende leefomstandigheden en totale onzekerheid over zijn toekomst.