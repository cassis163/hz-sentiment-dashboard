Mevrouw Creasy is verdwenen. Niemand weet wat er is gebeurd. Grace en Tilly gaan op onderzoek uit. Niet zo zeer naar mevrou Creasy, maar ze gaan op zoek naar God. Want de dominee heeft gezegd dat alles goed komt als ze God vinden, en dat God overal is. Dus zo moeilijk moet het toch niet zijn om hem te vinden?
Grace en Tilly gaan met een smoes bij alle buurtbewoners op bezoek om ze te ondervragen. En op die manier komt langzaam een geheim uit het verleden tevoorschijn.

Hoofdthema in dit boek is het hebben van vooroordelen. Als er een baby wordt vermist is er eigenlijk maar een verdachte: mereer Bishop. En wwrom? Omdat hij anders, vreemd, is. Hij woont als volwassen man nog bij zijn moeder, hij houdt van kinderen en fotografie. En niemand die hem echt kent. Dus ook als de baby weer boven water komt blijven de verdenkingen, maar er kan niets bewezen worden. En dat zit de buurt niet lekker.
Als mevrouw Creasy verdwijnt is de conclusie dan ook snel getrokken: daar zal Bishop ook wel iets mee te maken hebben.

Het boek is op een speelse manier, die past bij de kinderen, en met humor geschreven. Maar er komen nogal veel karakters in voor, en ook wisselingen tussen heden en verleden die ik soms nogal verwarrend vond. In de Engelse versie van het boek staat een plattegrond van de straat. Die ontbreekt in de Nederlandse versie, en dat vond ik toch wel een gemis. Verder speelt religie een belangrijke rol in dit boek, maar niet op een zware manier.

Al met al met plezier gelezen, maar het heeft geen blijvende indruk op mij gemaakt. Daarom drie sterren.