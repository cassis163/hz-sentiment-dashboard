Dit boek is een aanrader voor iedere debuterende schrijver. Het vertelt je hoe je een manuscript opstuurt naar een uitgever, hoe een agentschap werkt en wat debuteren inhoudt. Naar deze informatie heeft iedere debutant in spé ongetwijfeld gegoogled, maar nooit een sluitend antwoord op gevonden - ik in ieder geval niet. Het is een kijkje in de keuken, maar dan aan de andere kant van de tafel. Let dus op, dit boek is er niet om je te inspireren bij je verhaal of plot als auteur (Lees dan liever Over Leven en Schrijven van Stephen King).

In één onderdeel spreken de heren zichzelf tegen. Er wordt verteld dat de afwisseling in de lengte van zinnen de tekst luchtig maakt. Jammer genoeg, staan er soms erg lange opsommingen in het boek van schrijvers, must-reads of uitgeverijen. Liever zou ik één goed voorbeeld lezen in de lopende tekst, opgediend als een hapklaar brokje informatie met een verwijzing naar een langere lijst in bijlagen.