Het boek, gebaseerd op waargebeurde feiten, begint met een Proloog waarin verteld wordt dat Sebastiaan is verdwenen. Zijn vriendin, Sylvia, komt in een leeg huis. Ze vraagt Sofie, de moeder van Sebastiaan, naar het verhaal over Sebastiaan, omdat zij met vragen zit.
Dan volgt het deel 'Sofie'.
Hierin wordt verteld hoe Sofie als jong meisje op reis gaat oa naar IsraÃ«l. Hier wordt haar door een echtpaar een baby aangeboden. Sofie is verkocht, verliefd op het jongetje, Bashir; het is haar lot zegt ze. Ze reist met de baby, omgedoopt tot Sebastiaan (zo nu en dan verstopt in een rugzak) terug naar Nederland.
Hierna komt deel 'Sofie en Sebastiaan'.
Dit deel beschrijft hoe Sofie zich settelt en ontplooit. Sebastiaan groeit op en blijkt een vredestichter.
Het laatste deel heet 'Sylvia'.
Sebastiaan is een volwassen man en krijgt een relatie. Dan krijgt het verhaal dat in de proloog begon een vervolg. Er volgt een einde dat je niet zag aankomen.
De eerste delen lezen niet echt lekker. Korte zinnen met veel geschiedkundige en aardrijkskundige feiten. Pas in het laatste deel kom je een beetje in het verhaal.
Feitelijk een mooi verhaal. Boek ziet er mooi uit. Jammer dat het niet goed uit de verf komt.