In ‘De geheugenlozen’ neemt Géraldine Schwarz de lezer mee in het verleden, maar confronterend genoeg ook in het heden. De auteur vervlecht op een knappe manier de situatie in de wereld vanaf de Eerste Wereldoorlog met haar familiegeschiedenis. De auteur ontdekt op een dag dat haar Duitse grootvader in 1938 voordelig een joods bedrijf heeft overgenomen. Dit heeft de auteur ertoe bewogen om een duik in het verleden te nemen. Als lezer word je meegevoerd in een zwart hoofdstuk van het verleden. Hierbij wordt aandacht besteed aan meerdere Europese landen, waaronder Nederland.
Tegelijkertijd weet de auteur ogenschijnlijk eenvoudig de sprong naar het heden te maken. Het rechts-extremisme is zeker nog aanwezig in onze samenleving. Dit uit zich in meerdere landen, waaronder ook Nederland. Het boek zet aan tot denken.
Het boek leest vrij makkelijk, ondanks het “zware onderwerp”. De wisselingen tussen de grote geschiedenis en haar familiegeschiedenis heeft de auteur op een natuurlijk manier vormgegeven. Al met al zeker een aanrader. Wat mij betreft blijven we herinneren wat er is gebeurd, maar ons zeker ook realiseren dat het minder ver is dan we denken.