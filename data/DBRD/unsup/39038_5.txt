Wauw! Ik heb de Fantastic Beasts and where to find them film uiteraard gezien, en was dan ook erg benieuwd naar dit boek. Ik vroeg me voordat ik begon met lezen even af of een filmscenario wel prettig was om te lezen, je leest namelijk allemaal kleine stukjes en overal staat bij waar het zich afspeelt, wie het stukje zegt etc. Maar het was helemaal niet storend, het las heel erg makkelijk weg.

Geweldig hoe je nu alle details opmerkt die je in de film niet ziet omdat dat te snel gaat. De tekeningetjes bij het verhaal zijn ook een goede en mooie aanvulling.
Ik ben zelf een grote Harry Potter fan en toen de boeken en films tot een einde kwamen viel ik in een diep zwart gat. Met de komst van deze nieuwe reeks over Newt Scamander ben ik dus ook helemaal in mijn nopjes, je wordt weer helemaal meegetrokken in de tovenaarswereld.

Het boek is ook nog eens ontzettend mooi vorm gegeven en is dus een mooie aanwinst voor mijn boekenkast!
Het boek was binnen no-time uit en dat is erg jammer. Zeker een boek wat ik nog een keer ga lezen, en ik kan niet wachten op de volgende delen!