Er is niet veel dat ik nog niet gezegd heb wat deze reeks onderscheid van de rest bij Witte Kat, denk ik, dus dit gaat redelijk kort zijn.
Ik wil er vooral nog eens de aandacht op vestigen dat je het hele verhaal door blijft gokken en nadenken over wat er nu eigenlijk gebeurd is, aan het gebeuren is, en gaat gebeuren. En uiteindelijk zit het allemaal perfect logisch in elkaar. Dat moet je kunnen, als auteur, en Black is er een kei in. Er speelt ook zoveel mee in dit verhaal, allerlei verhaallijnen die zich samen ontwikkelen, maar je bent eigenlijk altijd wel mee. (Enfin ja, voor zover je mee bent. Je begrijpt wat ik bedoel.)
Wat ik aan dit boek een beetje jammer vond is dat Cassels grootvader, Desi, een maar heel kleine rol heeft. Dat wordt dan weer in evenwicht gehouden doordat Lila's vader Zacharov een veel grotere rol krijgt.
Ik neem aan dat je voor of tegen Zacharov kunt zijn, maar ik vind 'm echt een goed uitgewerkt personage, zeker in dit boek. Hij is niet echt zoals je je een maffiabaas zou voorstellen: charismatisch, kalm en vriendelijk - veel meer dan in andere films of boeken, als ze daar ook zo zijn. Hij is zonder twijfel een van mijn favorieten in deze reeks.
Extra aandacht ook voor Daneca, die een supergrote rol krijgt en een heel grote onthulling (no worries, my lips are sealed).
Dit boek is je tijd meer dan waard, net als het eerste, daar komt het dus gewoon op neer.
10/10