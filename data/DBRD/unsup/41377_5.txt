Lisa Gardner is ondertussen een gevestigde waarde in het thriller-landschap en terecht, ze heeft overwegend steengoede verhalen.
In dit boek wordt het leven van slachtoffers na hun ontsnapping of bevrijding in het licht gesteld. Het is niet het leven in vrijheid van voor de ontvoering zo blijkt en dat is levendig voor te stellen. De FBI heeft slachtofferspecialisten in dienst die tijdens de ontvoering de familie bijstaan. Het was verhelderend om de gang van zaken hieromtrent te lezen. Ook de familieleden zijn bij de terugkeer niet meer diegenen die zij waren, ook zij zijn slachtoffer.
Daarvan heeft Gardner een spannend verhaal gemaakt, het is een boek dat moeilijk weg te leggen is. De plot steekt knap in elkaar met de verschillende verhaallijnen, uit het verleden en het nu. En je kan heel goed volgen hoe het onderzoek gevoerd wordt, hoe het ene volgt op het andere. Ook psychologisch heeft ze het verhaal goed uitgewerkt. Vooral de inkijk in de gevoelswereld van de slachtoffers is zeer boeiend. D.D. Warren is nog altijd herstellende van een serieus ongeluk, ook dit wordt netjes ingewerkt in het verhaal.
Een heel erg spannend boek met een goede plot. Een geweldig verhaal met een hallucinante insteek. Vind haar is een top boek.