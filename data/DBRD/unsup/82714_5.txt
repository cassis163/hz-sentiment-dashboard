Het verhaal

Bob en Lot zijn 2 lieve maar ook stoere muizen. Misschien kennen jullie hen nog wel van deel 1? Ze kregen toen een brief van de ridder met de Gouden Krul. Hij vroeg of ze naar zijn kasteel wilden komen om te helpen. Dat deden Bob en Lot, ze hadden wel zin in avontuur. Het was wel even zoeken, maar ........ze vonden het kasteel. Het zag er prachtig uit. Met wel duizend kamers. Ze waren zo moe geworden van al die avonturen, dat ze in slaap waren gevallen. Dan ligt daar een brief. En begint deel 2.

In deel 2 vraagt de ridder met de Gouden Krul de hulp in van de muizen Bob en Lot. Lot is te herkennen aan haar mooie strik op haar kopje. Het kasteel is betoverd, zo schrijft de ridder, en de muizen kunnen nu zeker van hulp zijn. De ridder met de Gouden Krul wil hen graag zien en onderweg naar hem toe, kunnen ze allerlei voorwerpen verzamelen. Die zijn namelijk erg belangrijk. Zijn de muizen op tijd om de betovering te laten verdwijnen?

¶ "Ik trouw niet", zegt Bob. "Toevallig", zegt Lot langzaam, "heb ik een reuze voorraad kaas. Maar goed, als jij niet met mij wilt trouwen, eet ik het allemaal zelf wel op" ¶

De elementen

Het superleuke verhaal over de muizen wordt verteld in de 3e persoon. (Dus niet in de ik-vorm.). De zinnen zijn makkelijk te volgen. In 10 leuke en vrolijke hoofdstukken lezen we over Bob en lot. Het zijn stoere muizen met een komisch tintje. Het boek heeft iets sprookjesachtigs. Als lezer waan je je helemaal in de wereld van de twee muizen en leef je helemaal mee met hun avonturen. Het boek leert de kleine lezer, dat je samen alles aan kan. En door samen te werken, kom je zomaar een stapje verder. En als er even iets tegen zit, is er vaak een oplossing in de buurt.

Conclusie

Esther van der Ham heeft hiermee een prachtig 2e deel geschreven. Zonder deel 1 is het verhaal zeker goed te volgen. Het is een mooi verhaal om voor te lezen, of als kind zelf te gaan lezen. De mooie tekeningen zijn van Jeroen Okkerse en sieren het hele boek. Met de ridders, de fee, de heks, de dwergen en de muizen zijn alle ingrediënten/onderdelen aanwezig voor een waar sprookje, dat zo een mooie plek zou kunnen krijgen in de Efteling. De "muizenvlucht" is geboren!

Ik kijk al uit, naar het volgende avontuur van Bob en lot!
Waardering: 5 sterren.