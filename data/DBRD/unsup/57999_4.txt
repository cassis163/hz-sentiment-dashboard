Dutch Venture Publishing kwam deze winter met een novelle van Jane Lovering. Dit boek lezen tijdens de kerstperiode geeft een verzadigd gevoel. Eenzaamheid en liefde zijn de grote kenmerken van De Kunst van Kerstmis in combinatie met twee zielen en een hond.

Het verhaal begint bij Harriet die haar lieftallig man verloren heeft en de strijd tegen eenzaamheid elke dag opnieuw aangaat. Als ze eindelijk de knop wil omdraaien en het leven weer voor lief wil nemen stuit ze op een stapel stripboeken. Dat brengt haar in contact met Kell en zijn hond.

Uit Harriet perspectief krijgt de lezer heel wat te weten over haar. Haar emoties werden met heel veel gevoelens neergeschreven waardoor de sfeer heel goed voelbaar was. Een van de redenen waarom de lezer het boek niet zomaar kan wegleggen. Naast dat zowel zij als Kell nogal vrij klunzig zijn de personages mooi op elkaar afgestemd. Versterkt door droge humor vermaakt Lovering haar lezers met een warm kerstverhaal. De zoektocht naar Jonnoâ€™s geheime leven was een mooie insteek plus de knappe toevoeging van de comic superheldin.

Comic, kerst, thee, twee eenzame zielen en een hond. Waar wacht je nog op?