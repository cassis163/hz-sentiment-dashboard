Op zaterdag 9 september 2017 werd door Witsand uitgeverij de aller eerste Sterre Carron fandag georganiseerd. Op 12 september zou de boekpresentatie van het 9de boek uit de Rani Diaz serie zijn, maar op de fandag mochten de aanwezigen het boek PUTA al vooruit kopen.

Als surprise kregen we er allemaal nog een kalender voor 2018 bij, met foto’s van Sterre en haar boeken.

De cover van PUTA is heftig. Een vrouw met uitgelopen make-up door het huilen. Is dit PUTA?

Meteen al in hoofdstuk 1 wordt je in het verhaal gezogen.

Vochtige handpalmen…Niet weer!

Daarna dat ongecontroleerde beven…

Met wijdopen ogen staarde Manon niet naar de spookachtige

schaduwen op het plafond, maar naar haar trillende handen.

Wat is er met Manon, waarom die angst, je wil het weten en stoppen met lezen is geen optie.

Sterre neemt je mee in het leven van Manon en in het leven van Puta. Wat hebben de verschillende moorden die worden gepleegd met elkaar te maken? De vermoorde personen kennen elkaar niet en hebben niets met elkaar gemeen. Rani en haar team lopen tegen een blinde muur op en hebben totaal geen touwtjes om aan elkaar te knopen. Wanneer de moordenaar wel heel dicht bij haar team in de buurt komt, zet Rani alles op alles om te voorkomen dat er nog meer slachtoffers vallen.

Precies op dat moment stokte zijn ademhaling. Een eind verderop,

Lag, deels in de berm, deels op de weg, iets dat leek op het

Lichaam van een mens. Zijn ogen puilden uit hun kassen.

Was het een lijk?

Puta heeft een plot wat je niet ziet aankomen en meerdere malen stroomden de tranen over mijn wangen. Ik zat zo in het verhaal, dat ik zelfs met de moordenaar medelijden kreeg.

Waarom wordt je zo’n bloeddorstige moordenaar, daar moet toch een reden voor zijn?

Ik ben zeker niet voor het spelen van eigen rechter en had eigenlijk gehoopt dat de moordenaar eerder was gepakt, maar ik heb wel diep medelijden met deze persoon. Gelukkig is het maar een boek, maar wel één die me diep heeft geraakt. Wat het toilet papier, het stanley mes en het flesje opium te maken hebben met het verhaal, dat mag je zelf ontdekken. Ik denk dat wanneer ik het parfum Opium opdoe, ik altijd mee terug wordt genomen naar het verhaal van Puta.

Ik vond hem goed, nee geweldig. Sterre ik hoop dat je tiende boek net zo goed is en dat je ons blijft verbazen over de moorden die Rani en haar team moeten oplossen.

Ik kan niet anders dan 5 sterren aan PUTA toe te kennen.