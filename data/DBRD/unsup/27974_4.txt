Thriller van Suzanne Hazenberg is een zeer onderhoudende 'huiselijke' thriller. Vergeet de thrillers waarin de politierechercheurs op zoek gaan naar de dader(s) van een misdaad, vergeet de thrillers waarin slachtoffers in de handen van een psychopaat terecht komen en je als lezer alle gruwelen mag meebeleven. Dit is de nachtmerrie van elke ouder van puberende kinderen: in een doodgewoon gezin gebeuren er allerlei vreemde zaken, waarbij moederlief tot de conclusie komt dat één van haar kinderen een misdadiger moet zijn. De vraag is alleen wie van de vier...

Dit is een vlotte thriller die je volledig in de ban houdt, met een verrassende ontknoping. Absoluut een aanrader!