de geschiedenis van de tachtigjarige oorlog kennen we nog wel van vroeger. Op de lagere school zagen we wekelijks uit naar het lesuur waarin deze geschiedenis aan ons werd geopenbaard. Leerzaam en spannend, in de ogen van een tienjarige. Deze geschiedenis heb ik nu weer terug mogen lezen. In een heel andere setting. De schrijver heeft getracht de geschiedenis van jaar tot jaar te beschrijven. In hoofdstukjes van 1, 1,5 pagina's geeft hij de essentie weer van de gebeurtenissen. Kort en bondig en toch vol met informatie. Met genoegen heb ik dit aspect van onze geschiedenis mogen herbeleven.