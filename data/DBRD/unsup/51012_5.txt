Wat ik er van vond:
Ik ben het helemaal eens met Tess Gerritsen: 'Een van de beste en boeiendste boeken die ik in lange tijd gelezen heb. Dit boek kun je niet wegleggen. Een thriller die je met elke plottwist weer versteld doet staan.'

De oorspronkelijke titel: Just what kind of mother are you? Dit is heel verhelderend voor de Nederlandse titel: Ontaard (als in een ontaarde moeder).
Lisa is een soms wat verward persoon, door al die dingen die ze als moeder en werkende echtgenote wil doen en in de gaten wil houden. Soms komt ze daardoor niet toe aan de belangrijke dingen. Hier baalt ze van. Wanneer dan zoiets gebeurt als in de samenvatting hierboven, geloof ik goed dat ze reageert zoals ze dat doet.
Het personage van Joanne Aspinall, de rechercheur die op de zaak is gezet, wordt heel realistisch beschreven door de auteur. Ik zou graag meer willen lezen over deze dame. Wellicht iets voor een volgend boek?

De verhaallijn uit het gezichtspunt van de dader is in een ander lettertype gedrukt dan de verhaallijn van de andere personages. Het is daardoor meteen duidelijk door wiens ogen je op dat moment kijkt en leest daardoor heel gemakkelijk.
De onderlinge verhoudingen van de personages in het verhaal veranderen net zo gemakkelijk als de verhoudingen in het echte leven. Degene door wie je eerst bewonderd werd, loopt dan met een grote boog om je heen. Heel natuurgetrouw beschreven. Op een gegeven moment ga je denken aan MBP, (MÃ¼nchausen By Proxy) maar dat komt er toch niet helemaal uit.
De emoties van alle personages worden heel goed beschreven en ze lopen soms heel hoog op.

Dit boek wil je uitlezen en nog meer...
Ik ben zeer onder de indruk van deze auteur.

Ik waardeer dit boek met 5/5 sterren.