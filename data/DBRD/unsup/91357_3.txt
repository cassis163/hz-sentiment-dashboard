Mijn antwoord op de vraag is Lars Kepler een nieuwe Stieg Larsson is nee. Is Hypnose een lekkere thriller? Ja! Hypnose is een boek dat je vanaf de eerste letter niet meer los laat. Maar het mist de gelaagdheid van de Millenium trilogie om de vergelijkingen met Larsson te rechtvaardigen. Het knalrode buikbandje van Hypnose is natuurlijk wel een prima middel om deze onbekende auteur direct aan de man of vrouw te brengen. Want ik denk dat Hypnose ook in de smaak zal vallen bij veel vrouwelijke thrillerlezers. Die andere Zweedse megaseller van dit moment Jens Lapidus raad ik vooral mannen aan. Hypnose is juist ook door het familiedrama in het verhaal een aanrader voor de 'literaire thriller' lezers.