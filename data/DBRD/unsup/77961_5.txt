Pareltje van Rebecca Yarros

Het eerste deel van de nieuwe serie van Rebecca Yarros, en ik ben verliefd! Na haar eerdere boeken had ik vrij hoge verwachtingen van dit boek, maar deze zijn wat mij betreft allemaal waar gemaakt. Een heerlijk boek om in weg te dromen en vooral lekker snel doorheen te lezen. Deel 2 en 3 zijn bij mij ook al in huis!

De verlegen Leah gaat studeren, maar niet zomaar studeren. Ze krijgt een buitenkansje. Ze mag namelijk aan boord van een cruiseschip studeren. Daar ontmoet ze de wilde Paxton. Ze moet Paxton bijles gaan geven, zodat hij met zijn Renegades kan blijven stunten, dit mag namelijk alleen als hij zâ€™n resultaten goed houdt. Samen beleven ze een avontuur op een cruiseschip, een mooie setting, voor een goed geschreven verhaal.

Het boek wordt geschreven vanuit zowel het perspectief van Leah en het perspectief van Paxton, in dit boek is dit zeker een meerwaarde voor mijn gevoel, omdat je beide personages erg goed leert kennen, en ze eigenlijk al beter kent, dan dat zij elkaar kennen. Ze hebben allebei best wel een trauma meegemaakt en het drama is allemaal nog niet over.

Ik heb heel erg hard nagedacht over een reden om dit boek geen 5 sterren te geven. Want die deel ik niet zo gauw uit, omdat een boek nou eenmaal niet perfect kan zijn. Er is bijna altijd wel een minpuntje, maar die kon ik dus bij dit boek niet vinden. Dit boek krijgt van mij 5 sterren.