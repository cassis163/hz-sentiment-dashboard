In het begin van Een gestolen leven maken we kennis met 3 personages :
- Natalie Reyes, een studente geneeskunde en voormalig hardloopster, die tijdens een medisch congres in Rio de Janeiro ontvoerd wordt en voor dood achtergelaten in een steegje
- Ben Callahan, een privédetective, die wordt ingehuurd om de identiteit van een dode te achterhalen die wellicht gebruikt werd voor illegale transplantaties
- Joe Anson, een arts in Afrika die zeer ver gevorderd is met de ontwikkeling van een nieuw revolutionair medicijn.
Daarnaast is er een geheime organisatie die zichzelf de Wachters noemt, en via een geheime databank vol illegaal verkregen medische gegevens beslist over leven en dood.
Na ongeveer 80 à 90 bladzijden grijpt het boek je, en je kan het niet meer wegleggen.
Voor mij een meer dan geslaagde kennismaking met Michael Palmer.