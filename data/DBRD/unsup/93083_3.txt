Recensie Bali:

Dit boek, dat zich afspeelt op het paradijselijke Bali, heb ik in slechts een paar dagen uitgelezen. Enerzijds omdat het lekker vlot en makkelijk wegleest, maar anderzijds zeker ook omdat ik uiteindelijk graag wilde weten hoe het afliep. Ik ben een aantal keer op Bali geweest en had gehoopt door het boek meegenomen te worden over het eiland. Wat dat betreft was de titel ‘Ubud’ passender geweest. Ik was wel weer helemaal terug in Ubud. Heel fijn zo’n vakantiebeleving op eigen bank. De ontwikkeling en verandering van de hoofdpersonen vond ik wel mooi beschreven, hoewel niet heel diepgaand en het meeste in de laatste hoofdstukken pas gebeurde.
‘There is only one happiness in this life. To love and be loved’ staat er ergens in het boek. Dat lees je hierin zeker terug. Een boek in dezelfde sfeer als ‘Eten, bidden, beminnen. Maar minder diepgaand. Omdat ik wilde weten wie erachter alles zat en vooral waarom bleef ik lezen tot ik het uit had. Maar af en toe voelde ik mij als lezer wel onderschat door de ‘simpelheid’ van het boek.