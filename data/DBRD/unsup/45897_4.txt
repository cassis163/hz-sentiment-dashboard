Het duurde even voordat ik echt goed in dit verhaal zat. Finch was wat mij betreft een beetje een vreemd personage en ik vond vooral de stukken van Violet erg interessant om te lezen. Naarmate ik verder kwam in het boek veranderde dat echter. Beide personages begonnen me steeds meer aan te spreken, en hoewel ik het eigenlijk niet had verwacht, heeft het me uiteindelijk toch met kippenvel achtergelaten! De relatie tussen Violet en Finch was zo bijzonder en het einde is zo emotioneel! Bovendien staat het boek vol prachtige zinnen, wat het toch echt wel een pareltje in je boekenkast maakt.

Voordat ik aan dit boek begon was ik benieuwd of dit boek me aan het huilen zou kunnen krijgen, aangezien het zo veel mensen in tranen had achtergelaten en ik zelf eigenlijk vrijwel nooit huil bij boeken. Nou, echt huilen heb ik niet hoeven doen, maar gedurende het hele laatste deel stond de kippenvel op mijn armen en had ik een brok in mijn keel. Dit boek heeft indruk op me gemaakt en ik zal het niet snel vergeten. (Nou vooruit, misschien werden mijn ogen toch wel een heel klein beetje waterig.)

Met Waar het licht is, is het Jennifer Niven gelukt levensechte personages te creÃ«ren met een hartverscheurend verhaal. Een absolute aanrader voor iedereen die houdt van prachtige realistische verhalen met een rauw randje.