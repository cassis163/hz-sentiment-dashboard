Normaal gesproken is dit niet het soort boek waar ik voor ga, en ik had daarnaast nog nooit iets van Sophie Kinsella gelezen. Toch was ik blij verrast door dit boek!

Het was gewoon zo'n lekker wegleesboek. Ik moet toegeven dat ik haast alles van mijlen ver al zag aankomen en er zeker een aantal clich√© momenten in zaten, maar de manier waarop Kinsella de personages beschreef, elk uniek en iets bijdragend aan het verhaal, en hier en daar een grap toevoegde, zorgde ervoor dat het verhaal een echt feelgood-boek werd.

De kans is groot dat de volgende keer wanneer ik toe ben aan iets lichts, ik voor nog een boek van haar ga.

Nu dan, waar kan ik olijfolie kopen van 95 pond?