Ontdek stap voor stap het verhaal van je eigen leven, is de ondertitel. En die dekt de lading volledig!
Op eenvoudige wijze neemt Edith de Wit je mee op ontdekkingstocht naar je eigen leven. Hiervoor gebruikt ze diverse sprookjes, met name "Het meisje met de rode schoentjes van Hans Cristian Anders. Daarom prijkt er ook een schoenendoos met schitterende rode schoentjes op de voorkant van het boek. De schoenen nemen je mee op avontuur, maar aan jou is de keuze of je ze aandoet en zo ja, wanneer! Ons leven wordt duidelijk gemaakt door middel van een schema met 3 actes met ieder 4 episodes. Elk van de 12 onderdelen wordt gekenmerkt met een duidelijk plaatje en elk onderdeel heeft een eigen hoofdstuk, welke begint met een uitleg. Een link wordt gemaakt met sprookjes en daarna volgt nog een herkenbaar Waargebeurd verhaal van een eigentijdse "heldin". Aan het eind van het hoofdstuk zet Edith je aan het denken over je eigen levensverhaal.
Leuk om te lezen, heel herkenbaar en zet je aan het denken over je eigen (sprookjes)leven!