'De jongen in de sneeuw' is de derde thriller met het speurders duo Holger Munch en Mia Krüger.

Een ballerina wordt dood teruggevonden in een bergmeertje. Bevreemdend daarbij is een camera die op haar gericht staat met een cijfer in de lens gekrast.
Holger Munch wordt op de zaak gezet. Hij haalt Mia Krüger erbij die van plan was op een lang verlof te trekken, maar uiteindelijk toezegt.
Wanneer daarop enkele gelijkaardige moorden plaats vinden wordt het een race tegen de tijd, waarin ook bepaalde politieke belangen een rol spelen.

Samuel Bjork heeft een vlotte schrijfstijl; het boek leest zo gemakkelijk weg.
Vooral de twee hoofdpersonages zijn goed uitgewerkt. Met daarbij ook voldoende belangstelling voor hun persoonlijke problemen en hun familie relaties.
De spanning is goed opgebouwd met een mooie en verrassende ontknoping.
Daarin blijkt opnieuw Mia Krüger een belangrijke rol te spelen.

Het boek haalt voor mij evenwel niet het niveau van zijn bejubelde debuutthriller 'Ik reis alleen'.
Ik heb wat geaarzeld met de sterren, maar geef het toch een vier.