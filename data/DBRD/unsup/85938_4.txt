Zeer gedetailleerd verslag van met name de aftermath van de Russische Revolutie en de verschrikken van het schrikbewind van de communisten en hun meedogenloze, gewetenloze, megalomane, wrede en paranoïde leider Stalin.
Uiteraard begint het boek bij de revolutie zelf maar houdt dit kort. Liefhebbers voor meer details hierover zouden het boek: De Russische Revolutie, een tragedie van een volk , moeten lezen.

Daarna wordt ingegaan op de eerste Rode Terreur die Rusland teisterde. Om de doelstellingen van het eerste vijfjarenplan binnen vier jaar te halen, en zo de grootsheid en efficiëntie van het communistisch systeem aan de wereld te laten zien werden hele bevolkingsgroepen uitgehongerd en vermoord (als zij niet wensten mee te werken). Een groot scala aan partijbonzen, beulen en andere 'medewerkers' worden aangehaald en hun heldendaden beschreven.

In de grootsheidswaan van Stalin moesten er gebouwen komen die de glorie van het socialisme een beeld zouden geven. De hele wereld moest zien en beleven hoe goed het socialisme/communisme wel niet was. Veel van de 'oude' bolsjewieken en trouwe medewerkers aan de eerste Rode Terreur kregen als dank een riant appartement in het gebouw van de regering naast nog heel veel andere faciliteiten die het gewone volk werden onthouden.

Dan barst in de tweede helft van de jaren dertig de tweede Rode Terreur los. Veel van de oorspronkelijke bewoners worden, vaak na een schijnproces, ter dood veroordeeld en geëxecuteerd. Het gebouw wordt een doorgangshuis voor mensen die, onwetend, hun dood tegemoet gaan. Daarnaast breidt de Rode Terreur zich verder over Rusland uit en is niemand, van hoog tot laag, zijn leven of als het meezit alleen zijn vrijheid zeker.

Zeer nauwkeurig worden de daden van één van de drie grote moordenaars van de 20ste eeuw beschreven en wat dat met het Russische volk heeft gedaan. De misdaden door en namens Stalin kunnen eigenlijk alleen worden vergeleken met soortgelijke misdaden tegen het volk door Mao, de tweede uit het illustere rijtje van drie. Ruwweg geschat heeft Stalin het leven van 30 miljoen Sovjet burgers op zijn geweten.

Vanuit geschiedkundig oogpunt en als waarschuwing is dit een sterk aan te raden boek. Als waarschuwing dat wij de megalomane machtswellustelingen in Brussel niet ongebreideld hun gang laten gaan.

Ik heb geen vijf sterren gegeven omdat ik geen halve ster kan geven en die halve ster heb afgetrokken vanwege de soms ellenlange opsomming van namen.