Het boek ‘De 100-jarige man die uit het raam klom en verdween’ was een van mijn favorieten van 2013. De film vond ik leuk, maar mist het tempo en de humor van het boek. En de droge humor van schrijver Jonas Jonasson is waar ik voor ben gevallen.

De zonderlinge avonturen van het bommenmeisje is in dezelfde stijl geschreven als de 100-jarige, vol geschiedenis en actualiteit, maar vooral vol humor. Vergezochte gebeurtenissen die alleen in animatiefilms kunnen gebeuren, met een knipoog naar onze huidige samenleving. Je moet er van houden en ik hou er van.