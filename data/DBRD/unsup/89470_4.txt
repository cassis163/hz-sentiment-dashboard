Nog voor het eerste boek uit de Millenniumreeks uitkwam, overleed de auteur Stieg Larsson in 2004 op vijftigjarige leeftijd aan een hartaanval. Gelukkig voor de lezers had hij toen al drie delen klaar waar wereldwijd meer dan 80 miljoenen exemplaren van zijn verkocht. En dan te bedenken dat hij een tiendelige serie van Millennium wilde maken. Zijn dood was een grote schok voor de literaire gemeenschap; een bijzonder schrijver was geboren en eer hij bekend werd ook alweer gestorven.

Na een heftige strijd om zijn literaire nalatenschap tussen zijn vriendin Eva Gabrielsson, met wie hij al 32 jaar ongetrouwd samenwoonde , en zijn familie werden de rechten en de daarbij behorende royalty’s toegewezen aan zijn vader en broer. In 2010 verklaarde de familie geen andere delen meer uit te brengen maar ze zijn toch op die beslissing teruggekomen. De Zweedse auteur David Lagercrantz kreeg van de officiële erfgenaam én zijn internationale uitgevers toestemming om een zelf bedacht vervolg te schrijven op de Millennium-trilogie. Lagercrantz is in Nederland voornamelijk bekend geworden door zijn boek “ Ik Zlatan” – een biografie over de controversiële Zweedse topvoetballer Zlatan Ibrahimovic - waarin de auteur naar later bekend werd enkele onwaarheden heeft gezet om het wat “spannender” te maken.

Lees de rest van de recensie op:
http://spanningzoeker.nl/larsson/2015wonzd.htm