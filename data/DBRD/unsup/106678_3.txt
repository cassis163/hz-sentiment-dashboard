Een cold case, een new case en een hoop mysterie, dat zijn de ingrediënten van deze psychologische thriller.

Het verhaal draait voornamelijk om Malin Brundin. Acht jaar geleden vond zij in het bos het skelet van een meisje. Nu is ze politieagente en wordt deze cold case opnieuw geopend. Samen met profiler Hanne Lagerlind en inspecteur Peter Lindgren probeert ze de moord op te lossen. Hanne doet haar best haar beginnende dementie te verbergen door nauwgezet een dagboek bij te houden over alles wat ze zou kunnen vergeten. Dan verdwijnen zowel Peter als Hanne. Hanne wordt volledig uitgeput en uitgedroogd teruggevonden, ze heeft geen idee wat er met haar is gebeurd en haar dagboek is verdwenen. Peter wordt nog steeds vermist.

Wanneer vervolgens het lichaam van een vrouw wordt gevonden op dezelfde plek waar ooit de overblijfselen van het meisje lagen, wordt duidelijk dat deze twee moorden en Peters verdwijning met elkaar te maken hebben.

Het dagboek wordt gevonden door Jake, die dit zelf gaat doornemen in plaats van het naar de politie te brengen. Zijn verhaal wordt langzaamaan steeds meer vervlecht met dat van de andere hoofdpersonen, Malin en Hanne.

De drie verhaallijnen lopen door elkaar heen, waardoor je nooit zich hebt op het hele verhaal, wat voor een thriller natuurlijk goed werkt. Langzaam ontvouwt het verhaal zich, en op het moment dat je denkt wel te weten wat er precies gebeurd is en door wie, weet Camilla Grebe er weer een draai aan te geven.

De personages blijven allemaal een beetje oppervlakkig. Bij Malin is dit wat jammer, het maakt het wat moeilijk om je goed in te kunnen leven in haar. Omdat de andere personages allemaal wat oppervlakkig blijven, is het boek minder pakkend dan had gekund; een gemiste kans.

Omdat het al met al wel een spannend plot mét goede plotwending blijft, geef ik het boek 3 sterren.