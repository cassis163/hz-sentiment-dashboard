Een typische Dan Brown: een gebeurtenis die de hele wereld aangaat --> Robert Langdon vlucht/ontsnapt --> Langdon gaat samen met een schone jongedame op onderzoek uit --> Langdon lost het probleem op en redt de wereld. Nou ja, zoiets. Ik hou ervan, eens in de zoveel tijd.

'Oorsprong' is ook weer op deze manier opgebouwd. Het begin is sterk, de probleemstelling interessant. Religie versus wetenschap, bekend terrein voor de auteur. De toeristische rondleidingen horen er standaard bij, evenals breedvoerige uitleg over kunstwerken en gebouwen. Allemaal prima en volgens verwachting. De romantische verhaallijn voegt weinig toe, een andere niet nader te duiden verhaallijn zelfs niets. Personages blijven zoals te doen gebruikelijk bij Brown vlak. De afloop van 'Oorsprong' stelt enigszins teleur, die had pittiger mogen zijn.

[spanning 3, plot 3, schrijfstijl 4, leesplezier 4, originaliteit 3, psychologie 3]