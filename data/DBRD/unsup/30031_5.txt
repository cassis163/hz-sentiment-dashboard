Wat bij dit Italiaanse kookboek direct opvalt is de luxe uitstraling. Het boek heeft een kleurrijke harde kaft en de inhoud is verrijkt met een grote hoeveelheid professioneel-ogende foto’s. Niet alleen bij de recepten vindt je foto’s van het gewenste resultaat, maar er staan ook veel sfeerfoto’s in van Rome en van de auteur van dit boek; Eleonora Galasso. Het boek start direct goed met een praktische inhoudsopgave en zelfs deze is opgevrolijkt met een rij mooie impressie-foto’s.

Eleono Galasso stelt zichzelf in het boek voor als voedseltolk. Ze nodigt je uit om al bladerend met haar me te gaan op een culinaire ontdekkingsreis. Om zo samen met haar de geheimen van de Romeinse keuken te ontdekken.

Hoewel de recepten in het boek iets verder gaan dan de basis Italiaanse gerechten zijn ze, voor iedere thuis-kok met een beetje ervaring, redelijk goed na te maken. In het boek tref je ontbijthapjes tot gerechten voor de nachtelijke trek, maar ook bijvoorbeeld spannende versies van de bekende klassiekers. “Gerechten boordedevol smaak en perfect voor de thuis-kok”, aldus Eleonora. Het boek is een combinatie geworden van oude familierecepten en recepten die ze tijdens haar reizen door de Lazio streek heeft verzameld.

Eleono Galasso zegt over haar boek; Verrukkelijk Rome dat het een eerbetoon aan de geheimen achter de gastronomische cultuur van Rome en omgeving is. De haar zo vertrouwde Romeinse sfeer en de daarbij behorende geuren wil je zij via dit boek met je delen.

Terug naar de inhoud: na de inhoudsopgave, vindt je direct een overzicht van de Romeinse voorraadkast, hier een duidelijke opsomming van de basis-ingrediënten die je in elke Romeinse keuken vindt. Daarna volgen de recepten, zij zijn ingedeeld in praktische hoofstukken, met elk tien recepten. Elk hoofdstuk begint met een sfeervolle en kleurige fotoreportage.

In het eerste hoofdstuk: Ontbijtritueel aan de bar, zeer lekkere starters, waaronder vooral de zoete broodjes en de briochevlecht met chocolade aanraders zijn. Bij elk recept staat zowel de originele Italiaanse naam als de Nederlandse vertaling genoemd. Daarna volgt telkens een korte introductie bij het betreffende recept, over de herkomst, etc.

Zonder al te veel te verklappen geef ik je graag een korte opsomming van de recepten die mij direct het meest aanspraken: In hoofdstuk 2 Merende; zoete pretzels met wijn en smaakvolle minipizza’s met tomatensaus. In het hoofdstuk Lunch voor onderweg: een verrassende carpaccio van zeebaars met perzik, kiwi en rucola. Bij de dinerrecepten mijn favoriet: kip op Romeinse wijze met paprika.

Naast de recepten voor ieder denkbaar eetmoment van de dag is er ook gedacht aan recepten voor in de voorraadkast, zoals; een home made tomatensaus, broodstengels en bijvoorbeeld een druiven-pecanjam. Als afsluiting een handig register en leuk dankwoord.

Verrukkelijk Rome is niet alleen een zeer gedetailleerd kookboek, maar toont ook de adembenemende sfeer van Rome en omgeving.