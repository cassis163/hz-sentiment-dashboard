Nostalgie; de rauwe wereld van de punk, stevige drugs, sterke drank en de tijd van nu; de maatpakken, snel geld, tapasbar en kijkcijfers.
Zijn er vrienden voor altijd of komt daarin verandering?

Hoe gaat het verder met de jongens van de band en van dat meisje van de Schmucks 44, welke wegen zijn er ingeslagen, zijn ze getrouwd, kinderen, dakloos, verslaafd, rijk geworden?

Kennen ze elkaar nog als één van hen uit de Duitse gevangenis van Kassel een brandbrief schrijft, is er nog vertrouwen?

Echte vrienden is een actuele, verrassende roman waarin schrijver Fons Dellen in een aantrekkelijke schrijfwijze een verhaal schrijft over een jongensband in de ‘late ‘70s en ‘80s’.
Het wordt omlijst met legendarische popsongs, de sfeer van toen in gemeenschapshuizen, het nachtleven in the Roxy en Mazzo in Amsterdam, het verzet en de groei naar volwassenheid.
Die komt later met een carrière, een huwelijk maar ook met de woekerpolissen, poker, motorbendes en het kneuterige leven in Limburg met ‘Rowwen Heze’.

Sommige van de jongens&meisjes van toen zijn ontaard, sommige geloven nog in een ‘heilige’band, sommige plegen verraad, sommige zijn dood.

Echte vrienden roept het beeld op van ‘It’s Only Rock‘n Roll (But I Like It)’van ‘The Rolling Stones’ gespeeld ‘in een nieuw jasje’ door ‘The Kik ’.