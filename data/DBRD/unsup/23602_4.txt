Wat een indrukwekkend debuut heeft Alex Michaelides met "de stille patiÃ«nt" geschreven. Ogenschijnlijk kabbelt het verhaal ietwat langzaam voort (zeker de eerste 100 blz verlopen wat traag), maar dan voel je op vileine wijze een onderhuidse spanning ingebouwd worden, waardoor het boek geen verveling kent en je absoluut door wilt blijven lezen. Alicia, Theo maar zeker ook de andere personen en plaatsen die in dit boek voorkomen, worden beeldend weergegeven, je ziet ze tegenover elkaar zitten en voelt de spanning. Het samenspel van Theo en Alicia is mooi weergegeven en de overeenkomsten tussen beide hoofdrolspelers wordt meer en meer. Je blijft je nagenoeg het hele boek afvragen of Alicia werkelijk haar man heeft vermoord. Het boek wordt vanuit Theo verteld en beetje bij beetje krijg je via flashbacks en dagboekfragmenten informatie over beide hoofdrolspelers. Mooie ontknoping die echt binnenkomt. Voor mij krijgt het boek een dikke 4 sterren en zal ik het iedereen aanraden om te lezen.