Berry is enthousiast lid van Sygma, een scientology-achtige sekte. Hij overreedt zijn nuchtere, sceptische vriendin Hella om ook een cursusje daar te volgen. Aldaar wordt ze, geheel tegen haar zin, uitgekozen als deelnemer voor een nieuwe experimentele 2-daagse training. Maar dat loopt niet bepaald van een leien dakje...
Het experiment van Joost Heyink is een aardig leesboekje. Eenvoudig taalgebruik, eenvoudige karakters en een eenvoudig te volgen verhaal met good guys en bad guys. 68 hoofdstukken met veel bladwit maken het effectief ongeveer 200 blz dik en daardoor is het vrij snel uit te lezen. Over het (psychologische) experiment wordt niet echt uitgebreid verhaald. Het gaat meer om de geschiedenis die er naar toe leidt en de ontsnapping daaraan. En dat liefde je soms tot irrationele daden brengt. Zie dit boek tevens als een waarschuwing je niet in te laten met dit soort sektes en hun duurbetaalde cursussen. Drie en een halve ster.