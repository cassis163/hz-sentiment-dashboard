Het derde en laatste deel van de Bling Bling trilogie.
Wanneer je van criminelen steelt, weet je dat die terug zullen slaan en dat gebeurt ook. Enkele zware jongens en een vrouw zijn op pad om uit te zoeken wie er met de diamanten van hun baas aan de haal is gegaan. Ondertussen is het dossier bij de politie niet afgesloten, maar omdat er geen aanwijzingen meer zijn, wordt er niets meer mee gedaan. Tot in India een diamant te koop aangeboden wordt, die deel uitmaakte van de zending. Dat zet heel veel in gang.
Beerke (van de politie) is ook terug op onderzoek en neemt het heft in eigen handen omdat ze het niet eens is met de werkwijze van haar baas.

Alle draadjes die in de vorige boeken uitgezet zijn, komen hier samen en worden netjes afgewerkt. Het is spannend, gruwelijk gedetailleerd soms, grappig ook want er zit best veel humor in de boeken. Het was een mooie serie en van mij mag er echt meer komen van Jan Van der Cruysse.