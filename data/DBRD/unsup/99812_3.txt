Waar moet je dit boek van Elvin Post nou precies plaatsen? Op de omslag staat vermeld literaire thriller, maar die typering vind ik zeker niet op zijn plaats.
Door het gebrek aan spanning zou ik het geen thriller willen noemen. Dame Blanche lijkt eerder op een persiflage van een misdaadroman. De louche typetjes die er in voor komen (Jerry Lauer, Carl Hicks, Rocky Hernandez) behoren eigenlijk tot de categorie Losers.
Is het dan geen leuk boek? Toch zeker wel. Elvin Post heeft met Dame Blanche een boek afgeleverd dat zich vlot laat lezen en dat een bijna absurde humoristische ondertoon heeft. Ik heb het met plezier gelezen maar het heeft geen onuitwisbare indruk achter gelaten. Leuk als tussendoortje.