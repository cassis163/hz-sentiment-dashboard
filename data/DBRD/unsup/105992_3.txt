Vanwege de enorme controverse stond dit boek al een tijdje op m'n to do-list. Wat begint met een (overigens goed te volgen) uitleg van processen tijdens zwangerschap en geboorte en de relatie met psychische aandoeningen, mondt uit in een enigszins onderbouwde maar vooral zeer persoonlijke tirade tegen religie en het concept van 'vrije wil'. Smullen geblazen! Zoals met meer 'populair wetenschappelijke' boeken ligt de nadruk meer op pakkende uitspraken, dan op hoor en wederhoor. Hoewel bepaalde principes zeker onderbouwd worden, is er weinig tot beperkte bronvermelding. Ook is duidelijk te merken dat het boek voortvloeit uit een reeks artikelen voor 't NRC. Er zitten wat slordige dubbelingen in die door de redactie best weggewerkt hadden kunnen worden. Kortom, een interessante verzameling van anekdotes voor wie ge√Ønteresseerd is in medische en neurowetenschappen.