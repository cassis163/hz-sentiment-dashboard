In deze thriller die je meteen bij de strot grijpt zijn veel actuele themaâ€™s verwerkt, zoals de vluchtelingenproblematiek en de rol van de politiek en gezagsdragers die soms hun mening laten bepalen door de zucht naar macht en geld. Bovendien wordt een bepaalde vorm van autisme zo duidelijk beschreven, dat die voor sommige personen herkenbaar zal zijn bij mensen in zijn of haar omgeving die met een vorm van autisme te maken hebben.

Familie is een rode draad door het boek; zowel de familie van de dader als de familie van de slachtoffers zijn levende wezens in Broertje. Maar ook het gezinsleven van inspecteur Fillon van de politie in Draguignan krijgt de nodige aandacht.
De personages zijn heel duidelijk beschreven, waardoor deze thriller niets heeft van een verzonnen verhaal, maar leest als het vastleggen van de vier waargebeurde verhaallijnen van de hoofdpersonages.
Wellicht werd de geloofwaardigheid nog vergroot door eigen ervaringen waaruit hij heeft kunnen putten, zoals in een interview met de auteur in L1imburg bleek.
Denk hierbij aan de personages Felix en aan inspecteur Fillon.

De wisselende verhaallijnen van vier verschillende personages volg je in de hoofdstukken met de titels; Eerder, Dag 1,2,3,4 en 5, en Later.

De spanning in Broertje wordt heerlijk opgebouwd in een prachtige schrijfstijl die er voor zorgt dat je verder wilt lezen; je wilt weten wat er precies gebeurde, wie de dader(s) is of zijn en waarom alles gebeurde.

De nieuwsgierigheid wordt in deze zinderende thriller getriggerd tot het maximale en je wordt als lezer zeker niet teleurgesteld.

Ik heb Broertje ontzettend graag gelezen en waardeer deze met 4,5/5*.
Een van mijn favorieten.