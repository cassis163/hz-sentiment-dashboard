De strijd na de oorlog

HOEVEEL MEDELIJDEN KAN EEN MENS HEBBEN MET IEMAND DIE ZICHZELF NIET KAN HELPEN?

Voor de thrillzone leesclub mocht ik het boek Thank You For Your Service lezen. Een mooi en indrukwekkend boek.

Op de cover zie je soldaten opeen gepakt in een vliegtuig. De afbeelding is zwart-wit. Een goed gekozen cover bij het verhaal. De titel en de schrijver komen duidelijk naar voren. In het boek staan foto’s die het boek wel iets extra’s mee geven.

Het boek begint met een heel indrukwekkend proloog.
Centraal in het boek staat soldaat Adam Schuman, getrouwd met Saskia en samen hebben ze 2 kinderen. Adam is terug gekomen van een missie uit Irak met PTSS. Zijn leven en dat van zijn gezin is compleet verandert door de oorlog. Adam kan de beelden maar niet vergeten.

Verder lees je over de weduwe Amanda, veteranen Tausolo, Nic DeNinni en Chiorelli.
Allemaal hebben ze op hun eigen manier de oorlog mee gemaakt en allemaal kampen ze met het probleem PTSS (Post Traumatisch Stress syndroom).

De schrijver Finkel is voor mij totaal onbekend. Finkel weet het allemaal goed te omschrijven. Hij verteld over hoe Adam omgaat met zijn vrouw en kinderen. Hoe Tausolo omgaat in het huiselijke leven en hij verteld over de vrouwen. Hoe ook zij slachtoffer zijn geworden van de oorlog. Ook wordt duidelijk verteld over het Amerikaanse leger en het grote probleem. PTSS is echt een serieus groot probleem in Amerika.
Het verhaal is puur. Finkel laat in dit boek duidelijk zien wat de oorlog met soldaten doet maar vooral hoe de thuissituatie voor altijd is veranderd. Over de oorlog hoor en je lees je genoeg maar je leest bijna nooit iets over na de oorlog. Dit heeft mij wel aan het denken gezet. Diep respect en bewondering voor al de soldaten en veteranen waar dan ook ter wereld.

ZIJN LICHAAM IS INTACT, DUS HOE KAN HIJ DAN GEWOND ZIJN? HET ANTWOORD MOET LUIDEN DAT HIJ DAT NIET IS.

Een zwaar onderwerp en ik moest het boek wel af en toe even weg leggen. Het heeft lange hoofdstukken en soms vond ik het wat warrig geschreven. Misschien komt dit ook wel omdat elk hoofdstuk weer over iemand anders gaat. De verhalen zijn keer op keer erg heftig. . Finkel weet alles goed te omschrijven. Ook krijg ik een duidelijk beeld bij de personen. Ik voel hun angst, de woede en hun verdriet.

Het is zeker geen boek wat je even voor je plezier leest maar ik vind het wel echt een must read.
Ik geef het boek 4 sterren