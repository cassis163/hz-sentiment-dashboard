Maalstroom is misschien het debuut van Anja Maas maar vooral een spannende psychologische thriller. Je kruipt direct in de huid van Karin. Vanaf het moment dat haar dochtertje spoorloos verdwijnt en daarna met een sprong naar twee jaar later.
Als je jezelf afvraagt hoe je iemand gek kan maken/krijgen is dit een goede leerschool. Maas weet je vanaf het begin in het verhaal te trekken. Je vraagt je direct af wat er met Karin's dochtertje is gebeurd. Maar nog veel belangrijker: Wie heeft het gedaan?
Ze weet de spanning telkens een klein stukje verder op te drijven, steeds ga je met Karin verder het diepe in en wordt je onzekerder. Gebeurd dit echt of hoor ik het alleen in mijn hoofd? Waarom gelooft niemand me? En wat is er aan de hand met Karin's moeder?
Maalstroom is een sterk debuut. Spanning, ongeloof en onbegrip wisselen elkaar constant af.