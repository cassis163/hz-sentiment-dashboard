Al heel lang wilde ik Drie seconden gaan lezen, maar het kwam er steeds niet van. Iedere keer andere boeken die riepen om voorrang. Toen won ik echter Drie minuten, het vervolg, dus moest ik nu echt een keer Drie seconden gaan lezen. Gelijk een nadeel dat ik zo lang heb gewacht met lezen, want door het feit dat er een deel twee was met dezelfde hoofdpersoon, Piet Hoffman alias Paula, was een onderdeel van het plot al duidelijk voor mij.

Drie seconden is een dikke pil en Roslund & Hellstrom zijn heel zorgvuldig in hun beschrijvingen, met aandacht omschrijven zij de karakters. Dit maakt dat je tijdens het lezen haast een complete rust voelt, ondanks de heftige situatie waarin Piet Hoffmann zich bevindt. Er gebeurd meer dan genoeg in het boek, zelfs heftig op vele momenten, maar nog steeds is er kalmte,

Met veel plezier heb ik Drie seconden gelezen, ik heb genoten van het boek en de aanwezige spanning. Het is een origineel verhaal ondanks dat het het onderwerp drugshandel behandeld, waar al vele boeken over zijn geschreven. Je voelt als lezer de daadwerkelijke impact op het persoonlijke leven van Piet Hoffmann. Goed opgezet is het feit dat je als lezer meer weer als inspecteur Grens en zijn zoektocht naar gerechtigheid, dit geeft je een voorsprong en laat je meedenken.