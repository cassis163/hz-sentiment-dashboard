Dit boek heeft mij echt aangenaam verrast. Ik heb het boek gekregen en kende de schrijfster nog niet. Door de titel en de afbeelding op de cover raakte ik gelijk geïntrigeerd. Vooraf dacht ik wellicht kan dit boek mij nog wat bijbrengen over het contact met medemensen, wat niet altijd even soepel verloopt. Achteraf bleek dit zeker waar te zijn, vooral wat ik niet moet doen.

Contact bevat in totaal 29 korte verhalen. Allemaal interessant, spannend, leuk en inspiratievol. Sommige daarvan behoorlijk herkenbaar waardoor het lezen van de verhalen bij mij ook een gevoelige snaar raakte zo hier en daar. Dit vind ik overigens een fijne eigenschap van een boek want ik voel graag verbinding met de verhalen die ik lees. Ik vind het heerlijk om volledig op te kunnen gaan in een verhaal om zo even de realiteit los te kunnen laten.

De indeling van het boek leest prettig. Doordat het allemaal korte verhalen zijn kan je na elk verhaal een moment nemen om je gedachte te ordenen en een verhaal op zich te laten zakken. Daarnaast zorgde het er juist bij mij voor dat ik telkens verder wilde lezen omdat elk verhaal mij verraste en nieuwsgierig maakte naar de volgende. Ik verwonderden mij over de originaliteit en diversiteit van elk verhaal.

De soepele schrijfstijl van de schrijfster bevalt mij enorm. Elk verhaal bevat een eigen soort diepgang en dit vind ik bijzonder knap omdat sommige verhalen echt maar een paar pagina’s bevatten. De diversiteit in verhalen laat ook zien dat de schrijfster over een grote verbeelding en fantasie beschikt.

De verhalen raken thema’s aan uit de hedendaagse maatschappij, dat waar iedereen weleens mee te maken krijgt of kan krijgen. Daarnaast zijn er uiteraard verhalen waarvan je hoopt ze nooit mee te hoeven maken.

Ik heb enorm genoten van deze verhalenbundel en hoop dat Jeanette Jansen-Kim in de nabije toekomst ons lezers wederom verrast met haar schrijfwerk. Misschien een boek in het thriller genre? Ik weet wel dat ik zonder aarzelen haar boek zal aanschaffen.