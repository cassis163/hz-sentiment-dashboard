Wat een mooie historische roman over de Spaanse Burgeroorlog! Ook voor de schrijfster zelf speciaal want al haar eerdere romans spelen zich af in Australie.

Het boek bestaat uit twee delen, een eerste deel speelt zich af in 1936, het tweede deel in 1956.

Het boek begint met een proloog in 1956 waarbij de blik van een man in een rolstoel die over Parijs staart, valt op een meisje die hij 20 jaar niet heeft gezien.

In het eerste deel volg je het leven van Annabelle, een 23-jarige vrouw in Londen die naarstig op zoek is naar een baan als verpleegster. Haar vader hindert haar aan een baan te komen. Daarom adviseert haar moeder haar om naar haar tante Aline in Parijs te gaan en daar een nieuwe start te maken. Met de trein en een stoomschip komt Annabelle aan in Frankrijk.

In Parijs komt Annabelle terecht in totaal andere wereld, in het artistieke huis van haar tante Aline ontmoet ze diverse jonge creatievelingen zoals schilders en dichters. Een daarvan is de Baskische schilder Henri en zijn vriend Etienne. Al snel wordt ze verliefd op Henri. Als ze na een toelatingsexamen in een ziekenhuis zakt, besluit ze met Henri en Etienne naar Spanje te gaan, de jongens gaan vechten aan het front, zij bekommerd zich in barre omstandigheden om de gewonden in de geïmproviseerde ziekenhuizen.
Annabelle krijgt heel wat voor haar kiezen maar geniet ook van de tijd die ze met Henri heeft tot ze samen in een bombardement terecht komen….

Ze verliezen elkaar uit het oog en Annabelle bouwt haar leven in Engeland op tot haar dochter 20 jaar later een beurs krijgt voor de kunst academie in Parijs en een jaar bij tante Aline intrekt.

In deze roman wordt de cirkel compleet met een aantal toevalligheden, respect voor elkaar en op tijd je kansen durven te pakken!

De schrijfstijl van de schrijfster is heel prettig, je krijgt een heel goed beeld van de omgeving en de hoofdpersonen.

Ook bijzonder is dat de schrijfster in het nawoord laat weten wanneer het verhaal in haar hoofd is gaan spelen, tijdens een bezoek aan de romantische stad Parijs!