Opnieuw heeft Natascha me weten te verrassen, op meerdere gebieden deze keer! Net als deel één, De Verdoemenis, bracht zij me weer het land Luotisade binnen, met deze keer meer perspectieven en verrassingen dan voorheen. Behalve door de ogen van Eleanor en Brian, kun je in Gruwelen des verraads zelfs door Knoepts ogen een stuk van het verhaal volgen. Nieuwe personages introduceren zichzelf en er wordt afscheid genomen van anderen, op meer manieren dan het op eerste gezicht lijkt.

Het vertrouwen van de reizigers wordt in dit deel erg op de proef gesteld, zeker wanneer zij opnieuw van elkaar worden gescheiden en ze op niemand anders kunnen rekenen dan zichzelf en met de hoop dat ze de anderen nog terugzien, weten ze zichzelf opnieuw en opnieuw door tegenslagen heen te werken. Je volgt verschillende gedachten en meningen over nieuwe en oude personages en leert meer over de geschiedenis achter Brians jeugd. Ik zat aan de woorden gekluisterd op het moment dat Eleanor van de groep werd gescheiden en op meerdere momenten moest ik teleurgesteld het lampje boven mijn bed uitdoen omdat het nu toch echt wel tijd was om te gaan slapen.

Wederom een super boek voor elke Fantasy-lover! Ik kijk erg uit naar deel 3, want de strijd is nog niet gestreden!