Het verhaal gaat over kunsthistoricus Philip Meijerdaal, hij is getrouwd met Lotte maar heeft haar al enige maanden niet meer gezien omdat ze in inrichting zit. Lotte wilde Philip namelijk vermoorden. Nu hij hersteld is, gaat hij met haar behandelend arts praten, omdat deze de reden wil achterhalen van haar poging tot doodslag…Philip verteld het verhaal van hun verblijf in Portugal en de geboorte van hun dochtertje Lizette, die vlak na de geboorte overleed. Lotte is dat nooit te boven gekomen. Ze zijn weer teruggekeerd naar Nederland, waar Lotte zich steeds vreemder gaat gedragen. Het is inmiddels vier jaar later.
Een paar weken na het gesprek met de arts gaat Philip terug naar Portugal, hij heeft een mooie kunsthistorische vondst gedaan. Maar dat is niet de enige reden dat hij teruggaat…Hij wordt geconfronteerd met het verleden. Want wat heeft Lotte er toe bewogen hem te willen vermoorden?
De schrijfster heeft de karakters van de hoofdpersonen deels uitgediept, zodat je je in hen kan inleven. Je voelt de pijn van Lotte en je begrijpt Philip ook heel goed.
Het verhaal leest erg vlot. Na de proloog gelezen te hebben, wil je weten waarom dit is gebeurd. Ondanks dat er niet veel spannends gebeurt, is het wel de moeite om door te lezen. Er klopt iets niet voor je gevoel. Je denkt ergens overheen gelezen te hebben.Net als je denkt dat je weet hoe het zit, komt er een onverwachte plotwending. Daarmee wordt het gevoel dat er iets niet klopt bevestigd en is het ineens duidelijk. Dit zie je niet aankomen. Het boek eindigt voor mijn gevoel wel erg plotseling.
3 sterren.