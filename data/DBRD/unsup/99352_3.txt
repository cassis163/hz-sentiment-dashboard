Een verhaal over hoe een inschattingsfout uit het verleden het leven van 2 gezinnen kan verwoesten. Zowel de tijd als het vertelperspectief verschuiven voortdurend van heden naar verleden en van dader naar slachtoffer. Maar dan komen er nieuwe feiten aan het licht in het heden die een totaal ander inzicht geven in het verleden en veranderd eveneens de rol van dader en slachtoffer. Erg dramatisch geladen met een haast voorspelbaar einde, dat door een plotwending in de laatste 50 bladzijden totaal anders uitdraait. Vlot leesbaar qua schrijfstijl, moeilijk aan 1 stuk door te komen doordat het onderwerp zo zwaar te verteren valt. Echt wel een aanrader voor wie van psychologische thrillers houdt.