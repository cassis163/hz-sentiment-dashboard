Het autobiografische verhaal van Dina-Perla, die opgroeit bij een psychisch gestoorde, lichamelijk beperkte moeder en zowel geestelijk als lichamelijk mishandeld wordt door haar moeder en halfbroer. Het verhaal speelt zich af in Amsterdam in een toedekkende joodse gemeenschap, vol mensen die er weet van hebben, maar die haar moeder niet aan durven. Gelukkig ontmoet Dina-Perla een aantal beschermende mensen en blijft ze worstelend vasthouden aan de kracht in haarzelf. Het boek wordt geschreven van Dina-Perla zelf, waarbij ze terugkijkt en vooruitkijkt, wat soms de chronologie niet ten goede komt. Boeiend en schrijnend verhaal met een hoopvol beeld van schaduw achter en gezicht naar de zon.