Rika heeft geen gelukkig huwelijk en gaat weg bij haar man met haar kinderen. Voor die tijd best bijzonder. Ze verhuist naar de grote stad en om de kosten te drukken neemt ze een kostganger, de veel jongere Surinaamse Waldemar. Ze kunnen het goed vinden en worden al snel verliefd. Wat een schande, een getrouwde (want niet officieel gescheiden) blanke vrouw met een veel jongere en ook nog donkere man! Wanneer Rika ook nog zwanger blijkt raakt ze haar kinderen kwijt, die gaan terug naar hun vader.
Rika en Waldemar krijgen een zoontje.
In de oorlog runt Rika een pension in Scheveningen en ze laat daar ook Joden onderduiken. Helaas loopt dit niet goed af.....
Prachtig boek en ook fijn geschreven. De film is ook heel mooi en daardoor heb je ook een gezicht bij de hoofdpersonen. Kortom, zeker lezen dus!