De eerste 100 blz van dit boek konden me geenszins bekoren, ik had het gevoel een hoop geleuter aan het lezen te zijn. 'Uit de dood herrezen' stevende recht op een vrij negatieve beoordeling van maximaal 2 sterren af. Toch maar doorgelezen, aangezien Fred Vargas echt wel goed zou zijn. En inderdaad, het werd een pak beter, in de tweede helft van het boek is er een duidelijk raadsel dat moet opgelost worden, en zo hoort het ook voor een thriller.

Bij momenten is het boek echt heel raar, ik kan er niet precies de vinger opleggen, laat het ons maar op de schrijfstijl van Vargas houden. Het boek leest wel heel vlot, je vliegt door de pagina's. En het moet gezegd, de hoofdpersonen zijn echt heel origineel !

Drie sterren uiteindelijk.