Dit verhaal is op ware gebeurtenissen gebaseerd. De favela's van Rio de Janeiro komen tijdens het lezen helemaal tot leven, is mijn ervaring.

De volgende woorden heb ik opgeschreven tijdens het lezen:
verdrietig, ontroerend, hartverscheurend, prachtig, een waarschuwing voor de wereld.
Dat is wat door me heen ging terwijl ik het boek las.

Een mooi stukje over een klein meisje dat op een vuilsnisbelt een boek vindt, 'Koning van de bergen' en dat nog niet kan lezen. Ze maakt het thuis nauwkeurig schoon en bewaart het jarenlang zorgvuldig in haar huis in de favela waar ze woont. Als ze volwassen is en ze heeft leren lezen, was het boek nog mooier dan in haar fantasie.
Een stuk verder in het boek droomt dat kleine meisje, inmiddels een vrouw 'Ze klautert over een eindeloze trap. Ze blijft maar klimmen, hoger en hoger, alsop ze op weg is naar de hemel. Bovenaan spreidt ze haar armen. Ze stijgt op als een vogel en vliegt.'

Dit geeft mooi weer dat de mensen, als ze willen, meer kunnen dan ze verwachten, ondanks de situatie waarin ze verkeren. Maar het moet niet te gek worden met tegenwerken van hun kansen, want ooit is het toppunt bereikt.

Ik heb dit boek graag gelezen. Het heeft me met een heel nieuwe wereld laten kennismaken.