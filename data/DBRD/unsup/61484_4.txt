Ik heb me heel erg verheugd op dit boek. Hitte had ik binnen twee dagen uit, dat boek was voor mij soms iets te langdradig maar ik vond het een super tof concept dat je vanuit twee perspectieven leest en soms stukjes uit het verleden leest. Lis Lucassen heeft zich weer overtroffen! Dit boek was verre van langdradig, er zat actie in en heel veel mysterie. Na ieder hoofdstuk moest ik verder lezen.

Je leest in ‘Razend’ over Stef, die je in ‘Hitte’ leert kennen als collega van Lynn. Stef is nogal arrogant en zelf ingenomen, maar je komt er al snel achter dat ook hij zijn redenen had om naar het eiland af te reizen en te gaan werken in het hotel waar Lynn ook werkte. ‘Razend’ gaat verder waar ‘Hitte’ stopte: de zomer is voorbij en iedereen gaat weer naar huis. Het verhaal begint dan ook met Stef die thuis komt in een kast van een huis, waar niemand is.

Je krijgt als snel in de gaten dat Stef uit een gebroken gezin komt waar weinig aandacht voor hem is, maar geld in overvloed. Het geheim wat Stef met zich mee draagt schemert al snel door, maar wat het precies is weet je niet. Dan komt Liv in beeld. Het is een vreemd meisje wat blijkbaar bij Stef in huis woont. Een dochter van de vele veroveringen van zijn vader denkt hij. Maar zodra je vanuit her perspectief van Liv gaat lezen, kom je erachter dat er een hele geschiedenis is tussen Stef en Liv. Stef lijkt het zich echter niet te herinneren, al merkt hij wel meteen dat er een band is tussen hen.

Stef bevind zich in een duister wereldje, als snel blijkt dat Liv zich in dat wereldje heeft vermengt. Stef snapt niet echt hoe en waarom, en waar zij ineens vandaan komt. Liv doet alles echter met voorbedachte rade. Wat haar redenen zijn, lees je vanuit haar perspectief, ieder hoofdstuk is weer een verassing.

De schrijfstijl is geweldig. Stef zit heel erg in zijn eigen wereld en heeft genoeg problemen die hij moet oplossen. Doordat Liv een belangrijke rol speelt in het verleden van Stef, en nu ook in het heden, kom je vooral door Liv achter de waarheden. Liv analyseert en denkt veel na. Het is soms ook frustrerend om te lezen hoe onwetend Stef is op sommige punten, maar als de puzzelstukjes voor Stef langzaam op zijn plek vallen kom je weer achter nieuwe dingen – en zo gaat het steeds door.

Kortom: ‘Razend’ is een boek wat je gewoon niet weg kan leggen!