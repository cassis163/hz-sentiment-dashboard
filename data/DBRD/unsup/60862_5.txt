Ik las De Laatste Namsara voor de Blossom Books Reading Challenge van 2017. De achterflap vond ik heel tof klinken, maar ik was toch een beetje huiverig omdat er draken in het boek voor zouden komen, en ik daar eigenlijk niks mee heb.

De Laatste Namsara gaat over Asha: de dochter van de koning en tevens drakendoder. Het verhaal van Asha wisselt zich af met de oude verhalen: verhalen die verboden zijn. Als je deze verhalen vertelt, word je ziek en zul je sterven. Het wordt steeds moeilijker voor Asha om draken op te sporen, dus lokt ze hen door de oude verhalen te vertellen. Maar niet alles wat Asha geloofde blijkt waar te zijnâ€¦

Het boek begon al goed en werd met de pagina zelfs beter. De sfeer in dit boek is echt geweldig. Je waant je echt een woestijnachtig gebied, in een soort duizend-en-een-nacht-wereld. En Asha is een kick-ass heldin! Er zitten heel wat sticky-notes in mijn exemplaar van De Laatste Namsara geplakt: er waren zo veel mooie passages en quotes! Ik heb echt genoten van dit topboek!

Het vervolg zal worden verteld vanuit een ander personage en ik kan niet wachten op het tweede deel!