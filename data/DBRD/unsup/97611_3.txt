You've got to love Kruidvat... nog geen 4 euro voor een boek, héérlijk!
Zo kwam ook 'Doof' in mijn boekenkast terecht.

'Doof' gaat over Oscar, een tv-presentator. Oscar is getrouwd met Stella, die doof is.
Samen verhuizen ze vanuit een boerderijtje in Friesland naar een groot huis in Hilversum. Vanwege het gemak qua Oscars werk, maar ook omdat ze in het oude huis teveel herinneringen hebben aan het verlies van hun zoontje Jimmy.
Als hij op een dag een nieuwe vrouwelijke  collega krijgt, genaamd Jan, is hij direct van haar onder de indruk.
Rond die tijd krijgt Oscar ook de eerste berichten van wat zijn stalker zal worden.
Deze lijkt op de hoogte van alles wat er in Oscars leven gebeurt en komt wel érg dicht in de buurt van Oscar en Stella.

Alles lijkt Oscar te ontglippen; zijn werk, zijn vrouw, zijn zelfvertrouwen.



Het boek komt relatief goed op gang, om vervolgens erg traag te blijken. Pas op het eind zit er weer wat vaart in, maar toen was de identiteit van de stalker mij al duidelijk en dus geen verrassing meer.  En daarbij vond ik het motief zwak, en had dit véél beter uitgewerkt mogen worden.

Tel daarbij een aantal (imo) onbelangrijke personages op, die waarschijnlijk zijn ingevoerd om een paar vermoedelijke daders erbij te hebben, en helaas...

Het taalgebruik en de dialogen vond ik overigens prima, de schrijfstijl an sich niet vervelend. Ook alles rondom Stella's doofheid is (denk ik, ik heb er geen ervaring mee) goed omschreven, ik werd me er in ieder geval een paar keer van bewust hoe vanzelfsprekend mijn gehoor voor mij is. En ik werk nota bene bij een audicien.

Zal ik een ander boek van deze auteur oppakken? Ja, als het verhaal me aanspreekt zeker wel. Ik hoop alleen dat er dan méér gang in zit dan in dit boek.
Score? 3 duimpjes

http://www.watiknouvind.com/2019/01/wat-ik-nou-vind-van-doof-van-siska.html