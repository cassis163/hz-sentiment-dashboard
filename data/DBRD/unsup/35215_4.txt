De 17 jarige Stella Virginia Whittaker woont samen met haar moeder in het Engelse Brockenhurst, Hampshire. Haar vader is toen zij 10 jaar was omgekomen toen hij een ongeluk kreeg tijdens een rit met een paard. Stella is een jonge talentvolle pianiste die door haar leraar mevrouw Slater de kans heeft gekregen om voor de legendarische piano leraar dr, Zaslavsky te mogen spelen. Deze uit een zeer beroemde Joodse familie stammende Zaslavsky geeft les aan de muziekacademie in Wenen. Hij is zeer onder de indruk van haar pianospel en nodigt Stella uit om op de academie onder zijn leiding te komen studeren. Dit is voor haar een unieke kans, maar geld om een onderkomen in Wenen te bekostigen heeft haar moeder niet. Een jeugdvriendin van haar moeder woont in Wenen, en het toeval wil dat hun vorige kindermeisje plotseling is vertrokken. Ze kan bij Rainer en Marthe Krause in huis komen wonen tijdens haar studie. Wanneer ze niet studeert kan ze helpen met oppassen op hun zoontje Lukas, en hem helpen de Engelse taal te leren.
Stella raakt op de academie op de eerste dag bevriend met Anneliese Hartmann, buiten de academie gaan ze vaak samen wat drinken en kletsen. Door haar vriendschap met Anneliese leert ze snel hoe het er in Wenen aan toe gaat.
Tijdens een bezoek aan het kunsthistorisch museum ontmoet ze Harri Reznik. De twee worden verliefd op elkaar. Dat Harri Joods is maakt de relatie bijna onmogelijk in een stad waar de ‘grote oorlog’ nog zichtbaar is en de opmars van Hitler niet is tegen te gaan. Er breekt een zware tijd aan voor de Joodse mensen in Wenen. Ook Tessa en Harri krijgen hiermee te maken.

Wanneer Tessa naar Wenen vertrekt is ze nog een onzeker meisje die al snel leert op eigen benen te staan. Voor haar is het onbegrijpelijk dat mensen om hun afkomst worden veroordeeld. Rainer Krausse is in die zin niet de man die ze gehoopt had dat hij zou zijn. Om bevriend te kunnen blijven met Harri moet ze liegen over hun ontmoetingen.


Margaret Leroy weet op heel eigen wijze een prachtig verhaal te maken over een hele gruwelijke periode uit onze geschiedenis.
De prachtige muziek uit die periode spelen in dit boek een grote rol, dat maakt het verhaal net iets minder hard.
Voor ik in dit boek las heb ik eerst “Een liefde in oorlogstijd” gelezen. Beide verhalen gaan over hetzelfde onderwerp maar zijn juist daarom zo verschillend van elkaar. Ik heb heel erg genoten van dit boek. De plot was van te voren niet te verwachten en laat wat mij betreft nog ruimte over voor een vervolg.

Doordat ik het boek op een gegeven moment niet kon wegleggen, en ik moest weten hoe het verhaal zou eindigen las ik het vrijwel in een dag uit.
Het boek krijgt van 4 sterren.