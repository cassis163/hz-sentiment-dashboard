Joost moet een boek schrijven over keizer Augustus en waar kan dat beter als in Rome. Zijn dagen bestaan uit schrijven en op een gegeven moment gaat hij op zijn buurmeisje Noemi passen en brengt hij veel tijd door in het park. In het park zitten ook Flamoes, Vagijn en Punani, zoals Joost ze noemt, waar hij veel inspiratie van krijgt. De drie dames vinden dat Joost een metamorfose moet ondergaan en dat doet hij ook.

Als Joost weer terug is in Amsterdam is Kiki erg te spreken over de metamorfose van Joost. Joost heeft een duidelijk doel voor ogen; hij wil een kind. Helaas wordt hij bij terugkomst in Nederland twee keer op één dag ontslagen. Hij moet toch zijn dagen vullen dus start met Gijs een klusbedrijf Steiger 16 en hij hoort dat zijn boek ook sneller in de winkel moet liggen dus hij gaat ook meer schrijven. Er komt een boot die binnen een uur al total loss is en er volgt een nieuwe boot. Ook ontdekt hij tekens op een paal in de kelder van het Rijksmuseum die hem via Donato brengt bij de Orde der Rechtvaardigen. Zijn leven komt op zijn kop te staan en dan zijn er ook nog twee vrouwen. Volgt de baby dan ook?

Weer een hilarisch boek met veel lachmomenten maar ook veel in de put zit momenten van Joost maar hij blijft positief wat veel moois meebrengt. Het is een goed vervolg op ‘Drie vrienden, een huis (en een klusjesman) maar je kunt dit boek ook heel goed afzonderlijk lezen. Ik ben in ieder geval fan van Astrid Harrewijn, want haar schrijfstijl is luchtig, grappig en verslavend.