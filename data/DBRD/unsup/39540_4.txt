Het onderwerp handelt over het ergste wat ouders kan overkomen, namelijk als er iets ergs met je kinderen gebeurt.
Het overkomt Rachel in dit boek, Rachel is gescheiden van Jim die inmiddels weer een relatie heeft aangeknoopt, uit hun ex-huwelijk is wel een kind voortgekomen, zoon Ben.
Ben is op bezoek bij zijn moeder als ze Skittle, de hond uit gaan laten, maar Rachel verliest Ben een korte tijd uit het oog, genoeg tijd om te verdwijnen, eerst denkt ze nog dat het een verstopgrapje is, maar al snel wordt duidelijk dat hij echt is verdwenen.
Door een hopeloze persconferentie maakt Rachel zichzelf verdacht en wordt ze nog wanhopiger, met steun van de politie en haar Zus Nicky en haar vriendin wachten ze gespannen de dagen af in de hoop hem weer terug te vinden.

Ik ben er inmiddels voor mezelf achter dat ik psychologische thrillers van dit niveau verkies boven de met bloed besmeurde thrillers, dit was een zeer acceptabele thriller, door de schrijfstijl bereikbaar voor een groot publiek, ik lees niet veel thrillers (meer), maar een psychologische thriller als deze is prima en houdt je wel bezig.