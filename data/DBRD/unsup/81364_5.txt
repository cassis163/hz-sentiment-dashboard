Een pareltje in zijn genre... je zou kunnen zeggen: "alweer het zoveelste oorlogsverhaal" ... klopt natuurlijk, maar dit boek onderscheidt zich toch weer van de andere door de intensiteit waarmee het geschreven is, de passie die er vanaf straalt, en de meeslepende plot.

Eerder deze week werd "Als je het licht niet kunt zien" bekroond met de Pulitzerprijs, dat wil toch al iets zeggen!

Wie graag "De boekendief" of "Haar naam was Sarah" heeft gelezen, zal ook dit boek erg weten te appreciÃ«ren. De lotgevallen van het Franse meisje Marie-Laure, op jonge leeftijd blind geworden, en van de zeer intelligente kleine Duitse jongen Werner, weeskind in een oorlogszuchtig Duitsland, worden deskundig verweven tot een prachtig verhaal over passie, moed, volharding, en slepen je mee in een stormachtige tijd, waarbij je als lezer geregeld gaat nadenken over hoe jij zou gereageerd hebben ...

Marie-Laure moet met haar vader vluchten van het haar vertrouwde Parijs naar Saint-Malo in Bretagne, waar zij voor haar eigen veiligheid niet de straat op mag, en haar dagen binnen moet slijten, bij haar oudoom en diens huishoudster. Haar vader moet namelijk een kostbaar stuk van zijn werkgever beschermen met zijn leven, en dat is niet zo evident...

Werner woont in een Duits tehuis, bij een steenkoolmijn waar zijn vader het leven liet; door zijn indrukwekkend wiskundig talent, wordt hij naar een "elite"-school gestuurd waar de jongens worden klaargestoomd voor de oorlog. Hierdoor moet hij zijn zusje Jutta achterlaten ...

Aanrader en voor alle toekomstige lezers van dit boek veel leesplezier gewenst !