Het boek is het eerste deel uit een fantasy trilogie, genaamd De Ontwaking met als ondertitel Een nieuw bestaan. Het is het eerste boek van Layla Field.
Het verhaal gaat over de 23 jarige Marissa, geneeskunde student en haar zusje Jenny. Jenny is net gestart met haar opleiding en is een ijverig meisje.
Op een avond is Marissa op weg naar huis als ze wordt aangevallen door een groepje jongens. Ze lijken op weinig goeds uit te zijn. Marissa doet er alles aan hen voor te blijven. Uiteindelijk veranderen de jongens haar leven voorgoed. De jongens blijken vampiers te zijn en Marissa is uitgekozen om bij hen te komen. Ze ontwaakt en ontmoet haar belagers, Damian, Alex en de anderen. Het is onduidelijk waarom zij juist het slachtoffer is geworden. Marissa is vastberaden te ontsnappen maar ze wordt aan alle kanten tegengehouden. Nu ze ontwaakt is, is er geen weg terug meer.
Ondertussen heeft Jenny twee verschillende dates. Matt heeft ze het erg leuk, maar Yuri is ook erg leuk en hij intrigeert haar. Ze vindt het niet raar dat Marissa niet thuis is gekomen. Jenny heeft rare dromen, ze droomt zelfs over Marissa die haar verteld nu een vampier te zijn. Het is allemaal raar maar toch maakt Jenny zich er niet druk om.

Marissa maakt allerlei vampierenrituelen mee, die zeer beangstigend zijn. Ze wil nog steeds terug naar haar zus en moeder maar het kan niet. Ze raakt in de war van de gevoelens die ze heeft, deze zijn tegenstrijdig. Ze is er achter gekomen dat ze in de dromen van Jenny kan komen.
Jenny raakt verward van het feit dat haar zus ineens vertrokken is, ze heeft gevoelens voor Matt en voor Yuri en ziet dingen die er niet zijn. Haar zus is weg maar in haar dromen krijgt Jenny allerlei informatie van Marissa. Ze belandt hierdoor zelfs in het ziekenhuis.
Ondertussen heeft Marissa een plan.. daar heeft ze haar zus voor nodig. Jenny denkt dat alles een droom is maar doet toch wat Marissa vraagt. Dit is niet geheel zonder risico voor alle betrokkenen. Jenny wordt meegesleurd in de gevaarlijke situatieâ€¦
Het eind van het verhaal is onverwacht maar erg goed.
Deze fantasy leest als een trein, het is een echte pageturner. Je wilt gewoon weten wat er gebeurt. De personages van Marissa en Jenny zijn goed beschreven. Je kan met ze meeleven alsof het met jou gebeurd.
De verhaallijn is spannend. Je leest om en om de verhaallijn van Marissa en Jenny.
Voor fans van de Twilight - en Fallenseries is dit boek zeker een aanrader