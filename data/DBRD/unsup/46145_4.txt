‘Masterplan’ is de debuutthriller van Nederlander Pjotr Vreeswijk, een actiethriller om precies te zijn. En actie is er in overvloed: achtervolgingen, gevechten, schietpartijen en ontploffende granaten, er wordt niet op een dode meer of minder gekeken. Aan de basis van al die actie ligt een prachtig uitgewerkt en logisch opgebouwd verhaal. Hoewel er met de grenzen van de geloofwaardigheid geflirt wordt, blijft het verhaal van begin tot eind overeind. ‘Masterplan’ kent een sterke plot, de karakters zijn goed uitgewerkt, locaties en situaties komen helemaal tot leven. Vreeswijk heeft helemaal begrepen hoe het moet. Met zijn beeldende schrijfstijl zal hij menig thrillerliefhebber weten te overtuigen. Klassedebuut.

Verhaal 8, Schrijfstijl 8, Originaliteit 9, Spanning 8, Leesplezier 8