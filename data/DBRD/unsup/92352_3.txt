Dit boek heb ik mogen lezen voor de Debuten verrassings leesclub. Een verrassing was het zeker te noemen. Een verhalenbundel is niet iets wat ik normaal gesproken lees.

Caroline van Keeken studeerde Europese studies en journalistiek. Ze schrijft onder meer voor Het Parool, NRC Handelsblad en Trouw. Ze won de NPO verhalenwedstrijd in 2015 met het verhaal 'Ljoeda', dat is opgenomen in Zo worden wij niet.

Het boek bestaat uit 25 korte verhaaltjes. Op de achterflap word gesproken over spannende en vileine verhalen die ongemakkelijk en pijnlijk herkenbaar zijn.
Het boek heb je zo uit, niet alleen doordat de verhaaltjes kort zijn maar ook doordat de schrijfstijl van de schrijfster heel fijn is. Het leest makkelijk en vlot weg. De verhalen vond ik niet allemaal even goed. Sommige heb ik een aantal keer herlezen en daarna snapte ik nog niet precies wat er nou werd bedoeld. Andere waren bizar, allemaal waren ze apart en sommige ontroerend. Veel verhalen hadden een open einde of het waren verhalen waar je zelf een invulling aan kon/moest geven. Dit is niet helemaal mijn ding en zorgde ervoor dat er bij mij na elk verhaal wat onvrede achterblijft.