Dit verhaal is ‘angstaanjagend romantisch’ als we de tekst op het boek moeten geloven. Sasha heeft gevangenschap van een seriemoordenaar ‘de Bruidegom’ overleefd maar kampt dagelijks nog met de lichamelijke en psychische gevolgen ervan. Na jaren van therapie en eigen kracht om er bovenop te komen keert ze terug naar de plek waar het allemaal begon. Ze is vastbesloten om haar moeder te gaan helpen bij het runnen van het hotel wat Sasha later van haar over wilt gaan nemen. Maar er gebeuren vreemde en verontrustende dingen. Gelukkig is daar ook nog Cole, een vriend van vóór de Bruidegom, nu FBI-agent en nog aantrekkelijker en onweerstaanbaarder dan ze zich herinnerde. Maar is dat genoeg om haar in veiligheid te houden?

Dit verhaal is ‘angstaanjagend romantisch’ als we de tekst op het boek moeten geloven. Sasha heeft gevangenschap van een seriemoordenaar ‘de Bruidegom’ overleefd maar kampt dagelijks nog met de lichamelijke en psychische gevolgen ervan. Na jaren van therapie en eigen kracht om er bovenop te komen keert ze terug naar de plek waar het allemaal begon. Ze is vastbesloten om haar moeder te gaan helpen bij het runnen van het hotel wat Sasha later van haar over wilt gaan nemen. Maar er gebeuren vreemde en verontrustende dingen. Gelukkig is daar ook nog Cole, een vriend van vóór de Bruidegom, nu FBI-agent en nog aantrekkelijker en onweerstaanbaarder dan ze zich herinnerde. Maar is dat genoeg om haar in veiligheid te houden?

Dit boek zou volgens de beschrijven wel even anders zijn dan we van Jennifer L. Armentrout tot nu toe gewend zijn binnen het fonds van Zomer & Keuning. Een zwaardere lading, een gewelddadige achtergrond met veel gevolgen voor de betrokkenen. Het verhaal bleek ook iets anders opgebouwd. Vanaf het begin worden er kleine stukjes informatie vrij gegeven over wat er met Sasha en de andere vrouwen is gebeurd, maar details blijven nog even uit. Wat het nog ingewikkelder maakte waren de vele nieuwe personages in het begin. Veel mogelijke daders of juist toekomstige slachtoffers, want je weet vanaf het begin dat het verhaal over Sasha’s ontvoering nog niet is afgelopen. Daarbij kwam ook nog eens dat je heel af en toe vanuit het perspectief van de dader kon lezen. Op die manier vang je als lezer een glimp op van waar die persoon mee bezig is, maar altijd zo oppervlakkig en kort dat je er geen conclusies uit kan trekken. Verder gaf het aanleiding tot vermoedens maar het duurde een tijd voordat er überhaupt iets van bevestigd of afgestreept kon worden.

De korte stukjes van de dader waren niet per se nodig om het boek spannender te maken, maar gaven wel extra diepgang en zette aan tot mogelijkheden en uitsluitsels. Als lezer wil je namelijk weten wat er is gebeurd, wat er gaat gebeuren en wie het gedaan heeft. Maar die korte perspectiefwisselingen zijn niet genoeg om daar achter te komen.
De gebeurtenissen in het verhaal zijn weerzinwekkend, afschuwelijk en ja, ook angstaanjagend. Aan te raden is om dit verhaal niet te lezen direct voor je ’s avonds naar bed gaat. Het is sowieso moeilijk om het boek weg te leggen als je er eenmaal in begonnen bent, dus zou je ook de hele nacht door kunnen lezen, mits je dat durft.
Op een gegeven kun je niet anders dan je af blijven vragen waar het verhaal naartoe gaat, wat er nog staat te gebeuren en hoe het af zal lopen. Er gebeurt steeds meer en belangstelling en tegelijkertijd huiverigheid voor het vervolg van het verhaal zijn niet weg te denken. Het verhaal is vanuit het perspectief van het slachtoffer geschreven, wat het voor mij realistischer en spannender maakte.

Toch is het verhaal ook romantisch. Hoe Armentrout het voor elkaar krijgt om die mate van spanning en romantiek te combineren is me een raadsel. Verder is de schrijfstijl heerlijk, zoals je misschien gewend bent van deze auteur. Redelijk simpel taalgebruik, voorspelbare en korte zinnen en niet te lange hoofdstukken zijn hiervan vaak de oorzaak.

Heb jij zin in een spannend maar toch ook romantisch verhaal, lees dit boek! Het is echt de moeite waard.