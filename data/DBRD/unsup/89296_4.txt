Misleiding is de eerste in een reeks van drie. Een en ander speelt zich af op een van de eilanden van Doggerland, een fictief land (misschien toch een kaart bijsluiten?). In het begin is veel ruimte voor de schets van personages, land, cultuur. Als je verwacht meteen in een spannende thriller te zitten, is dat even doorbijten. Nuttig, omdat het een niet bestaand drie-eilandenstaatje betreft, waar je toch enig gevoel bij moet krijgen, voor deel II en III heb je dat alvast gehad. Het verhaal ontvouwt zich en wordt spannend. Het kost weinig moeite je te identificeren met hoofdpersoon Karen Eiken Hornby, de inspecteur die belast is met het onderzoek naar de moord op de ex van haar chef. Als niet meteen een dader gevonden wordt, krijgt ze steeds minder support van collega's en lijkt het verhaal een beetje dood te bloeden. Een onverwachte plot, die opgebouwd wordt, maakt dat het boek een pageturner wordt, waardoor je nu al benieuwd bent naar deel II.