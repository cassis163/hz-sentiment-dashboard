Ooit zal ik je weer zien is de tweede roman die ik van Ellen Lina heb gelezen. Nadat ik Sky heb gelezen, wat ik een heel mooi boek vond, werd ik nieuwsgierig naar Ooit zal ik je weer zien. Het is een totaal ander soort verhaal dan Sky maar beide zijn twee prachtige liefdesverhalen.

Het is een heel mooi verhaal over twee mensen die de liefde van hun leven hebben gevonden maar elkaar door een gebeurtenis totaal kwijt zijn geraakt. Sean kan er niet over praten en Julia voelt zich niet gesteund door hem. Als Sean agressief naar haar toe wordt zoekt ze haar toevlucht bij haar vriendin in de hoop dat de afstand tussen hun beide hun goed zal doen maar juist het tegenovergestelde gebeurd.
Het verhaal wordt afgewisseld met brieven tussen de hoofdstukken die een kijkje geven in het leven van Julia en Sean door de ogen van Julia haar moeder. De schrijfstijl is er vlot en je wil het verhaal gewoon blijven lezen. Het is nergens voorspelbaar (wat meestal wel zo is met roman), de twijfel die Julia heeft is goed beschreven waardoor je een lange tijd geen idee hebt welke keuze ze zal gaan maken. Door de laaste brief in het boek, geschreven door Julia en gericht aan haar moeder krijgt het verhaal toch nog een wending die ik niet had zien aankomen.