Dit mooie, dunne boekje bevat een echt kerstverhaal, de voorkant laat al een knulletje in de sneeuw zien en zorgt ervoor dat ik snel wil gaan lezen. Het verhaal gaat over Frede en zijn broers Rhune en Folke. De broers van Frede hebben mooie gaven, de een heeft goudblonde haren en de ander kan mooi zingen. En Fredeâ€¦houdt van de winter.
Ze zien allemaal dat hun ouders de winter bijna niet door kunnen komen en helpen waar het kan. Frede droomt ervan om het hulpje van de Kerstman te worden. Samen met zijn vader verzamelt Frede hout om te verkopen. De jongens gaan stiekem op pad, op zoek naar de kerstman maar onderweg moeten ze door het bos van de Elfenkoning. Daar schuilen allerlei gevaren en Frede blijft alleen achter. De vraag is dan of Frede de kerstman wel zal ontmoeten en om hulp kunnen vragen.
Dit is een mooi en lief verhaal helemaal in een sprookjesachtige sfeer geschreven en ik vond het leuk om gelezen te hebben. Het gaat er volgens mij om dat je eerst heel veel moet verliezen om datgene te krijgen wat je graag wilt hebben. Dat heb ik er uit gehaald en zou na het *voor)lezen een wijze les kunnen zijn.Het verhaal is levendig beschreven, mooie beschrijvingen van de personages en de omgeving zorgen ervoor dat je daar ook zou willen zijn .
Leen Lefebre heeft met dit verhaal een lief kerstverhaal geschreven, heel geschikt voor een mooi moment onder de kerstboom.