Met "De vlucht van de ooievaars" brent Jean-Christophe Gang√© een klassieke thriller met een origineel sausje erboven op. Het verhaal beschrijft de zoektocht naar het mysterie van de verdwenen ooievaars vanuit het oogpunt van een ex-student Louis (in de Ik-vorm). Deze zoektocht volgt de trek van de ooievaars doorheen Oost-Europa (Slovakije, Bulgarije) over Israel naar de Centraal Afrikaanse Republiek (CAR). Op elke locatie wordt een tipje van de sluier gelicht naar het mysterie. Het boek leest zeer vlot dankzij de toegankelijke en zeer realistische schrijfstijl. Je waant je als lezer zo in de kibboets of in het afrikaans regenwoud. Het idee van de trektocht brengt bovendien ook de nodige vaart in het verhaal. Kortom, een verzorgd gebracht verhaal dat je gerust kunt beschouwen als een avontuurlijke thriller met de nodige verrassingen. In deze categorie terecht 5 sterren.