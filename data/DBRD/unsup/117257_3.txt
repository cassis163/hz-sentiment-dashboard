Katie Brenner wil in Londen wonen en werkt bij een trendy reclamebureau. Haar collega's zijn leuk, behalve haar baas Demeter.
Demeter wordt niet gewaardeerd en totaal onverwachts wordt Katie ontslagen.
Ze verhuist terug naar haar vader die op het platteland van Somerset woont. Daar beginnen haar vader en stiefmoeder een luxe bio camping.
Terwijl Katie zoekt naar nieuwe vacatures in Londen helpt ze mee met de luxebiocamping.
En als een van de eerste gasten iemand is op wie ze wraak kan nemen, grijpt ze haar kans.

Ik heb het boek in mijn vakantie binnen één stranddag uitgelezen. Ik vind het een fijne chicklit die lekker vlot wegleest.
Maar toch vind ik dit niet het beste boek van Sophie Kinsella. Het zijn leuke personages, maar ze dringen niet helemaal tot me door. Ik leef niet met ze mee.
Demeter vind ik in eerste instantie niet de bitch die de achterflap doet aangeven. Ik vind Demeter in eerste instantie meer een chaotisch vrouwtje die niet weet waar ze mee bezig is. En af en toe denk ik wel, ga ander werk doen, want je bent helemaal niet zo geschikt. Uiteindelijk verder in het verhaal klopt dat plaatje weer en begrijp ik waarom ze zo chaotisch was. Dus ze is wel goed neergezet.
Katie wil heel graag in Londen wonen. Carrière maken. Ze maakt lange reizen naar haar werk, heeft weinig geld en haar kamerwoning is ook niet om te juichen. En toch zet ze door. Totdat ze haar baan kwijtraakt. Terug op het platteland is Katie een veel leuker personage.