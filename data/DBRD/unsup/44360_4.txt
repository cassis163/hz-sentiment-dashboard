"Deze explosieve internationale thriller raast van verlichte rede via duistere mystiek naar een onvoorziene, schokkende ontknoping. Door dat alles heen loop de oude strijd tussen religie en wetenschap." Dit citaat is slechts het begin van een zoektocht naar de antimaterie...

In het jaar 2000 kwam: "Het bernini mysterie" uit, het is geschreven door een van de bekendste thrillerfictie schrijvers van de eenentwintigste eeuw, Dan Brown. Hij is voornamelijk bekend voor de thriller: De "Da Vinci code", wat volgens velen uitmuntend goed geschreven is. Ook "Het bernini mysterie" was een groot succes maar door de beperkte media-aandacht is dit boek minder bekend.
Het boek speelt zich aanvankelijk af in Génève waar Theofysicus Leonardo Vetra, een topwetenschapper van CERN, wordt vermoord met het mysterieus symbool: "Illuminati" op zijn borst. Wanneer Maximilian Kohler, directeur van CERN, de moord op zijn vriend ontdekt, roept hij de hulp in van Professor Robert Langdon, hoogleraar religieuze iconologie aan Harvard University. Samen komen ze tot de conclusie dat de machtigste, atheïstische terreurbeweging"de Illuminati" achter de moord zit. Het motief van de moord op Vetra blijft voor beiden nog een raadsel tot Vittoria, pleegdochter en collega van Leonardo Vetra, het bestaan van het zeer explosieve antimaterie onthult dat tevens ook gestolen blijkt. Niet veel later onthullen de Illuminati dat het explosief antimaterie in het Vaticaan verstopt is, op dat ogenblik zijn kerkleiders daar bijeen om een nieuwe paus te kiezen. Het wordt een heuse race tegen de klok om via het pad der verlichting de Illuminati en dus ook de antimaterie op tijd te vinden.

Ieder dat ooit al een boek gelezen heeft van Dan Brown weet dat hij een zeer vernuftige schrijver is. Zijn boeken zijn steeds vlot leesbaar, aangenaam en vooral spannend. Ook in "het Bernini mysterie" is dit weer het geval. Dit komt door zijn doordachte techniek van schrijven. In de eerste plaats heeft hij gekozen voor een auctoriale verteller. Je moet namelijk geïnformeerd worden over de personages en over bepaalde gebeurtenissen uit het verleden om het verhaal te kunnen begrijpen. Zo maakt hij tevens gebruik van flashbacks om het de trauma's van Langdon te verklaren.
In de tweede plaats wist Dan Brown de eeuwenoude maar toch ook actuele vete tussen wetenschap en religie aan te kaarten. Dit deed hij doormiddel van zijn personages. De antagonist, Vittoria, was immers een uitgesproken atheïst terwijl een tritagonist, de Carmelengo, een uitgesproken christen was.
In de derde plaats heeft hij verschillende verhaallijnen door elkaar verweven. Naast de zoektocht naar de antimaterie, maak je ook kennis met de opkomende romance tussen Vittoria en Langdon. Dat zijn keuze voor verschillende verhaallijnen het verhaal niet onnodig verzwaard is te danken aan zijn "fingerspitzengefühl". Hij weet wanneer hij iets heel nadrukkelijk moet beschrijven en wanneer dat juist niet mag.
In de vierde plaats heeft hij gekozen voor een langzaam verloop van het verhaal. De vertelde tijd is veel langer dan de verteltijd omdat je als lezer mee opzoek gaat naar het pad der verlichting. Aangezien de kennis van de gebouwen, plaatsen en standbeelden essentieel is om het pad der verlichting te kunnen vinden, wordt dat allemaal uitvoerig beschreven. Ook heeft hij wellicht voor deze techniek gekozen omdat de spanning hiermee opgedreven wordt. De antimaterie zal na vierentwintig uur ontploffen en ik wilde weten ofdat ze het op tijd vinden of niet.
Dan Brown mag dit boek dan wel erg goed geschreven hebben, toch heb ik een aantal minpuntjes gevonden. Het is een thrillerfictie met een sterke nadruk op "fictie". Sommige elementen zijn heel onrealistisch. Zo overleeft Langdon een val van wel twaalf kilometer hoogte en worden er wetenschappelijke onwaarheden verkondigd. Ik heb het boek dus met een kritisch oog moeten lezen.

Deze minpuntjes wegen absoluut niet door voor mij en zijn volgens mij enkel schoonheidsfoutjes. "Het Bernini mysterie" heeft mij dus zeker kunnen bekoren hoewel ik eraan twijfel ofdat iedereen er wel zo enthousiast van is. Door de uitvoerige beschrijvingen van de gebouwen en plaatsen kan het boek immers erg langdradig worden. Het is dus aan jou om te beslissen ofdat je interesse hebt in wetenschap, cultuur en religie. Als dat het geval is raad ik jou dit boek zeker aan!