Dit boek is zo fantasierijk dat sommigen dat misschien wel een minpuntje zullen vinden. Wat sommigen verwarrend kunnen vinden, is voor mij echt wel een goed en origineel verhaal. Het bevat dezelfde verwarring als onze dromen ons kunnen geven. Niet te verwonderen als je weet dat dit boek over lucide dromen gaat!
Als je niet tegen mysterieuze, spannende gebeurtenissen kan, is dit boek niets voor jou. Het verhaal gaat echt net zoals dromen verlopen, op het eerste zicht van de hak op de tak maar er blijkt toch telkens een verband te zijn. Ook zat ik bijna gedurende het hele boek met vragen van 'hoe', 'waarom' en 'wat'? Aan spanning ook zeker geen gebrek!
Hoewel het hele waarom-aspect tot heel laat in het verhaal eigenlijk heel vaag blijft, past dat wel in dit soort verhaal.
Kortom, een geweldig debuut! Ik kijk uit naar deel 2 want ik wil nu echt wel weten hoe het verder gaat!