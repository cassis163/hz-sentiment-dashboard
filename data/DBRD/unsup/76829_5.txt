Lekker dun boek (160 pagina's) dat makkelijk weg leest. Op basis van de voorkant vond ik het niet duidelijk wat te kunnen verwachten, maar de achteraflap is wel duidelijk: het leven is een loterij en er zijn mooie en minder mooie prijzen.
Hanna heeft het prima naar de zin terug in Nederland, nadat ze gescheiden is van de Spaanse Cisco, de vader van haar dochter Rosa. Rosa gaat wel elk jaar met Kerst en in de zomervakantie op bezoek bij haar vader en zijn familie in Spanje. Dan belt Cisco met de mededeling dat zijn moeder een zware hersenbloeding heeft gehad en in coma ligt. Aangezien Hanna vliegangst heeft gaan ze met een vreselijk lange en onaangename busreis naar Barcelona. Door terugblikken komen we te weten hoe de relatie met Cisco is begonnen en uiteindelijk heel vervelend is geÃ«indigd. Heel dapper dat Hanna desondanks Rosa wel regelmatig naar Spanje heeft laten gaan. En ook dapper en lief dat ze nu naar Spanje terugkeert omdat ze haar schoonmoeder in beter tijden iets heeft beloofd...
Toen Hanna's relatie met Cisco strandde, was Marit de steun en toeverlaat van Hanna en dat is ze nog steeds. Om hen weer zo'n vervelende busreis te besparen, wil Marit Hanna en Rosa uit Spanje komen ophalen. Maar omdat haar dochter Emma ziek is, vraagt ze haar nieuwe vriend Siem om hen op te halen. Eigenlijk vindt Hanna Siem heel erg leuk, maar dat kan toch niet? Het is de vriend van haar beste vriendin!