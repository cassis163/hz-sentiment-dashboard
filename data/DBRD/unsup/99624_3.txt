Ik vond het een verrassend leuk boek. Het is een boek van een Belgische schrijfster en in het Vlaams geschreven. Daardoor heb ik sommige stukken vaker dan één keer gelezen, in het begin vond ik dat niet fijn lezen, maar toen ik eenmaal in het verhaal zat had ik het niet meer in de gaten.

Het verhaal gaat over Liesl en Rebecca. Liesl heeft 130 miljoen gewonnen en wil dit thuis met Geert en de kinderen vieren. Daar vangt ze een gesprek op tussen Geert en zijn dochter Rebecca, waarin Geert haar het gevoel geeft dat ze niet gewaardeerd wordt. Hals over kop besluit ze naar Italië te vertrekken. Zal ze dat gevoel terug vinden?
Rebecca wordt begeerd door twee verschillende mannen. Maar bij wie wil zij zelf het liefste zijn? En zal zij de liefde van haar leven vinden?

Het einde had van mij iets romantischer gemogen met meer vuurwerk. Op de cover staat aangegeven met ‘guilty pleasure’ en dat heb ik in verschillende hoofdstukken wel terug gevonden. Maar een ‘Guilty Pleasure’ voor mij is een feelgood einde. Tenzij dit bewust zo gedaan is en er nog een vervolg komt?! Die ik dan natuurlijk heel graag wil lezen.

Maar ik kon wel heerlijk wegdromen over wat ik met 130 miljoen zou doen.