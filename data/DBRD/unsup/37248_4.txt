YA gemengd met thriller. Een combinatie van genres die je niet vaak tegenkomt. Ik was erg benieuwd naar wat het resultaat hiervan zou kunnen zijn en ik was blij verrast.

'Meedogenloos' gaat over Gwendolyn. In dit boek maakt ze een flinke ontwikkeling door en verandert ze van schuw meisje in een - jawel - haast meedogenloze persoon. Zij is de enige die haar vader kan redden en ze laat alles wat ze kent en vertrouwt is achter om hem te vinden.

Natuurlijk moet je het boek wel met een korreltje zout nemen: een 17-jarig meisje dat in haar eentje naar Europa vliegt om even haar vader te bevrijden uit de klauwen van de onderwereld. Maar schrijver Scott Bergstrom slaagt erin om het verhaal van Gwendolyn zo op te zetten dat je over deze kwesties heen kan kijken. Gwendolyn wordt niet zomaar na één dag een brute moordmachine zonder training of voorbereiding. Nee, het kost haar vele weken training voordat ze erop uitkan.

Het boek maakt een trip door verscheidene grote Europese steden en je kunt haast bijna de straten van die steden zien zoals Scott ze omschrijft. Elke stad heeft weer een ander karakter als het ware - alsof ze personages op zich zijn.

De schrijfstijl is heel vloeiend en zodra Gwendolyns reis begint is het moeilijk om het boek neer te leggen. Actie wordt goed afgewisselt met de juiste hoeveelheid 'kalmte' tussendoor voor Scott het tempo weer opvoerd.

De vormgeving is bijzonder: zodra je het boek openslaat zie je blauwe letter in plaats van zwarte. Hier wen je al na de eerste bladzijde aan. Maar let op als je het boek leest, want er is daadwerkelijk een reden waarom de inkt blauw is...

De sterkte van dit boek is absoluut de actie. Die wordt beschreven op een manier dat het goed te volgen is. Die actiescènes houden je haast letterlijk op het puntje van je stoel. En daarnaast is Gwendolyn ook een goed personage. Je maakt de reis echt samen met haar mee en je ziet haar groeien voor je ogen.

Het einde van het boek smaakt naar meer, en ik ga zeker het tweede deel lezen.

'Meedogenloos' is zijn titel waardig dankzij zijn ijzersterke hoofdpersonage, spannende actiescènes en beeldende omschrijvingen. Bepaalde dingen moet je met een korreltje zout nemen, maar dit boek is een zeer geslaagde mix van YA en thriller.