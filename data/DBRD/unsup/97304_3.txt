De titel en achterflap doen vermoeden dat dit boek om een familiegeschiedenis gaat. Die familie speelt op de achtergrond mee, maar het hoofdthema is de geschiedenis van de DDR en dan met name de repressieve kant, de kant die wordt belicht door iemand die is gevlucht en niets positiefs kan vertellen over het leven achter het IJzeren Gordijn. Ze werkte zelf als geheim agent voor het Amerikaanse leger in Berlijn.
Het boek was wel heel interesant om te lezen. Hoe er werd gespioneerd en geronseld is al wel bekend. Hoe drukkend dit kan zijn en welke gevolgen dit kan hebben voor het individu maakt dit boek meer dan duidelijk.