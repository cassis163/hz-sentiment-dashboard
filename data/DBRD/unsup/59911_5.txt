Nadat ik het boek "Ooit zal ik je weerzien" gelezen had ( en dat
boek vond ik fantastisch) waren mijn verwachtingen hoog gespannen!
Ik ben niet teleurgesteld, want ik vond dit boek minstens zo mooi
en tevens zeer aangrijpend! Wow, wat heb ik van dit boek
genoten...!!
Ik ben diep onder de indruk en de karakters Julian, Elisa en Sky
zullen me lang bij blijven.
De personages zijn zo levensecht beschreven en zo goed uitgediept,
dat je het gevoel kreeg alsof je ze werkelijk kent. De schrijfstijl
is vlot, het verhaal boeiend en realistisch en dat maakt dat je
veel te snel het boek uit hebt. Ik heb hem in één dag uitgelezen,
want ik kon er gewoon niet mee stoppen..
Het verhaal loopt vloeiend van het heden naar het verleden..
Dit fantastische boek “Sky” heeft veel diepgang en is een achtbaan
van emoties. Je maakt alles mee en voelt ook de pijn en de
radeloosheid als Elisa zwanger raakt op zestienjarige
leeftijd.
Als haar grote liefde Julian haar in de steek laat, na de geboorte
van Sky, valt haar wereld in duigen.
Ondanks dat ze familie,vrienden en buren heeft die haar helpen en
ondersteunen, mist ze Julian heel erg…Ze houdt nog heel veel van
hem en kan hem niet vergeten! Hij is en blijft haar enige grote
liefde.
Als Sky zestien jaar is voelt ze zich eenzaam en ongelukkig.
Doordat ze hoogbegaafd is wordt ze niet begrepen door haar
omgeving. Ze sluit zich af voor contacten en de relatie met haar
moeder gaat ook bergafwaarts. Ze krijgt online contact met een
jongen, want contact op afstand voelt veiliger, maar niets is
minder waar… De gevolgen hiervan zijn niet te overzien. Ook gaat ze
haar vader erg missen en ze wil contact met hem. Als ze een
ontmoeting met hem heeft komen haar gevoelens in een
stroomversnelling!
Dit boek is een absolute aanrader! Ik vond het een prachtig
indrukwekkend verhaal met diepgang, emoties en een beetje erotiek!
Heerlijk…echt een boek waar je van geniet en voor mij uiteraard 5*