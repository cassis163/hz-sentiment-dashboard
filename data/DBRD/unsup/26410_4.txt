In Verliefde vlinders maak je als lezer kennis met de jonge Naoko en haar strenge vader die niet kan wachten tot dat zijn dochter gaat trouwen. Naoko moet van haar vader een strenge opleiding volgen waarin ze leert zich als een Japanse dame te gedragen. Naoko heeft echter andere plannen met haar leven, zij wil schrijven. Ze gaat verkleed als jongen in de stad wonen waar ze al snel Kamo ontmoet, het klikt direct tussen de twee met alle gevolgen van dien.

Het verhaal in Verliefde vlinders doet voor een groot deel sterk denken aan het overbekende liefdesverhaal van Mulan, ook zij verkleedde zich als man en werd verliefd op een man wat de nodige verwarring te weeg bracht. Hoewel dit verhaal zich niet afspeelt in China maar in Japan en Naoko niet hoeft te vechten voor haar land, maar alleen voor de liefde van haar leven, schenkt dit boek wat dat betreft toch weinig verrassends. Verliefde vlinders is vooral een droevig verhaal over een gecompliceerde vriendschap in Japan met een iets wat poÃ«tisch einde. Het boek is echter zo rijk vormgegeven en de illustraties van de zeer talentvolle illustrator Benjamin Lacombe zijn een lust voor het oog, waardoor dit boek dan ook zeker een aanrader genoemd mag worden. Een prentenboek wat in eerste instantie bedoelt is voor vrij jonge lezers, maar die vermoedelijk met namen gewaardeerd zal worden door een groot schaal lezers van een wat oudere generatie.