In het boek ‘Anna’ krijgt de hoofdpersoon, je raadt het al, Anna kanker. Tenminste, dat is de leugen die ze verteld. Het begint zeer onschuldig, Anna heeft last van twee opgezwollen klieren in haar nek en na een doktersbezoek vertelt de dokter dat Anna wel eens kanker zou kunnen hebben. Haar moeder licht meteen de school in. Vanaf dat moment kijken Anna’s klasgenootjes wel naar haar om en heeft ze er een aantal nieuwe vrienden bij. Ook met haar vader heeft Anna weer contact. Eigenlijk vindt Anna het helemaal niet zo heel erg om kanker te hebben vanwege alle aandacht die ze krijgt. Maar uiteindelijk blijkt uit het onderzoek dat ze geen kanker heeft. Wanneer ze het wil vertellen aan de school en haar vrienden, krijgt ze de kans er niet voor. En zo wordt de leugen van Anna alleen maar groter.

Anna is een karakter dat je zeer slecht kan inschatten. Je weet niet welk gedrag ze gaat vertonen in een situatie. Zo ook in de situaties met haar moeder. Vooral op het begin van het boek is Anna zeer lastig, ondankbaar en gedraagt ze zich eigenlijk echt als een kreng. Ik ergerde me aan deze moeder-dochterrelatie, want ik kon me niet inbeelden waarom Anna zo deed. Langzamerhand verbetert de relatie tussen haar moeder. De relatie met haar vader verbetert ook, na jarenlang geen contact te hebben gehad, gaan Anna en haar vader eindelijk weer met elkaar om.

Ondanks het karakter van Anna, vond ik het toch een aangenaam boek. Doordat Anna steeds meer in de problemen raakte, werd het spannender en wilde ik doorlezen. Hoe zou het eindigen? Zal iedereen achter de leugen van Anna komen? Qua schrijfstijl kon het wel wat beter. Wanneer dus blijkt dat Anna geen kanker heeft en ze het wilt vertellen op school en aan haar vrienden, wordt dit nogal oppervlakkig uitgelegd. Waarom vertelde ze het niet gewoon?

Kortom, een leuk verhaal maar oppervlakkig waardoor het dilemma zwakjes overkomt. Mocht je nog een boek zoeken omdat je al alles van je TBR-lijst (to be read) hebt afgevinkt, is Anna een geschikt boek. Maar ik betwijfel of ‘Anna’ ook geschikt is voor je Sinterklaas- of Kerstverlanglijstje.