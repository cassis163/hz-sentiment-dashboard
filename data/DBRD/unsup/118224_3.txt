Tranen van Lucifer is het tweede boek van Amerikaan James Thompson, woonachtig in Finland. Het is het tweede boek over inspecteur Kari Vaara. Kari en Kate zijn in dit boek verhuisd naar de hoofdstad Helsinki en Kari is hier in dienst van de plaatselijke politie. De vrowu van een belangrijke industrieel wordt afgeslacht en vermoord gevonden in het bed van haar minnaar. Tijdens het onderzoek naar deze moord heeft Kari het zwaar, hij heeft last van migraine en schuldgevoel. Tevens heeft hij een additionele opdracht gekregen van de nationale politiecommissaris betreffende gebeurtenissen tijdens de oorlog. Zijn opa, ukki, is hierbij betrokken.

Kari heeft een verandering doorgemaakt in dit tweedd boek, hij is niet meer de onberispelijke politieman. Hij neigt een beetje naar corruptie en is gewelddadige geworden. Zijn constante migraine en zorgen over zijn zwangere vrouw Kate, trekken een zware wissel op hem. Het boek is ook grover van taal als deel 1, maar dit stoort niet. Het oogpunt van Amerikanen op Finland en hun gewoontes komt prachtig tot zijn recht in het boek, je merkt dat de schrijver ervaring heeft. In het boek krijgen we ook een lesje Finse geschiedenis voorgeschoteld door het neven onderzoek van Kari naar de oorlog. Dit is misschien wel iets teveel van het goede en het deed af en toe de aandacht een beetje verslappen.

Ik geef het boek 3 sterren.