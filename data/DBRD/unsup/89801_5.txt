Met huid en haar begint vanaf de eerste pagina met een goed verhaal. Jeffery Deaver behandelt het van een volledig ander standpunt. We weten namelijk vanaf het begin wie de dader is. Hoe de spanning dan in het boek blijft en zelfs veel hoogtepunten heeft is een kunst van de auteur.
Het verhaal gaat over Billy Haven, die in de ondergrondse tunnels van New York slachtoffers maakt door ze te tatoeÃ«ren met een snelwerkend gif. Aan Lincoln Rhyme en Amelia Sachs - een ongebruikelijk duo - om de misdaad op te lossen.
Het leuke aan dit verhaal is dat er ook een subverhaal aan bod komt over een vorige zaak, heel leuk met elkaar verweven. Ik ben fan, de boeken van Jeffery Deaver zijn op zodanige wijze geschreven dat ze in een mum van tijd uitgelezen worden. De spanning blijft voortdurend aanwezig, alsook de vele vraagtekens waarmee je als lezer blijft zitten want beetje bij beetje worden de puzzelstukken duidelijk en krijg je een zicht op het grote geheel. Prachtig!