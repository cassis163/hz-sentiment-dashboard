Dochter van het moeras

Dochter van het moeras van Karen Dionne gaat over Helena, en haar ouders. Haar moeder is op 14 jarige leeftijd ontvoerd door haar vader naar een hut in het moeras. Op haar zestiende krijgt ze Helena. Als Helena 12 jaar is weet ze samen met haar moeder te ontsnappen uit het moeras en gaan ze bij haar ouders/grootouders wonen. Als haar leven eindelijk na 20 jaar stabiel is, getrouwd met Stephen en samen 2 dochters heeft ontsnapt haar vader uit de gevangenis. Er zit niets anders op voor Helena om terug naar het moeras te gaan en haar vader te zoeken zodat hij weer terug kan naar de gevangenis.

De cover ziet er prachtig uit, sprak mij enorm aan en had er dan ook heel veel van verwacht. Zeker als er dan ook nog een aanrader van Karen Slaughter op staat dan ga je er van uit dat het met de spanning wel goed zit. Nee dus, helaas vind ik dit boek geen thriller, geen kippenvel momenten, niet op het puntje van mijn stoel gezeten en een spectaculaire ontknoping was er ook al niet. Daar tegenover was het wel een prettig geschreven verhaal, veel terugblikken en ook veel in detail, zoals de jacht werd verteld, op die manier zag je het helemaal voor je. Soms te gruwelijk,
had voor mij niet zo heel veel meerwaarde. Voor mij meer een boek voor even tussendoor, snel vergeten en verder in een echte thriller. Toch geef ik het boek 3 sterren omdat het een heel prettig geschreven verhaal is.