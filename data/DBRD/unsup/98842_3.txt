Het boek Spuitende Slagaders en Overstromende Oceanen van Jesse Goossens en Linde Faas ziet er aantrekkelijk uit door het formaat, de kleurrijke illustraties en ook de titel maakt nieuwsgierig.

De subtitel "Wat je zelf kunt doen bij kleine en grote rampen" geeft vervolgens duidelijk weer waar het boek over gaat. Het boek is onderverdeeld in 3 thema's namelijk rampen in en om het huis, grote rampen en rampen ver weg. Elk 'ramp' begint met een opmerkelijk feit, gevolgd door wist-je-datjes en instructies over wat je moet doen bij die ramp. Elk hoofdstuk is ge√Øllustreerd met een kleurrijke tekening.

Het boek is voor jong en oud informatief en leuk om te lezen. Alhoewel ik met jong altijd samen zou lezen om af en toe wat te relativeren en aanvullend uit te leggen. Dit omdat ik niet zou willen dat het idee blijft hangen bij mijn dochter dat het leven alleen maar uit ongelukken en rampen bestaat en ze continue te veel met de scenario's bezig blijft.
Desalniettemin is het goed voor haar om bewust te zijn van de verschillende scenario en het boek is daarmee ook een mooi startpunt voor een gesprek.