Mijn volledige recensie is terug te vinden op:
https://www.linda-linea-recta.nl/voltooid/

Voltooid is het tweede deel van de Isabel Dieudonné-serie. Ik raad je aan om het eerste boek: Hoofdzaak eerst te lezen. Er zijn veel verwijzingen naar het eerste deel. Daarnaast snap je het verhaal beter met de kennis uit deel een.

Isabel Dieudonné

Na een lange tijd afwezig te zijn geweest, ruim een jaar, wordt Isabel Dieudonné als adviseur opgeroepen bij een moordzaak. Zij is eigenlijk nog steeds bezig met wat anderen van haar denken na de arrestatie van haar (half) broer David. Dit verhaal word in deel een van de serie vertelt: Hoofdzaak.


Ik ben vooral blij dat je er weer bent. Ik vind het niet raar.
Niemand kijkt jou aan. Mij wel. Wat die Joyce zei, dat denken anderen.
Dat weet je niet Isa. Je vult het in. Niet doen.
Kom op Peter. Je weet best dat mensen dat denken. Ook hier.
Je vergeet één ding. De mensen hier kénden David. Zij worden, net als jij, met de beeldvorming van buitenstaanders geconfronteerd. Agenten en rechercheurs die niets doorhadden. Zij moesten net als jij in de kranten misselijkmakende artikelen lezen over hun vermeende falen. Zij worstelen net als jij met de onmogelijkheid om David, die ze als collega en als vriend, als vertrouweling, beschouwden, als een moordenaar te zien.

Voltooid

Het verhaal wordt in feite in zestien dagen vertelt, al volgt er natuurlijk een epiloog, waar nog wel het een en ander toegelicht wordt.
Isabel worstelt met haar gevoelens ten opzichte van David, haar halfbroer:


Verdomme Peter! Hoe vaak hebben we het hier al over gehad? Ik kan het niet. Ik wil het niet. Hij heeft iets onvergeeflijks gedaan.
Ik zeg niet dat je hem moet vergeven. Peter zweeg en staarde naar de wolken buiten. Het miezerde zachtjes.
Misschien moet je jezelf vergeven.
Isabel keek hem aan. Zichzelf vergeven? Waarvoor?
Dat je het jezelf verwijt, vulde Peter zijn woorden aan.
Hij had gelijk wist Isabel. Ze nam het zichzelf nog steeds kwalijk. Zij, die het meest intieme relatie had met David, had niets gezien. Niets vermoed.

Nu draait het verhaal niet alleen om Isabel. Het gaat om twee moordzaken, en een heel rechercheteam. Het verhaal wordt deels vertelt door Isabel en Peter. Daarnaast worden er stukken, schuingedrukt, vertelt vanuit het perspectief van de dader.

Conclusie

Vanaf pagina een heeft het verhaal mij te pakken. Fascinerend vind ik het hoe Mariska Overman een zeer beladen onderwerp, voltooid leven, oftewel een verruiming van de euthanasiewet, in haar boek verwerkt heeft.
Nieuwe personages zoals Damon, Tim en Sven maken mij nieuwsgierig en zorgen ervoor dat ik meer van hun wil weten. Gelukkig, als ik het goed heb begrepen, komt er een deel drie. Vond ik Hoofdzaak een leuk boek, Voltooid vind ik boeiend!