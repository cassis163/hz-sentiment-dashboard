De in 1453 geboren Margaret Beaufort, dochter in de Lancaster Dynasty, stelt zich niet tevreden met het vooruitzicht dat haar enige rol in het leven een erfgenaam op de wereld zetten is. Als jong meisje krijgt ze een vizioen over Jeanne D'Arc, waardoor ze meent dat ook zij voorbestemd zal zijn voor een groter doel.
Streng religieus leven is voor Margaret de weg daar naar toe. Op 12-jarige leeftijd wordt ze uitgehuwelijkt aan Edmund Tudor, voor hem is ze ook niet meer dan een middel tot voortplanting. Edmund wordt in de oorlog tegen de York Dynasty gedood, Margaret bevalt enkele maanden later van hun zoon Henry. Jasper Tudor, de broer van Edmund, zweert dat hij alles zal doen om Henry Tudor tot rechtmatige koning van Engeland te laten kronen.
Margaret vindt in de ambitie van haar schoonbroer Jasper ook het streven naar grootsheid en macht terug, waar ze zelf zo naar verlangt. Helaas is er geen toekomst voor hun beiden, Margaret wordt op 16-jarige leeftijd uitgehuwelijkt aan de oudere Henry Stafford. Jasper houdt als voogd kleine Henry Tudor bij zich.
Margaret vindt rust en begrip bij haar nieuwe echtgenoot maar verdraagt zijn lak aan ambitie niet. Wanneer hij na vele oorlogen en twisten zijn steun betuigt aan de nieuwe koning uit het huis van York, verafschuwt Margaret haar laffe echtgenoot. Enkele jaren later wordt Margaret weer weduwe, haar geduld wordt nog meer beproefd als Jasper Tudor en haar zoon Henry in ballingschap moeten leven, ver van haar in BourgondiÃ«.
Na de rouwperiode gaat ze zelf op zoek naar een echtgenoot, iemand die geen scrupules heeft en honger naar macht. Die persoon is Lord Stanly, met hem gaat ze leven aan het hof van de koning Edmond van York. Om haar doel te bereiken moet ze haar rivale, koningin Elisabeth dienen.
Wanneer er weer een machtswissel is in het huis van York, ziet Margaret haar kansen. Haar zoon moet en zal onrechtmatige koning Richard de derde verslaan.

Het boek bestaat uit historische feiten, speculaties en een deel fictie.
Het speelt zich af tijdens de woelige tijden van de bloederige Rozenoorlogen in Engeland. Oorlogen tussen het huis van York, Lancaster/ Tudor, ontelbare intriges en vele machtswissels.
Margaret Beaufort is een boeiende vrouw, een combinatie van religieuze devotie en ambitie zijn de leidraad in haar leven.