Onderstaande tekst schreef ik op de site van BOL.COM omdat ik een geheel andere mening was toegedaan met betrekking tot dit boek dan de voorgaande recensenten.
-------------------------------
Ondanks dat ik pas halverwege het boek ben moet het er uit. Ik moet delen wat ik voel nu ik dit prachtige boek lees. Voor mij, en dat zeg ik nu, mag het boek 3 keer zo dik zijn. Elk hoofdstuk is een literair kunststukje op zichzelf. In die zin leest het zo gemakkelijk weg. Ieder hoofdstuk is voor mij weer een verassing en een stukje van een puzzel tegelijkertijd. Ik kan niet begrijpen dat er vóór mij beoordelingen geschreven zijn die een heel andere indruk wekken. Onbegrijpelijk dat boekenliefhebbers zo verschillend op een boek kunnen reageren. Ik zit helemaal niet op het einde van het boek te wachten. Ik wil nog helemaal niet weten hoe het afloopt. Ik ben geïnteresseerd in het verhaal, de schrijver, de stijl van schrijven enzovoort. Dit boek voegt zoveel toe aan mijn leven, mijn inzichten. Ook emotioneel raakt het verhaal me diep van binnen, dat is iets wat me niet zo vaak gebeurt. Ik wil niet op de inhoud ingaan want daarvoor is er een korte "flaptekst" beschikbaar. Helaas zijn er slechts 5 sterren beschikbaar. Die enkele keer dat een boek met kop en schouders uitsteekt boven alle andere boeken, daarvoor zou je een extra ster moeten kunnen inzetten. Petje af voor Erik Valeur. Een magistraal boek.
----------------------------------
Nu ik het boek helemaal gelezen heb kan ik er slechts aan toevoegen dat het jammer is dat het uit is. Dit is een van de boeken die ik koester, die ik bewaar op een speciale plaats.