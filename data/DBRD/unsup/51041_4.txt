Peachez, een romance, opgedeeld in 33 korte hoofdstukken is een heerlijke pageturner. Ilja Leonard Pfeijffer weet het hoofdpersonage, een professor in de zogenaamde herfst van zijn leven, die via een e-mailwisseling stapelverliefd wordt op een fotomodel levensecht neer te zetten. Het boek bevat zowel serieuze, filosofische beschouwingen, waarbij het latijn niet wordt geschuwd, als meerdere hilarische passages. Onder andere de fragmenten over de vliegangst van de professor zijn een waar feest om te lezen:

'Voor miljoenen mensen is het een ergerniswekkende routine, voor mij was het de eerste keer en een zenuwslopende en hallucinante ervaring.'

'Ik staarde naar de monitoren waarop bestemmingen knipperden als doelwitten van gelanceerde kruisraketten met kernkoppen en op het punt stonden om van de aardbodem te worden weggevaagd. Bloed droop van de schermen en ik kreeg tranen in mijn ogen … en een besef van sterfelijkheid raakte mijn ziel.'

Peachez, een romance leest deels als een roman, deels als een thriller, waarbij het hoofdpersonage in een eenmaal niet te ontkomen positie bewonderenswaardig stoïcijns lijkt te blijven, maar van binnen brandt van liefde voor die ene vrouw, dé liefde van zijn leven.