James Patterson kende ik alleen nog maar van het boek Partnerruil, geschreven met Liza Marklund. Dit boek vond ik indertijd zeer goed en daarom was de verwachting hoog gespannen.
De schrijfstijl is goed, vlot en met korte hoofdstukken. Het is wel een boek waar je door heen vliegt. Alleen heeft Jack Morgan samen met zijn medewerkers veel zaken op te lossen. Hierdoor worden het veel losse draadjes met als gevolg dat het aan diepgang inboet. Erg jammer dat de karakters daardoor minder goed uit de verf komen.
Als Private een boek is van een beoogde serie kan Patterson met een karakterbeschrijving nog wat punten verdienen. Toch drie sterren omdat het mij wel bleef boeien.