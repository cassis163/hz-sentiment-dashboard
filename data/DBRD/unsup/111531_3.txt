Daemon is een zogenaamde techno-thriller, waar technische snufjes allerhande de actie bepalen en vormgeven. Voor niet-techneuten is dit vaak een struikelblok, en als matige kenner van het computerwereldje, had ik het soms (lichtjes) moeilijk met de beschreven kneepjes.
Het verhaal zit origineel in elkaar, en hoewel het duidelijk realistische elementen vervat, lijkt het verhaal toch wel wat ongeloofwaardig. Maar zoals zo vaak kan de fictie de realiteit voorafgaan en is binnen een paar jaar de besproken technologie wel voor handen.
De schrijfstijl is maar zozo, en de personages komen nogal vlakjes over. De actie is daarentegen wel dik in orde. Het boek is leuk als tussendoortje, maar de middelmaat overstijgen, doet het mijn inziens geen moment.