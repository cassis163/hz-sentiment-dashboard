Het begint gelijk goed en spannend. Wel moest ik even wennen aan de vele namen, de verhaallijnen en gebeurtenissen. Er gebeurt best veel en snel achter elkaar daarom raak ik sommige dingen even kwijt. Ik begrijp sommige stukken niet waarom het erin zit, waarom is opeens deze persoon zo belangrijk? Wat voegt hij nou toe? Natuurlijk wordt dit tijdens het lezen duidelijk. Doordat ik niet direct lekker in het verhaal zat was het echt even erdoorheen komen maar natuurlijk komt dat bij een boek van Lars Kepler helemaal goed. Een boek van 500 bladzijdes en hoe verder ik kom in het boek, hoe gruwelijker de moorden zijn, hoe nieuwsgieriger ik ben naar de dader en hoe meer ik verlang naar meer en meer bladzijdes. En dat is echt positief want ik had wel meer willen lezen over het motief, hoe die persoon zo is geworden en de andere persoon erbij. Ja lekker vaag maar anders verklap ik te veel en dat wil ik niet.

De schrijfstijl is lekker en vlot, de gruwelijke scenes worden uitgebreid beschreven maar niet vervelend en langdradig maar echt dat je het voor je ziet. Aan het einde mis ik dit soms maar dan gaan de gebeurtenissen ook sneller en kan dit ook niet in de situaties.

Het was er even inkomen maar wat een geweldig boek weer. Natuurlijk laat het schrijversduo ons weer achter met een gevoel van: WANNEER KAN IK HET VOLGENDE DEEL LEZEN! Ja daar zijn ze heel goed in want ze eindigen weer met een lekker stuk. En dan mogen we weer minimaal een jaar wachten als het er niet twee jaar zijn.