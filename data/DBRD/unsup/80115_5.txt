Ze wil er even tussenuit, Penny heeft genoeg van het Amsterdamse vrijgezellenleven en huurt voor een half jaar een bungalowtje in Brabant.
Dat ze een schrijfopdracht heeft van haar uitgever werkt ook mee aan het plan; ze moet een boek schrijven over een kunstenares die uit deze omgeving komt.
Dan ontmoet ze haar huisbaas Ivo, een jongeman die ook schrijft en toevallig over dezelfde vrouw.
Na wat startersproblemen besluiten ze om samen te werken, gestimuleerd door enkele inbrekers en een barones die niet precies de waarheid vertelt. Ze gaan uiteindelijk op jacht naar een schat zoals de titel verklapt. Maar de lezer ontdekt al snel dat die dichterbij is dan ze denkenâ€¦..

Dit is wat je in een feelgood roman zoekt, romantiek, humor, luchtigheid en een vleugje spanning. De heerlijke onhandigheid van Penny en de koppigheid van Ivo maken dat je helemaal in de sfeer gedompeld word en eigenlijk een beetje jaloers wordt want wat maken ze leuke en spannende dingen mee!
Hoewel in het boek best een gevoelig thema rondom de tweede wereldoorlog wordt aangesneden heeft dit niet zoveel invloed op dit boek dat het daardoor zwaarder wordt. Penny en Ivo pakken de situatie gewoon heel praktisch aan en doen wat er jaren geleden al gedaan had moeten worden.
Dani heeft een heerlijke beeldende schrijfstijl die helemaal in het genre van feelgood roman past.

Ik hoop dat ze meer feelgood zal gaan schrijven. Misschien wel weer over Penny?