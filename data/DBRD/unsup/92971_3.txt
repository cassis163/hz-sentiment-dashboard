De schrijver vertelt op vrij 'luchtige' manier over de gruwelijkheden die de artsen tijdens Nazi-Duitsland in het kader van 'vooruitgang' op hun slachtoffers loslieten. De zoektocht van de schrijver naar het waarom en het hoe van deze artsen voert ons langs bekende namen (Mengele) maar ook onbekendere artsen wiens daden overigens niet minder verschrikkelijk waren. De schrijver stelt zich de vraag hoe een arts, die een gelofte aflegt om vóór alles de patiënt geen schade te berokkenen, blijkbaar in staat is om uitzonderingen te maken. En of dit door de tijd of toch door persoonlijkheid komt.
Ik heb het boek 3 sterren gegeven omdat ik niet goed uit de verf vind komen hoe de schrijver voor zichzelf deze vragen beantwoord, en het boek meer een opsomming van artsen en hun morbide fascinaties vormt. De vertaling laat ook te wensen over, wat jammer is.