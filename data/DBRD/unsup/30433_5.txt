Wat een voortreffelijk boek! Genoten van de beschrijvingen van de expedities. Bijna niet meer voor te stellen hoe het was in die tijd zonder moderne middelen en dan toch de uitdagingen aangaan waarbij soms jarenlang geen contact met de bewoonde wereld mogelijk was. De schrijver geeft een uitvoerig beeld van het leven, ontdekkingen, en overwegingen van Amundsen. Indrukwekkend om te lezen hoe hij van jongs af aan zich al (fysiek) aan het voorbereiden was. Ook word je als lezer meegenomen in de tijd waarin nieuwe ontwikkelingen, zoals het vliegtuig, hun stempel op de wereld gaan drukken. Een breed opgezette biografie. De foto's maken het boek compleet. Het geheel is in een prettige en heldere schrijfstijl geschreven.