(De recensie komt oorspronkelijk hier vandaan: https://nlboekenrecensies.wordpress.com/2016/02/02/violet-abigail-gibbs/)

Violet – Abigail Gibbs
Door een toevallige ontmoeting stort Violet in een wereld vol elegantie en schoonheid waar aristocratische vampiers wonen. Een plaats van waaruit geen ontsnapping mogelijk is… Onder die pracht en praal gaat een duisternis schuil, belichaamd in de knappe, maar gevaarlijke erfgenaam van de troon, Kaspar Varn. Als Violet en Kaspar zich overgeven aan een passie die hun gescheiden werelden overstijgt, ontdekken ze dat het een passie is die een prijs heeft.

Violet heeft niet veel geluk, als ze na een avondje stappen even wil uitrusten in een parkje, pakt het totaal anders uit. Het eindigt ermee dat Violet mee wordt gesleurd in de wereld van de vampiers. Een wereld waar ze eigenlijk helemaal niks mee te maken wil hebben, maar veel keus heeft ze niet.
Ontsnappen is onmogelijk uit het paleis waar Violet wordt vastgehouden, en zijn inwoners zijn ook niet allemaal de vriendelijkste. Echter bloeit er toch iets op tussen Violet en erfgenaam van de troon. Iets raars, maar wel met een flinke prijs.


De dingen die in het boek gebeuren zijn er voorspelbaar, waardoor het boek heel goedkoop lijkt als je het leest, alsof er weinig tijd in gestopt is. Ook gebeuren de gebeurtenissen echt veel te snel achter elkaar. Als je net bezig bent die ene regel te lezen, voelt het net alsof de volgende regel de andere probeert te overlappen. Hierdoor wordt het lezen niet erg prettig en leg je het boek sneller weg.

Een verhaallijn is ook niet duidelijk aanwezig in het boek. Er zijn meer een hoop verschillende gebeurtenissen aan elkaar geplakt en pas aan het einde in het boek komen ze weer terug op datgene wat de verhaallijn had moeten zijn, wat ook niet erg bevorderend om het boek door te lezen.
Het totale verhaal is erg verwarrend, logica is niet aanwezig, waardoor je met opgetrokken wenkbrauwen leest. Er gebeuren rare dingen en dan nog de snelle wisseling van gebeurtenissen.



Gelukkig heeft het boek ook goede punten! Violet is bijvoorbeeld een karakter die niet verandert, ze is nog even sarcastisch in het begin als in het einde. Dit vind ik toch wel fijn, en zorgt ervoor dat het boek minder goedkoop aanvoelt.
Naarmate het boek vordert, zeker tegen het einde aan, wordt het stukken beter. De schrijfstijl wordt wat beter, vooral volwassener en je bent ook minder snel geneigd het boek weg te leggen.
Ook is het einde niet zo’n cliché einde waar ik (en meerdere lezers) zich aan ergeren. Het einde is gewoon het einde en het zorgt ervoor dat het boek zeker een ster extra erbij krijgt. Omdat het boek gewoon goed werd afgerond.

Zou ik het boek aanraden? Dat hangt grotendeels af van welke boeken je normaal leest, lees je ongeveer dezelfde boeken als die ik lees, dan raad ik je het boek af.



Ik geef het boek 3/5 sterren.


Verdere informatie:
Taal: Nederlands (oorspronkelijk Engels: Dinner with a Vampire);
Uitgeverij: Xander Uitgevers B.V;
Aantal bladzijden: 464;
Gelezen versie: Paperback;
ISBN: 9789401600552