Ik heb dit boek mogen lezen voor de hebbanbuzz club.
Een stap te ver is het debuut van Tina Seskis. En een succesvol debuut. Nadat ze het in eigen beheer heeft uitgegeven krijgt ze een contract bij een uitgever en wordt het boek aan 18 landen verkocht.
Tina Seskis studeerde bedrijfskunde en werkte ruim twintig jaar in diverse functies binnen de marketing- en reclamewereld.

De tekst op de achterflap is veelbelovend. Een vrouw, Emily, die wegloopt bij haar gezin en een heel nieuw leven begint in Londen. Ze veranderd haar naam in Cat en wist alle sporen naar haar oude leven om maar niet gevonden te worden. Ze deelt een huis met huisgenoten en sluit vriendschap met Angel. Ze vind een baan bij een reclamebureau en maakt al snel promotie.
Dan gebeurd er iets in haar leven wat alles veranderd en ervoor zorgt dat al haar geheimen uitkomen.
De schrijfstijl van het verhaal is eenvoudig. Het verhaal leest makkelijk en het verhaal wordt verteld in korte hoofdstukken. Door het veelvuldig gebruik van flashbacks naar het verleden verloopt het verhaal wel wat rommelig. Het verhaal bestaat uit 4 delen en het verhaal wordt wel beter naarmate het verhaal vordert. Maar het kabbelt te lang voort voordat de ontknoping volgt. De ontknoping was voor mij dan wel weer verrassend en de schrijfster heeft je tot het eind op de verkeerde been gezet.
Op de kaft van het boek staat literaire thriller, maar naar mijn mening kun je dit verhaal geen thriller noemen. De spanning in het verhaal is ver te zoeken. Wel blijf je doorlezen omdat je wilt weten wat er gebeurd is in Emily/Cat haar leven waardoor zij alles en iedereen heeft achtergelaten.
Al met al toch een redelijk debuut in mijn ogen.