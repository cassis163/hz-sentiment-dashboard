Ter voorbereiding op deze nieuwe reis door Engeland heb ik het verslag van 20 jaar geleden gelezen: Een klein eiland. Helaas vond ik dat boek nogal tegenvallen. Bryson heeft met het klimmen der jaren niet alleen zijn schrijfstijl en humor verbeterd, maar is vreemd genoeg ook veel minder een 'grumpy old man'. Dat maakt dit boek een plezier om te lezen. Herkenbaar voor wat betreft plekken die ik zelf ooit heb bezocht, zoals de Lost garden of Haligan. Maar vooral een grote schat aan informatie en interessante weetjes. Prachtig hoe humoristisch Bryson zoiets saais als de nummering van het wegennet in Engeland weet uit te leggen. Om maar een voorbeeld te noemen.
Was Bryson in het eerste deel nog negatief over bijna alles wat hij tegenkwam, bijna op het irritante af, dit keer weet hij sommige zaken zo te omschrijven dat je zin hebt om direct zelf op (be)zoek te gaan. Zo heb ik mezelf voorgenomen om ooit nog eens een wandelvakantie te plannen in het Lake District of zoals Bryson het omschrijft: de hemel op aarde.
Goed boek. Lekker om te lezen. Boven verwachting.