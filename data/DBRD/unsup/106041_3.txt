'De verliefden' is mijn kennismaking met Javier Marías en deze is mij redelijk goed bevallen; mooi boek.

Het verhaal is in eerste instantie boeiend, wordt prachtig beschreven maar is wel erg traag. Soms een beetje té traag. Naarmate het verhaal vordert neemt het wat in kracht af en het einde vond ik minder bevredigend. Een recensie schrijven over dit boek is, door de verhaallijn en het tempo, lastig.

Gelet op bovenstaande popel ik (voorlopig) niet om meer van deze auteur te gaan lezen. Hij heeft een prachtige manier van schrijven, filosofisch en poëtisch, maar de lange zinnen (soms zijn er twee pagina's nodig voor één zin) vind ik niet prettig. Wat meer gebruik van punten en alinea's zou de leesbaarheid zeer zeker ten goede komen. Complimenten overigens voor de vertaler!