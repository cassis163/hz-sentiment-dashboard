In een makkelijke vlotte schrijfstijl neemt Nancy je mee door het verhaal. De proloog is pakkend, en door het hele boek word je door de schuingedrukte gedeeltes meegenomen in een verhaal naast het verhaal van de familie van Brakel. Je blijft je lang afvragen wat deze verhalen met elkaar te maken hebben. En Nancy laat dat op een mooie manier lang in een sluier hangen.
Het verhaal van de familie van Brakel en de vreemde dingen die er gebeuren kabbelt zelf een beetje voort, is niet heel spannend te noemen en ik mis diepgang in de personages. Er worden op sommige momenten net even te vroeg wat puzzelstukjes in elkaar gelegd, waardoor je zelf niet meer hoeft na te denken. Dat vind ik persoonlijk jammer, terwijl er aan de andere kant juist dingen te lang onder de sluier blijven, waardoor sommige dingen wat ongeloofwaardig overkomen.
Het schuingedrukte verhaal komt uiteindelijk samen met het verhaal van de familie en dat is echt heel leuk gedaan, misschien iet wat te makkelijk, maar het verduidelijkt wel gelijk de titel en dat is heel tof gedaan. Persoonlijk vind ik het verhaal naast het verhaal het best uitgewerkte deel van Afgekocht. Maar ik heb zeker wel heerlijke leesuurtjes gehad.