Vertrouw Me is het langverwachte en inmiddels het laatste deel van de Touching Juliette Trilogie. Na het lezen van dit verhaal bleef ik met gemengde gevoelens achter. Misschien komt het omdat ik helemaal nog niet klaar was om afscheid te nemen van Juliette die een portie lef heeft gekregen.

In dit boek viel het zeker op dat ze van een onzeker en zielig meisje naar een sterke en onafhankelijke vrouw is veranderd. Overspoelt door haat. Er was haast niets meer te bekennen van het meisje dat we leerde kennen in Vrees Me. Ze had één doel en daar bleef ze haar stevig aan vasthouden. Het einde daaraan tegen en de “o – zo – spannende – oorlog” waar ze het steeds over hebben, en wat uiteindelijk toch de kern is van het verhaal, kwam maar heel flauw over. Ik zat niet te bibberen van angst. Wat ik heel jammer vond, want ik keek er echt naar uit hoe ze Anderson een kopje kleiner ging maken op haar eigen manier.

Jezus! Dan zwijg ik nog maar over haar hormonen die plots op hol zijn geslagen. Juliette probeert nog altijd te ondervinden wie haar hartje kan beheren, al ligt zo nogal wat in de knop met haarzelf. Voor wie ze uiteindelijk kiest, laat ik jullie zelf ondervinden. Ik zal jullie een kleine tip geven. Het is een jongen.

Ik merkte ook dat Warner en Adam niet meer dezelfde als eerst waren. Warner komt in dit boek menselijker over en Adam, daar heb ik even geen woorden voor.

Voor de Kenji- fans onder ons. Juliette haar beste vriend is opnieuw van de partij en de persoon die op alles een antwoord heeft klaar staan, is hij in dit boek op zijn best! Wat hou ik van die gozer! Al had het boek algemeen niet het wauw – effect op mij, vond ik het ergens toch een waardig afsluiter. De schrijfstijl van Tahereh, waar ikzelf heel fan van ben, zorgde er nogmaals voor dat het boek lekker weg te lezen was. Ik kon het boek moeilijk weg leggen omdat ik toch nieuwsgierig was naar het einde van het verhaal. Ik zal Juliette, Warner, Kenji, Adam, kleine James en al haar andere vrienden toch missen. Oké, stiekem hoop ik wel dat er nog een vervolg of drie komt. Hihi.