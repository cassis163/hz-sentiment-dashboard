Het Gelukkigste Meisje van de klas gaat over het leven van jonge vrouw Ani in de aanloop naar haar huwelijk met een (zeer) rijke en succesvolle man. Haar leven is perfect en perfectie lijkt haar levensdoel. Het is prachtig om te lezen hoe Ani de buitenwereld ervaart. Met de nodige droge maar ook scherpe humor krijg je een blik in haar binnenwereld. Het boek is vlot geschreven in een prettige stijl.
In het verhaal komen steeds meer stukken vanuit het verleden van Ani naar boven. Het is een wisselwerking van haar leven nu en het verhaal van Ani als puber. Gaandeweg wordt het steeds duidelijker dat haar jeugd zijn weerslag heeft op haar leven nu. Maar w√°t er nu precies is gebeurd dat blijft spannend tot het laatste eind.
Het verweven van beide verhalen vind ik knap gedaan. Om dit boek in de categorie Thriller te plaatsen heeft het voor mij te weinig Whohaddoneit in zich. Ik zou het zelf meer labelen als een spannende Roman.