Het is even doorbijten om dit boek achter elkaar uit te lezen.  Dit komt o.a. door de soms lange zinnen, het gebruik van rare woorden in de passages met Fedde en de hallucinaties aan het einde van het boek.

Toch is het verhaal goed opgebouwd en alleszins de moeite waard om uit te lezen. De opbouw met een proloog, entrâ€™acte en hoofdstukken die vanuit de optiek van wisselende hoofdrolspelers verteld worden versterkt het verhaal. Het boek zit vol met parallellen en een voortdurende wisseling tussen schijn en werkelijkheid.