Abortus is een vaak besproken discussiepunt in onze maatschappij, maar dat het meer kapot kan maken dan de band tussen moeder en ongeboren baby wordt in dit verhaal meer dan duidelijk. Weet je hoe het voelt als iedereen je het gevoel geeft dat de dingen die jij beweert gek zijn? Wel dan begin je aan jezelf te twijfelen, en dat kun je beter niet doen. Dit spannend verhaal neergeschreven in 244 paginas, kun je vergelijken met een muziekdoosje: de buitenkant heel sober, de binnenkant daarentegen vol pracht en praal geschreven.
Zeven jaar geleden brak Saskia Noort door met de literaire thriller Terug naar de kust. Een verhaal over stalking, ongeloof, een jaloerse ex, een psychisch getraumatiseerde zus en welke invloed dat heeft op je geestelijke gezondheid. De beschrijving van bepaalde gebeurtenissen en de typering van sommige personages was onvergetelijk. Zoals bijvoorbeeld het spannende fragment waarin een man in het zwart en zijn rouwwagen voor de deur van Marias huis staan, met de misleidende melding dat op dit adres Maria Vos overleden zou zijn aan een hartstilstand. Dit was meteen een lugubere reden voor Maria om haar dorp te verlaten en bij haar zus Ans in te trekken in Duinzicht aan zee, wat de titel van het boek verklaart. Ook het huis aan de kust, de toevluchtsoord van de bedreigde Maria heeft een akelig verleden, zoals haar vader altijd zei: Iedereen die van buiten komt en daar gaat wonen, wordt gek. Niets was minder waar. Wetend dat er in dit huis de ouders van de zussen hebben gewoond en dat hun psychotische moeder hun vader met een mes te lijf ging en uiteindelijk zelfmoord pleegde. Deze verwijzingen naar het verleden wekken de nodige sfeer op.
Kort samengevat is Terug naar de Kust een spannende thriller waarin Noort haar maatschappelijke tegenstem neerpent. Doordat er enkele absurde zaken in staan vermeld, zoals het motief van Ans om haar zus te vermoorden, het onnauwkeurig onderzoek voeren van de politie en de psychologe en waarom er echt niemand is die Maria gelooft, kunnen je tijdens het lezen soms het gevoel geven dat het niet klopt met de realiteit. Wie dit boek leest wordt meegesleurd in het leven van een gewone vrouw, waarbij haar ergste dromen genadeloos toeslaan. Eentje om te lezen, te genieten en kippenvel van de krijgen.