In Bijzonder Normaal ontmoeten we Valerie. Valerie is een jonge meid die op de middelbare school zit en graag haar eigen ontworpen kleding draagt. Echter is ze hierdoor anders en dat wordt haar niet in dank afgenomen op de middelbare school. En of dit allemaal nog niet erg genoeg is, is Valerie ook nog eens verliefd!

Als er een nieuwe buurvrouw Pia naast Valerie en haar ouders komt wonen, valt Valerie al één ding op aan haar nieuwe buurvrouw: Ze is anders, en ze is er trots op.
Pia geeft Valerie complimenten over haar kleding, iets wat zelden voorkomt bij Valerie. Mensen maken er vaak grappen over, zeggen dat ze raar is. Dit is het begin van een vriendschap tussen de tiener Valerie en haar oudere buurvrouw. Pia vertelt Valerie over de keuzes die zij gemaakt heft in haar leven, maar zal dat Valerie nog kunnen helpen met haar keuzes?


Ik moet eerlijk bekennen, dat toen ik begon met lezen, ik echt zoiets had van: ‘Waar ben ik aan begonnen?’ Maar gelukkig werd het niet zo’n verhaal als wat ik had verwacht! Ik had eerlijk gezegd een soort tenenkrommend verhaal verwacht, na die eerste paar pagina’s. |
Het verhaal nam snel een andere wending, met toch best wel wat elementen war je je als tiener best behoorlijk in kan herkennen, dat had ik tenminste met bepaalde elementen.



Hoewel dit boek vrij kort is, kan je je prima mee vermaken, zeker met dit weer! Het boek is ideaal om mee te nemen naar het strand, de lengte maakt het voornamelijk zo ideaal.



Zeker voor de wat jongere doelgroep zal dit een erg leuk boek zijn om te lezen, omdat er een hoop elementen in voorkomen waar je je snel in zal kunnen herkennen. Natuurlijk is het ook leuk voor de wat oudere lezers, omdat hun natuurlijk weer mee teruggenomen worden naar hun tijd op de middelbare school.



Ik zal het boek dan ook zeker aanraden als je op de middelbare school zit, je al dit dan echt een ideaal boek vinden om te lezen! En omdat het zo kort is, ben je ook niet veel tijd kwijt met lezen!



Ik heb het boek 3,5/5 sterren gegeven.