De auteur
Karin Hazendonk ( 1961) raakte al in de ban van boeken op jonge leeftijd. Lezen en schrijven zijn haar grootste liefhebberijen. Waanidee is totaal verzonnen en was al een bijzonder boek. De thriller “De dood heeft blauwe ogen” heeft weer andere thema’s en is per 29 juni 2018 uitgebracht.

Het verhaal
De 15-jarige Hannah heeft het niet altijd ze leuk thuis. Haar ouders zijn best streng en letten op werkelijk alles. Met haar vader kan ze nog wel door 1 deur, maar de band met haar moeder is echt treurig te noemen. Jan en Martine van Dijk zijn alweer vele jaren samen en het vuur is inmiddels gedoofd. Martine heeft veel migraine en is vaak afwezig. Hannah en Ilse zijn dikke vriendinnen en hebben hun zin gezet op een leuk feest. Door een list mag Hannah daar ook heen. Maar dan komt Hannah niet meer terug. Het is de ergste nachtmerrie voor ouders. Waar is Hannah? En wat is er gebeurt?

De elementen
De cover is heel apart en echt mooi vond ik hem niet. De titel dekt de lading zeker wel. In de vertelperspectief van de derde persoon lezen we over hoofdkarakter Hannah. Zij is 15 jaar en in de bloei van haar leven. Haar grote liefde is DJ Xander en als hij op het grote feest gaat draaien, zijn Hannah en haar vriendin Ilse van de partij. Helaas loopt de avond voor Hannah anders dan verwacht. Het is tevens de ergste nachtmerrie voor ouders: ze komt niet thuis. Er zijn veel personages in dit boek en deze worden goed omschreven. Sommige namen leken wel een beetje op elkaar. Thema's als misbruik, omkoping, verdriet en ontkenning komen voorbij. Qua tekst kwam ik nog wel wat hobbels tegen, maar qua verhaal is het een mooi, meeslepend verhaal. Met een verrassend, maar wel goed afgerond einde. Naarmate het verhaal vorderde vond ik het krachtiger worden.

Conclusie
Karin Hazendonk heeft opnieuw een indrukwekkend verhaal geschreven, wat past in deze tijd. Maar wat zeker niet mag gebeuren in deze tijd! Sommigen mensen denken door de mazen van de wet te kunnen kruipen. En dat dit geoorloofd is. Wat er met Hannah gebeurt is vreselijk. De gevolgen daarna zijn redelijk te snappen. Natuurlijk niet door de foute personen. De kracht van het boek zit hem in de moed & wraak, dit zijn geen charmante eigenschappen, maar wel te duiden. Het is een krachtig en meeslepend verhaal.

Waardering 4 sterren