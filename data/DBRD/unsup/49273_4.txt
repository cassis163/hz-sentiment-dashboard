Ik besprak van de week al een boek over roerige tijden in de Nederlandse geschiedenis, maar de noorderlingen kunnen er ook wat van! Wat een ingewikkelde strijd keer op keer om die landen bijeen te houden en wat een moeilijke keuzes moet je dan als koning maken… Doordat het verhaal, door hoe realistisch Femke het geschreven heeft, helemaal voor je ogen tot leven komt besef je veel meer hoe het eraan toe ging in die tijden. Extra leuk omdat ik de geschiedenis van dit deel van Europa niet zo goed ken!

En dan daarnaast die verfrissende personages Sigbrit en Duveke, lekker direct, dat is een koning niet gewend, maar het zorgt er wel voor dat ze zijn hart veroveren en heel belangrijk voor hem worden. Maar hoe triest is het dan ook weer dat zo’n grote liefde gewoon onmogelijk is. Ik leefde zo mee met Duveke en Christian! Trouw verdorie gewoon lekker met elkaar en word gelukkig! (Droom maar verder, Judith)

Ik werd tijdens het lezen van Koning in het noorden heerlijk meegesleept het verhaal in, wat weer een stukje (voor mij onbekende) geschiedenis tot leven wekt. En dat levensechte, dat je echt meeleeft en meebeleeft, dat kan Femke Roobol gewoon echt heel erg goed! Bedankt weer voor dit mooie verhaal.