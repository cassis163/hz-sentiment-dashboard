WoW wat een proloog! Wat deed ze daar en wat is er gebeurd?
Shari heeft een snelle pen die alle gevoelens, gebeurtenissen uitstekend neerzet. De angst, onmacht en uiteindelijk ook de wanhoop van Tom komen goed over net als die van Karen.
Het hele verhaal is wel een beetje voorspelbaar en dat haalt wel het leesplezier naar beneden. Het hoe en waarom blijft gelukkig wat langer onbekend al komt ook dat niet geheel als verrassing. Shari heeft op het eind nog wel een kleine onverwachtse verrassing. Dat is leuk bedacht, maar maakt niet alles goed. 
Toch heb ik wel genoten van het verhaal want de schrijfstijl is vlot en pakkend, maar het is een beetje een dertien in een dozijn verhaal. Daarentegen zijn de personages goed uitgediept en kan je je goed inleven in hun gevoelens. Ik persoonlijk bij Tom meer dan bij Karen maar dat is natuurlijk voor een ieder anders. Kortom een leuk boek voor tussendoor wanneer je niet al teveel hersenbrekers wilt.
Conclusie:
Spanning: 2,5
Originaliteit: 2,5
Schrijfstijl: 4
Plot: 3
Psychologie: 3
Drie sterren voor Een vreemde in huis. 
Corina Nieuwenhuis.