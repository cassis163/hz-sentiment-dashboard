Het boek “Kasper wordt een kip” is geschreven door Sam Copeland, en geillustreerd door Sarah Horne. Dit grappige kinderboek zit boordevol humor, en gaat over avonturen op school, vrienschap en de band tussen broers! Kasper Verhoeven is negen jaar en een bijzondere jongen, ‘een uniek geval’. Hij verandert zo nu en dan in dieren, maar hoe komt dan nou toch? Wat gebeurt er in het lijf van Kasper waardoor hij ineens verandert. In een kip, in een chimpansee, in een slang, in een.....
Kasper heeft een beste vriendin Flora, samen met haar gaat hij op ontdekkingstocht en komen ze er uiteindelijk achter waardoor Kasper verandert in een.... dier. Bij Kasper thuis is het momenteel niet altijd even leuk. Zijn grote broer Nick, die om allerlei redenen SuperMove wordt genoemd is ernstig ziek, en de dokters proberen hem weer beter te maken. Kasper vindt dit erg akelig, en mist zijn broer als hij in het ziekenhuis is. De eerste keer dat hij verandert in een dier is nadat zijn ouders terug komen van ziekenbezoek aan SuperMove. Kasper is verdrietig en bang en kruipt vol ellende onder zijn bed. Dan ineens.... is hij een muis. Hoe kan dat??? Vriendin Flora wil graag precies weten waardoor het komt dat Kasper in een dier verandert, en samen voeren ze allerlei experimenten uit. Na het zoveelste experiment komen ze er eindelijk achter. Kasper wordt een kip is een leuk boek om zelf te lezen vanaf circa negen jaar, maar daarvoor is het ook al geschikt om uit voor te lezen. De tekeningen spreken tot de verbeelding en zijn reuze grappig. Een mooie aanwinst dit boek!
Ik geef het boek 4 sterren.