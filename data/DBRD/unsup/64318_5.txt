Beer zit verdrietig op zijn kamer. Hij wil zo graag een beste vriendje om mee te spelen. Misschien moet je naar buiten gaan, zegt papa. ‘Dan kom je vanzelf een vriend tegen met wie je spelen kunt.’ Beer gaat naar het bos. Maar waar vindt hij een beste vriend? Gelukkig helpen de andere dieren hem mee met zoeken. Zal beer een vriendje kunnen vinden om mee te spelen?

“Een beste vriend voor beer” is een ontzettend lief en schattig verhaaltje over het maken van vriendjes en samen spelen. Veel kinderen kunnen zich goed inleven in beer, wat wie wil er nu niet graag een vriendje. Dit verhaal laat inzien hoe makkelijk kinderen eigenlijk nieuwe vriendjes kunnen maken. Het is een heel eenvoudig en simpel verhaaltje, maar juist dat is weleens fijn. Geen mega heftige onderwerpen maar een gewoon een leuk en gezellig verhaaltje om voor te lezen. Dit boekje is ideaal om voor te lezen voor het slapen gaan.

De illustraties van Sam Loman zijn altijd prachtig en super vrolijk. Ondanks dat ze best wel druk en vol met details zijn, komt het allemaal erg rustig over, vooral door het kleurgebruik. Het boekje straalt een bepaalde rust uit. Daarnaast vullen de illustraties de tekst perfect aan, waardoor de jongere kinderen het verhaal ook goed zullen begrijpen. Ik ben zelf groot fan van alle boekjes van Sam Loman. Haar boekjes zijn altijd een grote hit hier thuis! Natuurlijk zit er altijd een mooie boodschap in de boekjes, soms zoek je heel hard naar iets, maar stond het al die tijd al voor je neus.

“Een beste vriend voor beer” is ook een heel erg tof boek om te gebruiken in de kleuterklas (groep 1-2) of zelfs op de peuterspeelzaal. Het is een leuk verhaaltje om voor te lezen en te bekijken met de kinderen in de kring. Vervolgens kun je er allerlei vragen over te stellen. Zoals heb jij vriendjes? Of zou je graag vriendjes willen hebben? Wat doe jij graag samen met je vriendjes? Enz. Ook thuis kun je dit natuurlijk precies hetzelfde doen. Dit verhaaltje is een mooie opzet naar een gesprek.