Cleo krijgt na een nare ervaring op haar werk het aanbod om een huis op te knappen in Frankrijk, een aanbod wat ze na wat aanmoediging van haar oma niet kan weigeren. Ze voelt zich direct op haar gemak in de prachtige omgeving rond Montpellier en kijkt haar ogen uit. Op een dag ziet ze een beestje liggen in het zwembad van het leegstaande huis naast haar. Ze springt over de schutting om het diertje te redden, daardoor komt ze erachter dat het leegstaande huis toch niet zo verlaten is als ze dacht en ontmoet ze haar knappe buurman Luc. Maar Luc draagt een groot geheim met zich mee en zit helemaal niet te wachten op gezelschap en Cleo heeft een flinke deuk opgelopen door haar verleden, als ze elkaar nodig blijken te hebben ontstaat er een bijzondere vriendschap maar kan hun liefde de geheimen en onzekerheden overleven?

Marina Folkers schreef met 'Onder de sterren van Montpellier.' een prachtig liefdesverhaal waarbij de thema's vertrouwen en vriendschap een grote rol spelen, deze thema's zijn op zo'n manier uitgewerkt dat veel mensen zich in de situaties of handelingen zullen herkennen.
Het boek neemt je mee naar de omgeving van Montpellier en ook dit is uitstekend uitgewerkt door de auteur! Je waant je meer dan eens echt in de omgeving en kunt de stad al voor je zien, de geuren ruiken en voelt de zon op je huid.

Ikzelf had eerder nog geen boeken van Marina Folkers gelezen maar door dit boek staan al haar andere boeken nu op bij 'wil ik lezen' lijstje.