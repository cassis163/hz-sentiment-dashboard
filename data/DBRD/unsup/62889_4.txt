Dit was mijn eerste boek van Karin Alvtegen.
Ik verwachtte een typisch Scandinavische thriller, maar dat bleek niet het geval.
Het verhaal draait om de overleden huishoudster Gerda, die jarenlang voor Axel Ragnerfeld heeft gewerkt.
Axel, intussen halfzijdig verlamd, heeft de Nobelprijs gewonnen met zijn boek Schaduw.

Dan is er Kristoffer, die al 31 jaar wacht op een telefoontje.
Het telefoontje komt, en hij heeft geen idee hoe te handelen.
Het hele boek draait om een stuk of zes personages, die tot in detail zijn uitgewerkt.
Vanuit verschillende perspectieven leer je de personages steeds beter kennen, en wordt het verhaal steeds een stukje verder uit de doeken gedaan.
Een intrigerend boek, dat naar mijn mening wat langzaam op gang kwam, hoewel je vanaf het begin geboeid bent door het hoe en waarom tussen Gerda en Kristoffer.

Na een bladzijde of 100 wordt het boek spannender, en kun je het niet meer wegleggen!!