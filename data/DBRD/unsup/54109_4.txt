Iedereen is bezig met het onderwijs, we hebben er allemaal wel een mening over en denken er iets over te weten. Dit komt omdat we betrokken zijn; het ons allemaal aangaat. Toch is er misschien wel geen ander gebied waarin zoveel mythes en misvattingen bestaan. Pedro de Bruyckere en Casper Hulshof laten in dit overzichtelijk en toegankelijk boek een aantal hardnekkige mythes de revue passeren. In vier overzichtelijke hoofdstukken worden zesendertig mythen kritisch onder de loep genomen. Aan het slot van elke beschouwing volgt een bibliografische verwijzing naar recent onderzoek.

Stapsgewijs worden de verschillende mythes behandeld. Zoals bijvoorbeeld: ‘Leren door zelf te ontdekken is beter dan uitleg krijgen’ of ‘Brainstormen is de beste manier om tot creatieve oplossingen te komen’, maar ook ‘gekleurde lenzen helpen tegen dyslexie’. Het moet gezegd; de stellingen zijn slim gekozen, ze prikkelen en maken nieuwsgierig. Dit is leerzame en interessante stof! Vervolgens gaan de auteurs vol overgave en met enthousiasme op onderzoek uit om ten slotte tot, soms verrassende, conclusies te komen. Het boek bevat wel erg veel verwijzingen naar recent onderzoek, bronnen en theorieën; daar moet je even doorheen kijken om de stof prettig door te kunnen lezen.

Een paar voorbeelden van hun opmerkelijke conclusies zijn:
Dit boek analyseert veel hele en halve waarheden en weerlegt hardnekkige misverstanden. Het is een ware revelatie voor iedereen die betrokken is bij het onderwijs, van leerkrachten en ouders tot managers en opleidingsverantwoordelijken of onderwijsbestuurders.

Over de auteurs:
Pedro De Bruyckere is pedagoog en onderzoeker aan de Arteveldehogeschool. Hij is een veelgevraagd spreker over onderwijs, jongeren en jongerencultuur. Samen met Bert Smits schreef hij de bestseller De jeugd is tegenwoordig.

Casper Hulshof is psycholoog en is als docent onderwijskunde verbonden aan de Universiteit Utrecht. Hij heeft ervaring met experimenteel onderwijskundig onderzoek en spreekt graag en veel over de rol van de media en internet in het huidige onderwijs.