"Wat begint als een boek dat gemakkelijk weg leest eindigt in een climax die misschien aanvoelt als onvoorstelbaar maar de vraag die zich opwerpt is het daarom minder waar? Sommige dingen kunnen je het gevoel geven dat het zo vreemd en raar is dat het wel verzonnen moet zijn. Gaandeweg wordt je helemaal het verhaal ingezogen en is het bijna onmogelijk om het boek weg te leggen. Je rationele ik zegt steeds hoe kan dit in godsnaam gebeuren zijn er werkelijk mensen die zo slecht zijn? Zit er zo iets ontzettend engs geworteld in onze maatschappij? Je moet er niet aan denken dat dit daadwerkelijk met kinderen gebeurt en toch is dit boek gebaseerd op het verhaal van iemand die het lef gehad heeft ermee naar buiten te komen. Iets wat er voor zorgt dat ze misschien zelf wel gevaar loopt. Aan de andere kant als het niet verteld wordt gebeurt het opnieuw en opnieuw... Dit boek kroop onder mijn huid, liet me niet meer los en aan het eind bleef ik met gemengde gevoelens achter. Het verhaal is nog niet af en ik denk ook zeker dat er een vervolg moet komen. Mensen die zich met dit soort praktijken bezighouden moeten worden gestraft! Ooit is mij verteld hoe mooier het pak, hoe groter de zak en na het lezen van deze thriller blijkt dit een waarheid als een koe te zijn. Persoonlijk vind ik dit boek misschien wel de beste van Marelle Boersma tot nu toe. Haar toegankelijke schrijfstijl maakt het dat hoe zwaar het onderwerp ook is het boek heerlijk weg leest. En voor de sceptische lezers onder ons; Als er weinig bewijzen zijn is het dan niet waar??"