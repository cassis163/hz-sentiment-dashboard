Titel: De vrouw in het raam
Auteur: A.J. Finn
Uitgever: Cargo
Blz.: 416

Over de auteur:
A.J. Finn is het pseudoniem van een uitgever bij William Morrow in New York. Na zijn studie was Finn recensent van thrillers en redacteur in Londen bij Sphere/Little, Brown. Hij heeft gewerkt met auteurs als Karin Slaughter, J.K. Rowling, Robert Galbraith, Nicci French en Patricia Cornwell.

Samenvatting:
Anna Fox woont alleen, ze verlaat haar huis in New York bijna nooit. Ze drinkt de hele dag door, kijkt oude films en bespioneert haar buren. In het huis tegenover Anna woont sinds kort een gezin: vader, moeder en tienerzoon. Alles lijkt bij hen perfect, maar op een nacht ziet Anna uit haar raam iets wat ze beter niet had kunnen zien. De twijfel slaat meteen toe: heeft ze het wel goed gezien? Wat is waarheid? Wat is verzonnen? Dreigt er gevaar? Niets is wat het lijkt in deze verslavende en volkomen onvoorspelbare psychologische thriller die doet denken aan het beste van Alfred Hitchcock.

Mijn mening:
De vrouw in het raam is het verhaal van de getraumatiseerde Anna Fox, ze heeft als hoofdprobleem agorafobie, buiten dat tobt ze nog met tal van andere problemen. Aan huis gekluisterd leeft ze door haar dagen te vullen met werken via internet en het in de gaten houden van de hele buurt. Aangezien Anna dit bijna 24 uur per dag doet ontgaat haar niets.
Als ze op een dag een bizarre ontdekking doet is ze genoodzaakt hiervan melding te maken bij de politie.
Het gedrag van Anna zorgt er echter voor dat ze niet serieus genomen wordt, haar bevindingen worden glashard van tafel geveegd en zelfs Anna begint aan zichzelf te twijfelen.
De vrouw in het raam beschrijft drie weken van het leven van Anna, haar agorafobie heeft haar wereldje erg klein gemaakt, het draait vooral om haarzelf, om gek van te worden, of is ze dat ook?
Die vraag spookt tijdens het lezen continu door je hoofd. Het eerste gedeelte van het boek, zeg maar gerust de helft is vrij chaotisch, zinnen zijn onduidelijk en sommige stukjes moest ik een paar keer lezen. Achteraf geeft dit perfect het leven van Anna weer.
Desondanks vond ik het op dat moment niet echt prettig lezen, wel was ik nieuwsgierig naar de diepgang van het verhaal.
De psychologische kant is keigoed neer gezet, veel herkenning vanuit mijn werk in de psychiatrie. Het verhaal is realistisch, er is gebruik gemaakt van huidige maatschappelijke problemen waar mensen mee te kampen hebben, meer, en dichterbij dan we denken. Ben jij op de hoogte van wat er zich achter de voordeur van de uren afspeelt?
In het tweede gedeelte van het boek ligt de nadruk meer op de spanning en gaat het lezen een stuk makkelijker.
Opeens viel mijn mond echt letterlijk open van verbazing en daarna volgt er een berg van verrassingen die het boek ontketenen tot een ware psychologische thriller.
De plot is echt geniaal goed in elkaar gezet, tot het einde toe weet je als lezer niet welke waarheid er nou daadwerkelijk boven komt drijven.
A.J. Finn is er zeker in geslaagd een prima debuut te schrijven, qua schrijfstijl hoop ik er de volgende keer sneller in te zitten maar de rest zit zeker goed, ik zal een volgend boek van deze schrijver zeker oppakken, daar hoef ik helemaal niet over na te denken.

Originaliteit: 4
Schrijfstijl: 3
Spanning: 4
Leesplezier: 4
Psychologie: 5
Plot: 5

De vrouw in het raam krijgt van mij afgerond 4 sterren.
Bianca