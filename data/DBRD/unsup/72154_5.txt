Dit boek begint echt goed en is ook erg grappig. De humor spat van de pagina’s af. Heerlijk lezen. Ik heb echt in een deuk gelezen om de uitspraken van en tegen de Leprechaun. En het woord Toverstokje kan meerdere betekenissen hebben. Het klinkt leuk en het is eigenlijk heel netjes.
Kate Prospero is niet op haar mondje gevallen en zegt vaak wat ze denkt. Ze is een bikkelharde tante en werkt voor de Magische Recherche. De titel zegt het al: Er komt een Blauwe Maan aan. Dat is op Halloween en alle magie gebruikers zijn dan vatbaarder en de magie is sterker. De hele stad Babylon is helemaal gek geworden met de Blauwe Maan in het verleden. Kate ziet de bui al hangen en voelt deze dag dichterbij komen. Magie is niet te voorspellen met de Blauwe maan en dus levensgevaarlijk.
De tekenen dat het dichterbij komt, worden steeds duidelijker. Een park vol studentes die magische Drugs hebben binnen gekregen. Dat is op zich niet bijzonder, maar het was een Lust- Drug. Dus deze dames gaan achter alle mannen aan, die er in de buurt gaan. Het dreigt vreselijk uit de hand te lopen.
Kate en haar partner Morales volgen de aanwijzingen samen met de rest van het team. Is het grijze magie en wie heeft het gebrouwen? En wat gaat er allemaal nog meer gebeuren? Kate houdt haar hart vast!

Het leest supervlot en is spannend en humorvol tot het einde. Ik ben echt dol op het karakter van Kate. Je leert haar beter kennen in dit boek. Ze heeft in haar privéleven ook heel wat meegemaakt. Ze vecht tegen een aantal geesten in het verleden. Maar ook een zeer recente gebeurtenis laat haar maar niet los. Ze voelt zich erg schuldig. Je leeft mee met haar en hoopt echt dat alles weer goed komt voor haar en haar broertje Danny. Haar oom Abe laat haar ook niet met rust nu hij in de gevangenis zit. John Volos verliest haar ook niet uit het oog.

In deze wereld kunnen mensen verslaafd raken aan magie. Daarom is er ook de AE: een soort AA maar dan voor magie gebruikers. Schone magie mag men wel gebruiken, maar alles wat richting grijs gaat of erger is verboden bij de wet.

Heerlijk boek, heb er echt van genoten weer! Kom maar op met de volgende Prospero! Ik ben dol op stoere vrouwelijke hoofdpersonen. En Kate is echt een van mijn favorieten. Ik heb ook een zwak voor Baba. De buurvrouw die Kate altijd helpt. Ze is een soort kruidenheks.

Achterin staan nog een aantal hoofdstukken van andere Urban boeken. I love urban! We want more!

Dit boek krijgt van mij 5 sterren!*****