Annette Schaap heeft al vele boeken geïllustreerd maar nooit een boek geschreven tot nu en wat voor een! Maak kennis met Lampje, dochter van de vuurtorenwachter, die ondergebracht wordt in het zwarte huis waar ze ook een liedje van kent “ het zwarte huis, het monsterhuis. Daar hebben ze een monster thuis... “ Lampje ontmoet bijzondere figuren, hoort ‘s nachts griezelige geluiden en maakt dappere beslissingen of is het gewoon eigenwijsheid? Een boek voor alle leeftijden aangezien mijn zoon (11 jaar) en ik hem beiden aan een stuk hebben uitgelezen en onder de indruk waren van dit verhaal.