Dit boek dat reeds in 2006 verscheen stond al ontzettend lang op mijn ‘Deze wil ik lezen’-lijst. Zolang dat het eigenlijk een beetje schandalig is dat ik er pas nu aan toe ben gekomen. Dankzij mijn recentste bezoekje aan de bibliotheek en mijn deelname aan een Read-a-thon lukte het me onlangs eindelijk toch een keer en daar ben ik blij om.

‘De geur van sterfelijkheid’ is deels de introductie van David Hunter, we leren het hoofdpersonage van de gelijknamige reeks meteen wat beter kennen. Hoe hij in het kleine dorpje Markham terechtgekomen is, wat hem drijft, … Nog voor ik het boek las had ik al vergelijkingen opgevangen met de Scarpetta-reeks van Patricia Cornwall. Ik kan misschien best meteen bekennen dat ik David Hunter een aangenamer personage vind dan het hoofdpersonage uit de bekende Scarpetta-serie.

...