Docenten op de middelbare school: lees dit boek! Dit boek is absoluut de moeite waard om op te nemen op de leeslijst. Of als discussieboek in de klas.

Literair poëtisch geschreven en met regelmaat beschouwend over wat nu eigenlijk de waarheid is of kan zijn. Dit alles verwerkt in sprekende voorbeelden met thema’s als de financiële crisis, politiek, integratie, emancipatie en zelfs de Tweede Wereldoorlog.

De kernvraag blijft “Wat is de waarheid?”, het is maar vanuit wiens oogpunt je het bekijkt. Want de waarheid is bizar en op haar eigen wijze is Bizar de waarheid. Dit boek zal me nog lang bijblijven.