Het verhaal wordt verteld door rechercheur Catchpool. In het vijfde hoofdstuk stelt hij zich voor aan de lezers. In het begin van het verhaal is hij geholpen door verschillende mensen die stukken voor hem invulden waarbij hij niet aanwezig was.
De schrijfmachine met de kapotte e blijkt nog heel belangrijk te zijn.
De auteur vertelt dit even tussendoor, terwijl het enorm knap neergezet is!

Het mysterie van de drie kwarten is een detective die heerlijk leest. Er zit vaart in het verhaal en de vele personages zijn levendig beschreven. Dit verhaal doet niet onder voor de verhalen van Agatha Christie. Het is een echte whodunnit en vooral het geheim oplossen is hier belangrijk. De vele dialogen zijn prachtig om te lezen; door deze gesprekken groeien de personages in hun rollen.

'Eerlijk waar, Freddie, elke keer als ik de waarheid spreek, heeft iemand er wel wat over te zeuren. Ik heb soms het gevoel alsof de hele wereld samenzweert om een leugenaar van me te maken.'

De plot is verrassend maar heel geloofwaardig.
Aan het eind van het verhaal worden alle betrokkenen bij elkaar geroepen om door Poirot uitgebreid ge√Ønformeerd te worden over wie de dader is.
Uiteindelijk vertelt hij op een manier zoals alleen Hercule Poirot dat kan waarom hij tot die conclusie is gekomen. De uitleg van het mysterie van de drie kwarten is prachtig om te lezen!
Hij hoort zichzelf heel graag praten, maar dat is niet zo erg. Als lezer kun je niet anders dan van hem houden.

Naar mijn mening is Het mysterie van de drie kwarten het beste van de nieuwe Hercule Poirot mysteries tot nu toe.
Ik kijk dan ook uit naar een volgend verhaal in deze serie met Hercule Poirot in de hoofdrol.

Deze recensie is eerder gepubliceerd op mijn blog: https://graaggelezen.blogspot.com/2019/01/ik-las-het-mysterie-van-de-drie-kwarten.html