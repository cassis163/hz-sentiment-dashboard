Taboe is een makkelijk leesbaar boek met een prettige schrijfstijl. Hoewel het boek wat mij betreft totaal geen spanning kent vind ik het verhaal goed en origineel gevonden en was ik toch wel erg benieuwd naar hoe het verder ging. De twee hoofdpersonages Reilly Steel en Chris Delaney (en later ook Pete Kennedy) zijn prettige persoonlijkheden om over te lezen en hun persoonlijke verhalen zijn een fijne toevoeging aan het boek. Helaas is het plot niet verrassend en moet deze thriller het echt hebben van de verhaallijnen. Ondanks het ontbreken van de spanning heb ik toch wel genoten van het boek. Echter wel pas vanaf bladzijde 77. Dus even doorzetten aan het begin en dan krijg je er een leuke ochtend/avond/middag voor terug.