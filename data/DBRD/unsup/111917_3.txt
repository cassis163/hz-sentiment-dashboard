Aardige thriller over een vrouw wiens man bij een bizar ongeluk om het leven komt. Terwijl zij haar handen vol heeft aan haar ontroostbare zoontjes, wordt het dorp opnieuw opgeschrikt door een dodelijk ongeval, maar ook hier blijft het niet bij. De onrust in het dorp neemt toe, dit kan toch geen toeval meer zijn? Of toch wel? Het boek heeft een prettige, vlot leesbare schrijfstijl, toch hield het boek mij minder in zn greep, dan dat je bij de verhaallijn zou verwachten, waar dit aan lag, kan ik niet goed uitleggen. Bijna aan het einde werd het toch wel even heel spannend en volgt het plot. Als Jolien denkt dat ze alles nu wel gehad heeft, blijkt er nog een staartje aan het verhaal te zitten. Het plot zag ik zelf aankomen, het "staartje" absoluut niet. Ik vond dit boek zeker de moeite waard, maar een echte aanrader, nee, dat ook weer niet.