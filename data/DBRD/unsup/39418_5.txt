In het Joshuaprofiel maken we kennis met Max. Van beroep is hij auteur en met zijn gezinnetje (dochter Jola en vrouw Kim) woont hij in Berlijn. Zijn dochter is geadopteerd en op een onverwacht moment wordt hij geconfronteerd dat Jola terug moet naar haar biologische ouders. Hij blijkt een kans om hier tegen in te gaan niet te hebben benut, iets waar hij geen weet van had. Op dat moment slaan alle stoppen bij Max door. Hij slaat samen met Jola op de vlucht maar komt al snel in een bizarre situatie terecht waar uit blijkt dat de adoptie niet zijn grootste probleem is.

Drie weken geleden kende ik de schrijver Sebastián Fitzek niet. Door de buzz actie hebben ik hem opgezocht en ben het boek Passagier 23 gaan lezen. Ook een geweldig boek en toen bleek dat ik via hebban ook het Joshuaprofiel mocht lezen.

Het Joshuaprofiel leest heerlijk. Een vlotte en levende schrijfstijl waardoor je wilt blijven lezen. Het onderwerp is actueel en door dit verhaal worden mensen tot nadenken gezet over privacy op het internet.
Daarnaast is het personage van Cosmo een bijzondere toevoeging en weet Fitzek het zo te beschrijven dat je sympathie voor deze man krijgt, wat verwarrend is omdat hij iets verschrikkelijks heeft gedaan. Later las ik dat Fitzek zichzelf hier ook over verbaasd.

Kortom het Joshuaprofiel is een geweldig verhaal. Het is verrassend, spannend en zet je aan het denken. Door Passagier 23 en het Joshuaprofiel ben ik echt fan geworden van Sebastián Fitzek. Gelukkig zijn er nog een aantal boeken van hem en anders wordt het uit kijken naar zijn volgende boek!