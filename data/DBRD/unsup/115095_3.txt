Duivelswerk is het eerste boek van Mo Hayder dat ik heb aangeschaft. Ik wilde op thrillergebied eens een keer wat anders lezen dan Ruth Rendell, Minette Walters, Ian Rankin of Kathy Reichs en heb toen dit boek van Mo Hayder gekocht (naast nog boeken van Patrick Dunne en Arnaldur Indridason).
Ik moet zeggen dat het mij niet is tegengevallen. Mo Hayder schrijft goed en boeiend en het onderwerp van Duivelswerk leent zich prima voor een huiveringwekkend verhaal. De twist aan het einde is verrassend maar een beetje kort door de bocht uitgewerkt. Daar had zij iets meer van kunnen maken. Ik heb het met plezier gelezen overigens zonder de rillingen op de rug. Voor mij wel een aanbeveling om ook De behandeling en Tokyo aan te schaffen.