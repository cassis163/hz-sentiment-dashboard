Dit is het eerste boek dat ik van Mankell gelezen heb naar aanleiding van alle lovende kritieken die ik op Crimezone las omtrent Mankell. Ik vind in de eerste plaats dat een thriller (afgezien van de geloofwaardigheid en een kloppend geheel dus zonder losse eindjes) spannend moet zijn. Een literair niveau is wat mij betreft niet nodig maar als daarvan ook sprake is, dan is dat wat mij betreft bij het genre thrillers meegenomen. Alhoewel ik regelmatig in thrillers kromme zinnen of taalfouten tegenkom (mogelijk gewoon slechte vertalingen) en ik dit in dit boek niet tegenkwam vind ik nog niet dat er sprake is van literair niveau. Ik vind dit boek absoluut goed geschreven maar dat is niet de reden dat ik het uitgelezen heb. Ik vond het eigenlijk gewoon heel goed vertoeven in het gezelschap van inspecteur Wallander diens ups en vooral downs en zijn visie omtrent de samenleving waarin hij verkeert (oorzaak en gevolg of andersom de kip en het ei). Ik vind psychologische thrillers niet altijd interessant maar op dit gebied komt hij me geloofwaardig voor.