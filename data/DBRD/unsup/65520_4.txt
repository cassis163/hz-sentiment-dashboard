Waar de meeste studenten zich volop op hun studie storten of zich onderdompelen in een turbulent studentenleven, schrijft de 22 jarige Elise Wuijts haar literaire debuut. Deze geneeskunde studente, bedacht op vijftienjarige leeftijd de eerste ideeën over het plot van haar roman die dit najaar uitkwam. De achterflap van haar boek meldt dat ze houdt van de morbide kant van de geneeskunde en dat zullen we weten.

Waar de meeste geneeskunde studenten in 1882 van het mannelijk geslacht en arrogant zijn, is de studente vrouw en kiest haar eigenzinnige weg om verder te komen in deze mannen wereld. Zij bedenkt op vijftienjarige leeftijd dat mannen bijzondere wezens zijn. Ze is geïnteresseerd in de anatomie en ontdekt die met en van de dokter op haar eigen manier. Ze laat zien dat ook zij, in het preutse victoriaanse Engeland, houdt van een morbide kant van geneeskunde en we zullen het weten.

Wuijts neemt net als de studente geen blad voor de mond maar papier ter hand om met een vlot leesbare schrijfstijl een indrukwekkend boek te schrijven met een mooie structuur. Het verhaal is net zo eigenzinnige als de karakters van de personages.

De auteur stelt een aantal bijzondere thema's aan de kaak waaronder vrouwenrechten, diversiteit in partnerkeuze en erotiek. Dit zijn niet alleen gewaagde thema's maar ze weet deze ook op een gewaagde manier te beschrijven in soms expliciete scenes die mogelijk enkele lezers kan afschrikken. Toch is het zinvol en passend voor de boodschap die Wuijts wil brengen.
Het boek bevat mooie zinnen en is goed leesbaar, ondanks de jus van medische terminologie. Er zijn momenten dat de lezer het gevoel krijgt dat het verhaal net zo makkelijk verplaatst kan worden naar deze tijd. Dit wordt deels veroorzaakt door het taalgebruik dat soms iets te modern aandoet voor die periode. Toch is het verhaal historisch goed onderbouwd en ziet men soms paard en wagen voorbij rijden zonder dat dit expliciet beschreven wordt. Het boek is verrassend anders dan je zou verwachten van een jonge studente, van een debuut van een boek met een emoji-achtig hartje op de cover.

Een eigenzinnige roman van en over een eigenzinnige studente met eigenzinnige personages. Je moet wel heel eigenzinnig zijn als je dit debuut niet wil lezen.

Lees ook
https://www.hebban.nl/artikelen/elise-wuyts-week-van-de-debutant-2017