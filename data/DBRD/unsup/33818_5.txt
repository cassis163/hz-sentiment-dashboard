Wat een vlot leesbaar, meeslepend boek. Brenda Meuleman beschrijft in haar debuutroman universele, tijdloze thema's vanuit het perspectief van Aigle, een intelligente en goed geschoolde slavin in het Rome van 2 voor Christus. Als lezer krijg je het gevoel dat je naast haar staat en alles van heel dichtbij meemaakt; ik waande me in een film. Het oude Rome en de toen heersende mores komen echt tot leven. Tegelijkertijd besef je dat de keuzes en dilemma's van alle tijden zijn. Een aanrader, ook als je -zoals ik- minder thuis bent in het genre!