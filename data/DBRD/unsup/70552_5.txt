Het verhaal begint met Himmel, een jongen van 8 jaar. Hij is nogal onderzoekend en hoogbegaafd.
Van zijn vader krijgt hij een scheikundedoos, maar tijdens een proef loopt het niet goed af, niet voor zijn hond en niet voor zijn huis.

En daarmee begint het verhaal pas echt over deze excentrieke familie.
Een Duitse vader en een Nederlandse moeder heeft Himmel.

De schrijver neemt ons mee in het levensverhaal van Himmel. Met korte zinnen en een vrij taalgebruik, waar de humor een zeker deel van uit maakt.
Met een lach en een traan lees je en lees je en lees je.
Geen enkel moment verveelt dit boek, geen enkel moment is het saai.

Een beetje geschiedenis zit er ook in en wordt mondjesmaat in het verhaal verweven.

Met een zucht sloeg ik het boek dicht, jammer dat het uit was.