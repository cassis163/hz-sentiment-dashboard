De gruwelijkheden tijdens WOII gebaseerd op ideologieën en politieke overtuigingen blijven een onuitputtelijke bron voor hedendaagse schrijvers om hun verhaal op uit te bouwen. In “zij die volgen” is dit niet anders. Bijgevolg is het verhaal dus weinig origineel. Een zoveelste (politiek getinte ?) samenzwering is in de maak in deze trilogie, en wie ervan houdt zal zeker de volgende delen lezen. Kortom een boek dat vlot leesbaar is met de nodige vaart. Maar het blijft toch al bij al wat oppervlakkig. Geen ingewikkelde intriges alsook geen diep menselijk uitgewerkte personages. Een snel tussendoortje.