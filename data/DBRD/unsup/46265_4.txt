Of ik haar boek wilde lezen was de vraag van Nienke Pool. Maar natuurlijk, en ik heb er geen spijt van.

Falco en de gestolen Stympha's is een YA fantasy verhaal gebaseerd op de mythe van Herakles en zijn gevecht tegen de Stymphalische Moordvogels uit de moerassen van het Oosten. Het boek bestaat uit zes delen waarin Nienke je meeneemt in een wereld vol fantasie.

Flaptekst: "Een Stympha, dat is toch een moordvogel met ijzeren klauwen en een vlijmscherpe snavel waarmee hij je ogen uitkrast?" "Ik noem hem vriend," antwoordt Falco, "hoe zal ik jou noemen?"

Na de Melt Down geldt het recht van de sterkste in Concordia. Het recht van de Alkeiden . Rovend trekken ze door het land en stelen de dierbare Stympha's van het vogelvolk. Tijdens zijn zoektocht naar de vogels beleeft Fallco spannende avonturen en ontmoet hij nieuwe vrienden. Pas als hij smenwerkt, kan hij de vijand verslaan. En dan merkt hij dat de vijand veel gevaarlijker is dan hij aanvankelijk dacht..

Toen ik begon te lezen moest ik wel even wennen. Het eerste deel verteld heel kort over een vrouw met een grijze vogel (Stympha) gevangenen en ijzige kou. In het tweede deel zijn we ineens in Kuskoy en maken we kennis met Falco. Het begint vredig met de visvangst voor de maanfeesten, maar algauw verandert dit omdat een groot zwijn verschijnt. Terwijl Falco deze wil gaan vangen, verschijnt er een vliegschip en beginnen de avonturen van Falco.
De Stypmpha's, de vogels die bij het vogelvolk horen waar Falco ook toe behoort worden gestolen.
Falco wil de vogel gaan redden omdat zijn vader denkt dat het door hem komt dat de vogels meegenomen zijn door een onbesuisde actie.

Het boek neemt je mee in het rijk van Concordia en laat je kennismaken met alle volken uit het rijk van Concordia. Van de Alkeiden die het land overheersen, de goedaardige Malakken, de Akash met hun paarden tot Ferradura en het land van de Verschoppelingen.

De gebeurtenissen volgen zich in rap tempo op, en als je denkt dat het verhaal een bepaalde kant op gaat, wordt het ineens weer een heel andere kant op gestuurd.
Nienke schrijft het hele verhaal vanuit verschillende perspectieven zodat het verhaal vanuit verschillende ogen belicht wordt. Soms werkt dit verwarrend, maar doorlezend kom je altijd weer in de grote lijn uit.

Kortom, een fijne fantasy, met plezier gelezen. Dank je wel Nieknke dat ik dit boek mocht lezen.