Dit boek heb ik gewonnen bij een winactie van Hebban, een boekenpakket van Jill! Vooral bedoelt voor mijn dochter, maar stiekem vind ik het ook leuk.
Jills Modemeisjes is gedrukt op stevig karton. Alle bladzijden zijn werkbladen en verdeeld in hoofdstukken zoals summer girl, marine look, cowgirl, rock chick, glamour girl, en denim diva.
Elk hoofdstuk begint met een pop die ingekleurd en uitgeknipt kan worden. Op de bladzijden daarna staan de kledingstukken met ombuigstroken en zo kan de pop, die kan staan, aangekleed worden.
Het is een heel leuk boek. Eindelijk een boek waarin gekleurd en geknipt mag worden. Jill schrijft in het begin dar iedereen het op haar eigen manier mag doen, fout bestaat niet. Ze schrijft dat iedereen haar eigen creativiteit heeft en zo haar eigen stijl ontwikkelt. Dat is een verademing in de prestatiegerichte maatschappij.