Fallon is de naam van de hoofdpersoon van het boek. Het is een vrouw/meisje die je beste vriendin kan zijn. Ze wordt beschreven als knap, mooie rondingen met mooi bruin haar en amberkleurige ogen.

Het boek is geschreven vanuit het perspectief van Fallon, maar ook vanuit het perspectief van Luca. Luca is een knappe man met Italiaanse roots. Ohja, hij is ook een soort onder directeur van de maffia in Chicago.

Fallon en Luca ontmoeten elkaar voor het eerst tijdens het uitgaan en later spontaan weer in het caf√© waar Fallon altijd gaat ontbijten in het weekend met haar beste vriendin. Is dit allemaal wel toeval, als lezer weet jij beter want je leest het verhaal van beide kanten.

Natuurlijk worden Fallon en Luca verliefd en brengt dit een hele hoop problemen met zich mee. Zonder te veel te verklappen kan ik zeggen dat er veel gebeurt en menig mens er een trauma aan over zal houden.

Als laatste kan ik zeggen dat dit boek echt als een trein leest, je wilt gewoon weten hoe het verder gaat. Wanneer Fallon de puzzelstukjes op zijn plaats begint te leggen wordt het steeds spannender en kan jet het boek gewoon niet wegleggen. Tijdens de pauze op stage heb ik dit boek verslonden en at in 1 minuut even snel mijn boterham op (want kruimels in mijn boek wil ik niet!).

 

Lang Verhaal Kort

Fallon is een boek vol passie en bevat een lekkere dosis avontuur. Fallon is op sommige punten niet te voorspellen waardoor het boek jou als lezer blijft boeien. Soraya Naomi heeft het gepresteerd mij verliefd te laten worden, maar ook intense angst te voelen. Het boek liet mij ook huilen en lachen dus voor mij (een emotionele lezer) is het boek zeker een aanrader. Als je niet van intiemere boeken houd, als in seks in boeken raad ik je dit boek af.