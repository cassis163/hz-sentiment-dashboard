Toen ik op een regenachtige middag in de boekhandel stond, zocht ik een nieuw dik boek wat ik nooit meer zou willen loslaten. In het schap van Young-Adult stond op de bovenste plank 'Obsidian'. Op het puntje van mijn tenen tilde ik het zware boek naar beneden en begon de achterkant te lezen. Daar stond vrijwel geen specifieke informatie, hoewel het op de Twilight-serie zou lijken.
Het was een gokje toen ik het boek afrekende, maar ik heb het boek in één vaart uitgelezen. De volgende dag kon ik weer naar de boekhandel voor deel 2.

Dat Obsidian een opperplekje in de boekenkast heeft is terecht. Misschien is het wel meeslepender, spannender en pakkender dan Twilight. Ik wil niet teveel verklappen, zodat je bij de plot twist net zo perplex zal staan als ik.
Nee, het gaat niet over vampieren. Je kunt iets nieuws verwachten waar wij allemaal nog nooit van hebben gehoord. Maar dat maakt de verrassing juist alleen maar leuker!

Het begint wel net als Twilight met een verhuizing naar een afgelegen stadje in de middle of nowhere. Ook zitten er gelijkenissen in wat betreft het liefdesleven van de hoofdpersonage Katy. Toch verdient deze YA opvolger te zijn in het rijtje: Twilight, Hunger Games, en Divergent.

Want geloof me, nadat je Twilight én deze Lux-serie hebt gelezen, wil je nog maar één ding:
Verhuizen naar de meest koude en onbekendste plek in Amerika!