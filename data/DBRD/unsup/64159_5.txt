Dit is het verhaal van de 16 jarige Simon Spier, hij weet dat hij op jongens valt maar durft niet uit de kast te komen. Hij heeft een online “liefje” waar hij alles aan kwijt kan. Helaas belandt zijn email aan deze onbekende jongen in de handen van zijn nerd klasgenoot Martin, die hem er mee chanteert. Als Simon voor Martin een date regelt met Abby ( notabene de beste vriendin van Simon) dan zal de inhoud van de mail veilig zijn. Zo niet, dan zal heel de school over de geaardheid van Simon op de hoogste gesteld worden. Dan zal ook heel de school weten van de mailwisseling met de onbekende Blue.
Simon zit in een lastig parket, hij voelt veel voor de onbekende Blue en worstelt met het feit hoe dit aan zijn familie te vertellen en hij baalt ervan dat Martin hem chanteert…Waarom is het zo belangrijk dat men je geaardheid weet?
Het karakter van Simon komt goed naar voren, je kan je inleven in de lastige situatie waarin hij zit en je voelt de worsteling met hem mee. Je wilt een arm om hem heen slaan en hem knuffelen, hij is een heerlijk joch, waar ik stiekem ook een beetje verliefd op ben geworden. Simon is een jongen die zo bij in de klas zitten, heel herkenbaar voor velen. Ondanks dat je in het begin geen idee hebt wie die Blue is, kan je je ook in zijn situatie inleven. Een paar keer denk je te weten wat de echte naam van Blue is maar dan zit je er weer naast… Voor mij was de onthulling een aangename verrassing.
Het boek is een Coming-Of-Age/Young Adult, maar ook volwassenen zullen het een mooi, romantisch, ontroerend en humoristisch verhaal vinden. Het is een onderwerp dat altijd om de een of andere reden beladen is, maar in boek wordt alles heel luchtig beschreven. Je krijgt een goed gevoel bij dit boek, het zit vol met herkenbare situaties en humor.
Het eind is zoals het bij dit soort boeken hoort.
5 sterren