Titel: Wegversperring
Auteur: Terrence Lauerhohn
Uitgeverij AquaZZ
200 pagina's


Richard had zijn vakantie samen met zijn vrouw Paula en haar dochtertje Shirley goed voorbereid. Ze zouden een heerlijke tocht gaan maken richting het fort in Clarksonville in de hoop dat de band tussen hem en Shirley zou verbeteren.

Maar plotsklaps staat alles stil. File? In een woestijn? Iets dat zelden voorkomt. De lucht wordt door bliksemschichten verlicht en dan een ontploffing. Gifgroene wolken drijven over en alles valt uit. Auto’s die niet meer starten, radio’s die stil vallen. Iedereen staart verbaasd in de verte. Wat is daar gebeurd en hoe komen ze nu verder?

Richard gaat op onderzoek uit en komt zo mensen tegen waarmee hij probeert een oplossing te vinden om zo snel mogelijk weg te komen uit deze benarde situatie. Met een grote brok argwaan sluit hij zich aan bij de ogenschijnlijk gevaarlijke Jake en de nogal mysterieuze Floyd.
Het verleden van Richard gaat aan zijn geweten knagen, het wordt een worsteling enerzijds om zijn gezin voldoende te beschermen tegen het onheil dat zich steeds meer manifesteert in de verte, blikseminslagen nemen steeds grotere vormen aan en naderen de plek waar ze zich bevinden, anderzijds het vertrouwen tussen Jake, Floyd en hemzelf waarbij zijn haat en woede uit het verleden geen goede raadgevers zijn.
Maar hoe anders dan deze wapens in te zetten om hem en zijn gezin helpen te overleven? En durft hij ze op het juiste moment en op een goede manier te gebruiken?

Het verhaal begint meteen met het mysterieuze fenomeen dat ervoor zorgt dat alles stil staat. Vol focus op de omgeving wat er allemaal gebeurt, word je meegezogen in het verhaal. Tegelijkertijd merk je aan Richard dat er onderhuids veel opgekropte woede heerst. En dit is op een bijzondere manier ingeweven in het verhaal tussen de drie mannen.

De fantasie die door het verhaal gebruikt wordt is dan wel wat ver gezocht, maar op een zo lugubere wijze omschreven dat een suspension of disbelief er voor zorgt dat je er helemaal in mee gaat.
En dan eenmaal bij het laatste gedeelte van het boek, vlieg je als een speer langs alles en iedereen en word je telkens op een dwaalspoor gezet om tenslotte bij een onverwacht plot uit te komen.
Terrence, je had me gevangen 200 bladzijden lang met lugubere, achterdochtige en ijzingwekkende confrontaties. Een science fiction zoals hij hoort te zijn en ik hoop dat er snel een nieuwe op de plank tevoorschijn komt!


Plot 4,5
Schrijfstijl 4
Originaliteit 4
Psychologie 5
Leesplezier 5
Spanning 5+

Wegversperring krijgt van mij 5 sterren


Daniëlle