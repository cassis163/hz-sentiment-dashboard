Dit boek zou ook wel 'sci-fi' zijn, volgens de flaptekst. Echter valt dit reuzen mee: het is wel vaker dat er een hoop fantasie vermengd zit in het Young Adult genre. Ook wordt het mooi gecombineerd met romantiek, waardoor het nog iets beter thuis past in zijn genre.

Ook bevat dit verhaal een goede plottwist, wat redelijk gebruikelijk is binnen YA. Het einde is erg verrassend, wat het nog beter maakt en waardoor je meer ge√Ønteresseerd raakt in de vervolgen.

Bij het zien van de cover wordt je aandacht meteen getrokken. Wanneer je de achterkant leest wordt er al meer duidelijk over de illustraties, maar het blijft toch interessant. Door het boek te lezen vallen wat dit betreft de puzzelstukjes mooi in elkaar. Ook de hoofdstukindeling, de grootte van het boek, het lettertype etc. is erg prettig.

De schrijver heeft een heel bijzondere eigen stem. Ondanks dat het begin even inkomen is, viel het me meteen op dat de schrijfstijl heel bijzonder is. De mooie manier van beschrijven voegt echt iets toe, zeker in combinatie met de eigen stem, welke erg uniek was. Het is iets wat je gewoon trekt, wat opvalt en je inspireert.

Het verhaal is eigenlijk meteen uniek. Het was redelijk te vergelijken met reizen door de tijd, alleen dan op een andere manier. Marguerite komt in het lichaam van haar ik in de betreffende dimensie, in plaats van zichzelf tegen te kunnen komen. Ondanks dat het even inkomen is in het begin, is het allemaal goed te begrijpen.

Door de plottwist wordt het verhaal alleen maar sterker. Het is een boek waar je over na kunt blijven denken, wat blijft inspireren en interessant blijft. Je kunt er uren over filosoferen, zonder dat het te ingewikkeld wordt.