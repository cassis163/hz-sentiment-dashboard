Wat vond ik dit nou toch weer een mooi en ontroerend boek. Nou heb ik sowieso al bewondering voor goede schrijvers, maar als je als blanke 55+ man in de huid van een zwart 15-jarig meisje kunt kruipen, dan valt mijn mond helemáál open van ontzag.
Op een gegeven moment zag ik de al bui hangen en durfde ik eigenlijk niet verder te lezen. Want wat niet uit kon blijven blééf ook niet uit en werd zo mogelijk nog erger.

Ik ga gauw eens kijken wat voor andere boeken meneer Lloyd Jones nog meer heeft geschreven. Ben reuze benieuwd.

Lézen, dit boek.

By the way: Deze vragen heb ik nog gevonden op een site. Misschien wel leuk als je wat dieper over dit boek wilt nadenken.

Discussievragen Lloyd Jones - Meneer Pip
1. Is het van belang dat Meneer Watts de laatste blanke man op het eiland is? Waarom?
2. Waarom schrijft Matilda de naam van Pip in het zand naast de namen van haar familieleden? En waarom wordt haar moeder hier boos om?
3. Waarom denk je dat Meneer Watts zijn vrouw meesleept in haar karretje? En waarom draagt hij een clownsneus? Welke betekenis kan dat hebben?
4. Welke boodschap wil Matilda’s moeder overbrengen met het verhaal over haar moeders vlechten? En hoe verhoudt dit zich tot Meneer Watts’ gevoelens over god?
5. Wat vond je van de lessen die de ouders van de kinderen meebrengen naar de school? En als je zelf ouder zou zijn van een van de kinderen, wat zou je dan doen? En wat zou jouw moeder als les meegebracht hebben?
6. Waarom denk je dat Gilberts vader Sam meeneemt? En waarom denk je dat? Was het volgens jou nodig?
7. Een discussiepunt: hoe proberen de personages in deze roman de concepten ‘ras’ en ‘identiteit’ te combineren? Is dit van groot belang in hun omgang? Hoe beïnvloedt het de kijk op hun eigen identiteit?
8. Wat is de betekenis van het verhaal van de Koningin van Sheeba? En waarom vertelt Meneer Watts dit? En waarom is het van belang dat Dolores dit verhaal kent?
9. Waarom verklaart Dolores zich als Gods getuige van de moord op Mr. Watts? Was je verbaasd? En waarom mag Matilda van haar niets zeggen?
10. Denk je dat Matilda uiteindelijk terug had kunnen keren? Hoe had dat de conclusie van de roman beïnvloed?
11. Een discussiepunt: vertel over de gedenkwaardige boeken waaruit je bent voorgelezen toen je zelf nog een kind was. Welk boek maakte de grootste indruk? En kwam er een boek op precies het juiste moment, zoals Great Expectations bij Matilda?