'Schaduw van de nieuwe maan' is geschreven door een auteur die van het schrijven geniet. Dat merk je aan de hoeveelheid woorden die gebruikt zijn om iets duidelijk te maken. De bijvoeglijke naamwoorden zijn talrijk en vaak niet nodig, het zijn alleen maar meer woorden in dat geval. Dat is jammer. Het verhaal had met minder woorden geschreven kunnen worden en was dan toch boeiend gebleven. Zo nu en dan werd het zelfs langdradig om te lezen door de vele overbodige details.

Maar het boek leest als een trein door het boeiend verhaal.
Wat me opviel is dat er veel foutjes zijn blijven staan na het redigeren, zoals uitdrukkingen die niet correct worden weergegeven of typefouten in de tekst. Dat is jammer, deze auteur heeft beter verdiend. Voor mij werd hierdoor het leesplezier een stuk minder dat het had kunnen zijn.

Door de wisselende verhaallijnen blijf je zeker tot het einde met interesse lezen.
De auteur heeft deze verhaallijnen op een goede manier bij elkaar laten komen. Op het eind bleek ik zitten met een vermoeden over Zwarte Sneeuw, maar dat is wellicht de bedoeling geweest.
Daar waar het in eerste instantie drie verschillende verhalen leken te zijn, werd het tenslotte een fantastisch verhaal; dat belooft wat voor de toekomst.
Lynn Van Puyenbroeck is een auteur om in de gaten te houden.