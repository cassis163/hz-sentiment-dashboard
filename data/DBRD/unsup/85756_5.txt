Prachtig geschreven verhaal over drie kinderen die ieder op hun manier het verlies van hun ouders op jeugdige leeftijd verwerken. In eerste instantie vond ik het wat afstandelijk maar uiteindelijk maakt het verhaal door de onnadrukkelijke manier van vertellen juist extra indruk. Je merkt dat de schrijver lang heeft nagedacht over wat hij wilde zeggen, zo leggen de hoofdstuktitels bijvoorbeeld sterk de nadruk op de (levensfilosofische) boodschap. Een boek om over na te blijven denken.