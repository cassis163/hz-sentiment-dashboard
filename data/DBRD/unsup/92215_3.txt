Dit boek heeft alles in zich om een topthriller te zijn, en toch wist het me niet helemaal te overtuigen. Ik heb het idee dat er meer van te maken was. Alle ingrediÃ«nten voor een psychologische topthriller zijn aanwezig: een nieuw samengesteld gezin, waarin bijna niemand een gezonde relatie met de anderen lijkt te hebben, een moeder met een psychologische aandoening, twee zussen die op dezelfde avond verdwijnen,...

Jammer genoeg word je als lezer niet echt meegesleept, het bizarre gedrag van de hoofdpersonen komt niet genoeg uit de verf, en daardoor komt het plot niet helemaal tot zijn recht. Het is moeilijk om concreter te worden, zonder te spoileren.

Het boek is goed opgebouwd, 24 hoofstukken waarin afwisselend Cass, een van de zussen en Abby, psychologisch profiler aan het woord zijn. Het boek is vlot geschreven, wordt nergens ingewikkeld en is goed te volgen.

Wendy Walker had wat mij betreft een origineel idee, maar was bij de uitwerking niet op haar best.