Het boek bestaat uit korte hoofdstukken, waarin de lezer kennis maakt met Samuel en de mensen die hem na staan.
Samuel is de middelste zoon in het gezin Vissers. Hij is meervoudig gehandicapt. Ondanks de zorgen en verdriet dat dat gegeven met zich meebrengt, is de toon van het boek humoristisch en lichtvoetig. Citaat:" een voordeel van iemand die niet kan praten, is dat Samuel nooit klaagt over het eten. Hij eet eigenlijk alles. Hollandse kost, Italiaanse keuken. Slechts heel af en toe trekt hij een vies gezicht en dat is meteen weer lachen, want in dat gezicht zit helemaal geen beleefdheid. Dat is puur, dan is het blijkbaar echt niet lekker".
Papieren romslomp, bureaucratie, de zorgen om de toekomst, het komt allemaal aan bod, maar door de luchtige ondertoon blijft het boek een plezier om te lezen.