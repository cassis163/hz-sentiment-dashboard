Het grote boek voor kleine klussers. Boek en gereedschapskist in één is een reusachtig boek.
Het is letterlijk een zwaar boek met lekkere dikke kartonnen pagina's, die precies geschikt zijn voor je ondernemende peuter.
Dit is een boek waar je peuter spelenderwijs leert.
*tot 5 tellen
*wat een moersleutel is
*wat groot en klein is
*verschillende kleuren herkennen
*en hoe je moet klussen.
Het is echt heel leuk gedaan. Je peuter moet namelijk de schroevendraaier uit het boek halen en schroeven vastdraaien of de spijkers eruit halen en die in de daarvoor bestemde gleufjes timmeren met de hamer. Echt zo origineel en vindingrijk vormgeven. Superleuk!
Het boek heeft geen auteur en de naam van de vormgever staat zo klein gedrukt dat ik het met geen mogelijkheid kan lezen. Dat is ook niet de bedoeling. Dit boek is geen kunstwerk en zeker geen verantwoorde kinderliteratuur. Dit is een doeboek voor je ondernemende peuter. Mijn zoon kon uren spelen met alle speelgoed plastic klusspullen die opa voor hem kocht. Als opa een kastje in elkaar zette stond hij daar urenlang roerloos met zijn neus bovenop met zijn Bob de Bouwer-set om zijn heup gebonden. En wat was hij trots als hij mocht helpen! Ik koester die momenten en daarom houd ik van dit soort boeken.
Mooi gedaan. Voor alle Bob de Bouwer jongens en meisjes van een jaar of 2,3.
Boekgegevens:

ISBN 9789401449298
Uitgever Lannoo
Druk 2018
Taal Nederlands
Bladzijden 10 pp.
Bindwijze Hardcover van lekker dik karton
Genre Peuterboeken