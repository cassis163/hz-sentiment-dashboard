De cover voorspelt een mooi boek dus mijn verwachtingen waren groot. Het boek gaat over Nimue en Arthur die door hun oma worden opgevoed nadat hun vader is overleden in een storm en hun moeder om nog onbekende redenen is vertrokken. Door een komeetinslag in het verleden is de wereld verwoest en leven zij van de visserij een armoedig bestaan. Op een dag vindt Nimue het dagboek van haar moeder en vanaf dat moment staat het besluit vast haar moeder te gaan zoeken. Samen met haar broer Arthur begint zij aan een barre tocht. Niet alleen opzoek naar haar moeder maar ook naar verborgen familiegeheimen.
Ik vond het boek een trage start hebben. Je moet er even doorheen maar uiteindelijk wordt het verhaal erg boeiend en pakt het je wel. Ik ben nu ondanks dat het compleet buiten mijn genre ligt, wel erg benieuwd naar het vervolg op dit boek.
Hier en daar zijn er wat emotionele momenten die mij erg aan hebben gegrepen. Ik vond het ook erg interessant dat mensen na een ramp toch terug grijpen naar oer gewoontes daar het zich in de toekomst afspeelt.
Ook de mythe zelf vond ik erg interessant. Ik heb zelfs een boek gekocht om mij te verdiepen in de Avalon legende! Ja, al met al heb ik genoten van dit boek.