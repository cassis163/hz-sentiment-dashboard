Op bizarre wijzen hebben verkrachters en seriemoordenaars die veroordeeld zijn een grote aantrekkingskracht op vrouwen. Ze schrijven brieven naar deze mannen en willen zelfs trouwen. Er worden ook erotisch getinte verhalen uitgewisseld en voor deze veroordeelden lijkt een droom uit te komen. Ik persoonlijk zou nog liever een langzame en pijnlijke dood sterven dan met zulke mensen corresponderen maar ieder zijn meug. Dit gegeven is de basis van het nieuwe boek van Mark Billingham.

Middels brieven en foto's worden de veroordeelden nadat ze zijn vrijgelaten uit de gevangenis gelokt naar een ontmoeting met een van de corresponderende dames. Aldaar wordt de verkrachter slachtoffer van een gruwelijke verkrachtingsdaad die uiteindelijk resulteert in de dood.

In de vorige boeken hebben we al kennis gemaakt met de rechercheur Tom Thorne en zijn team. Ook in dit boek is het team van Thorne belast met het onderzoek. Een dubbel gevoel want de moordenaar doet immers zeer menslievend werk door de keuze van zijn of haar slachtoffers. Of het komt door de nieuwe liefde in het leven van Thorne of door het dubbele gevoel. Het moorden gaat door en slachtoffer na slachtoffer valt voordat dit mysterie wordt opgelost.

Prikkelend en vooral bloedstollend spannend en zo kan ik nog een paar clich√©s uit de kast trekken. Het goede aan dit boek vind ik zelf dat de humor die in het eerste boek zo aanwezig was weer terug komt en er naast alle spanning ook momenten met een glimlach in zitten.