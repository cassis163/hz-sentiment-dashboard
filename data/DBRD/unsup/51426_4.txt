In Vallen worden we door Anne meegenomen op tournee met een Amerikaanse rockband, waar zij bij toeval aan de crew is toegevoegd. Als beginnend journalist krijgt ze de kans om in ruil voor oppas (op de 3 jarige zoon van de leadzanger) een exclusief diepte interview met de bandleden te krijgen. En dat is even anders dan haar tot nu toe voorspelbare leventje in Londen.

Het oppassen gaat als vanzelf en de tijd die ze beschikbaar heeft voor research besteed ze dan ook achter haar trouwe laptop. In korte tijd weet ze het hart van Row maar ook zeker van zijn vader Rory voor zich te winnen. Maar keurige Anne staat niet open voor z’n avances want in Londen wacht haar verloofde Ian op haar.
Maar het bloed kruipt waar het niet gaan kan…

Het boek is opgedeeld in 25 hoofdstukken, allemaal met titels van één woord die goed weergeven waar het omgaat. En voorzien van hartvormige klavertjes vier.
De schrijfstijl is zeer vlot, beeldend en overgoten met een lichte saus van romantiek. Ik hou ervan!

Ik denk dat Vallen een regelrechte zomerhit gaat worden en dat is niet meer dan terecht.

Deze review verscheen als origineel en uitgebreider via mijn blog.