In dit boek volgen we niet alleen Cinder en haar ‘nieuwe’ metgezellen, ook maken we kennis met een nieuw hoofdpersonage Scarlet. De zoektocht naar het verleden van Cinder gaat door en dan komt Scarlet’s zoektocht naar haar oma al gauw om te hoek kijken. Niets wat er gebeurd is echt een verrassing, het is allemaal redelijk voorspelbaar en makkelijk geschreven, maar des te knapper vind ik het dat het ondanks dat toch blijft boeien! Het verhaal is zo ‘eigen’ (met gebrek aan een betere omschrijving) terwijl het natuurlijk gebaseerd is op het sprookje Roodkapje. Ik kan niet anders dan veel respect hebben voor hoe de auteur deze wereld geschapen heeft. Ook de hoofdkarakters worden meer en meer uitgediept terwijl er nieuwe personages worden geïntroduceerd die ook allemaal weer een eigen dynamiek toevoegen, zonder dat het ergens gaat haperen.
Ik vind het een heerlijke serie!