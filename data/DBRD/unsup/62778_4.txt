Met dit boek wou ik meer weten over de Friese geschiedenis. Alleen heeft het boek een aparte invalshoek. Het beperkt zich niet tot de feiten, de gaten worden gevuld met magie. Een grootvader neemt zijn kleindochter mee op een ontdekkingsreis. Er wordt gezocht naar het koningsvaandel. Er komt een hele stoet historische figuren voorbij. Koning Friso, prinses Tetta, Grutte Pier om maar enkele te noemen. Ze komen allemaal terug tot leven. De schrijver van dit boek, liet zich inspireren op zijn naamgenoot Winsemius. Die schreef in de 17de eeuw reeds' Chronique ofte historische geschiedenisse van Vrieslant;' Het boek houdt je aandacht vast van de eerste tot de laatste bladzijde. Voor iedereen die liefde heeft voor Friesland.