Bij het lezen van deze literaire thriller was het een beetje hinken op twee gedachten. Meteen werd het verhaal open gebroken (met een insluiting nota ben), wat een geheimzinnige sfeer wist te scheppen. Ook naarmate het verhaal vorderde, bleven spanning en mysterie op de achtergrond aanwezig. Maar toch braken de opsommingen van de remedies tegen de pest het tempo. Misschien zagen de auteurs hierin een kans hun kennis over de middeleeuwen te etaleren, maar voor de drive van het verhaal was het niet bevorderlijk. Het werd doorbijten, op den duur diagonaal doorlezen wanneer nog maar eens de ingrediÃ«nten van een 'likkepot' werden beschreven. Slotconclusie voor mij: goed geschreven, goeie sfeerschepping, een verrassend plot met de nodige mysterie, maar het mist een zeker tempo om onafgebroken met evenveel plezier gelezen te worden. Desondanks is het uitkijken naar een volgend deel in de cyclus, aangezien literaire thrillers met een correct historische inslag van dit niveau niet zo dik gezaaid zijn.