Carl Edson is een typische Scandinavische rechercheur, een beetje knorrig maar wel lief. En goed in zijn werk! Na de vondst van de eerste man, vinden ze meer slachtoffers. Carl is er van overtuigd dat ze te maken hebben met een seriemoordenaar, maar niet iedereen is het daarmee eens. Je leest het verhaal ook via de gedachten van Alexandra, een journalist van een Zweedse krant. Alexandra zit er op, weet precies waar de moorden hebben plaats gevonden vanwege bronnen die ze niet bekend wil maken.

Wie zint op wraak is een heerlijk gruwelijke thriller. De moorden en slachtoffers worden gruwelijk beschreven. Een plottwist in het midden maakt het verhaal nog spannender. De mysterieuze stukjes kauwgom blijven tot het einde een mysterie. Ik zou Wie zint op wraak aan iedereen aanraden die van Scandinavische thrillers houdt. Het is een lekker dik boek (475 pagina’s) waar je wel even mee bezig bent. Geen overbodige scènes, maar alles klopt en is nodig.

Toch heb ik het verhaal geen 5 sterren gegeven. Waarom? Omdat ik teleurgesteld was over het einde. Het verhaal en het einde worden heel goed opgebouwd, maar het leek alsof het einde heel snel afgeraffeld moest worden. Het mysterie met de kauwgom werd wel duidelijk, maar ik was flabbergasted. Wat ook wel weer positief gezien kan worden.

Al met al vond ik Wie zint op wraak een goed boek. Ik zou het aan alle Scandinavische thriller lezers aanbevelen. Je wordt het verhaal ingezogen en ook als je even niet aan het lezen bent, ben je in je gedachten met het verhaal bezig. Dat had ik tenminste. Ik heb het boek 4 sterren gegeven. En wacht geduldig op deel 2!