Lieve van den Berg - De lamp, de sneeuwbol en het kompas

Ik keek stiekem al een hele tijd uit, naar een nieuw avontuur van Pol en Polleke. Daarom kon ik het boek niet lang weerstaan, het riep mijn naam. Het eerste avontuur was zo leuk ( de reizende poefjes ).

Nu ga je mee naar de kust van Cornwall, Engeland. Pol en Polleke gaan daar naar toe op vakantie, met hun ouders, oom en tante en neefje Noek. Noek is een byzonder jongetje. Hij heeft het syndroom van down, dit zorgt soms voor onbegrip, maar hij weet zich goed verstaanbaar te maken. Noek heeft een eigen wil, hij kan ineens verdwijnen of iets uithalen dat niet door de beugel kan. Hij komt hierdoor snel in de problemen.

Het is een groot avontuur. Door middel van een aantal magische voorwerpen en hulp uit een onverwachte hoek, moeten ze proberen om Noek weer veilig thuis te krijgen. Hulp krijgen ze van een aparte strandwacht en een hele grote vogel. De magische voorwerpen zijn dus een kompas, een toverlamp en een sneeuwbol. De wereld waarin ze terecht komen, zit bordevol magie en fantasie.

Ik denk dat het heel leuk is om voor te lezen of om zelf te lezen. Het is leerzaam en spannend. Je krijgt een kijkje in een andere cultuur, maar ook in een andere wereld. Het roept verschillende sferen op.. Bijvoorbeeld Oosters, maar ook de kerstsfeer. Dus je kunt het in alle seizoenen lezen. Je kunt er heerlijk bij wegdromen. Het is een een magisch kinderboek. Maar als volwassene is het ook erg leuk om mee te maken.

Het leest vlot en de illustraties lijken zo uit het verhaal naar je toe te komen. Wederom weer een superleuk avontuur, waar je doorheen vliegt.

Kinderen en volwassen moeten blijven dromen. Met dit boek lukt dat 100%.

Ik geef het 5*****.