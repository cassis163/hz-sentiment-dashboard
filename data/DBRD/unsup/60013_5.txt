In Leven voor de liefde maken we kennis met Hope Anderson en Tru Walls. Ze ontmoeten elkaar op het strand van Sunset Beach en meteen is er een klik. Na een paar dagen, wanneer de vakantie van zowel Hope als Tru afloopt komen ze tot een hartverscheurende keuze. Ze moeten kiezen voor hun familie of hun persoonlijk geluk.

De cover van het verhaal past mooi in het rijtje met andere Nicholas Sparks boeken. Twee personen die op het punt lijken te staan om elkaar te kussen. De cover geeft weinig prijs over het verhaal, maar hij is zeker wel mooi.

Nicholas sparks wist mij vanaf het eerste moment beet te pakken met zijn verhaal. Ik moest verder lezen om te weten hoe het afliep met de liefde tussen Tru en Hope. Zouden ze na deze week elk terug gaan naar hun eigen leven, of zouden ze voor elkaar kiezen? Deze keuze zorgt ervoor dat ik het boek niet kan wegleggen.

Wat mij heel erg opviel is dat er in dit nieuwe boek van Nicholas Sparks echt maar twee personages zijn. Meestal is er één of twee hoofdpersonages en nog tal van bij-personages. Hier is dit absoluut niet het geval. Tru en Hope weten het verhaal volledig met zijn tweeën te dragen. Er worden wel andere namen genoemd, maar niemand komt fysiek voorbij in het verhaal. Het is een gave van Nicholas Sparks om dit klaar te spelen. Er zijn weinig auteurs die erin slagen om een verhaal volledig recht te zetten rondom twee personages.

Voor ik aan dit boek begon had ik wat schrik, zijn vorige boek, Wij Twee, was een grote tegenvaller. Ik had dus schrik dat hij verder ging gaan, gelukkig is dit niet het geval. Ik was helemaal overtuigd van dit boek, laat er maar snel meer Nicholas Sparks komen!

Nicholas Sparks wist mij vaste te grijpen door te tonen hoe liefde kan zijn. Een dikke vijf sterren!