Nick en Jayden communiceren met elkaar door middel van gebarentaal en geheimtaal om anderen niet op de hoogte te brengen van wat ze denken en wat ze willen gaan doen om de wereld voor een ramp te behoeden.
Ze komen er uiteindelijk ook achter dat een nieuwe game neerzetten niet zo eenvoudig is; daar komt zeker meer bij kijken.

De soms wat futuristisch aandoende snufjes zijn heel leuk verwerkt in het verhaal; ik moest soms aan de tekenfilm De Jetsons denken tijdens het lezen. Deze Amerikaanse tekenfilm werd uitgezonden door
NTS (14 november 1965 - 24 april 1966) en Veronica (1 oktober 1986 - 15 april 1987 / 6 april - 28 september 1988).

Nick en Jayden leren tijdens dit avontuur meer op hun eigen krachten en kennis te vertrouwen en worden zich op een hardhandige manier er van bewust gemaakt dat iemand in werkelijkheid heel anders kan zijn dan hij of zij zich voordoet.
“Hij keek naar het van haat vertrokken gezicht, waarvan de kaak begon op te zwellen. Dat iemand die er zo mooi uitzag, van binnen zo lelijk kon zijn.”

Breinsteins Missie is een spannend avonturenverhaal voor de jeugd vanaf 11 jaar waarin ook de humor zeker niet ontbreekt.
Ik heb dit boek graag gelezen.