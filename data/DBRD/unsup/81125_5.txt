Noa weet ternauwernood uit de loods te ontsnappen. Ze heeft geen idee waarin ze is beland en wat ze met haar hebben gedaan. Ze is een meisje van de straat dat is opgegroeid in pleeggezinnen en jeugdinstellingen. Ze heeft geleerd zich te verbergen en te overleven, dat is nu voorlopig haar redding.

Een andere tiener (uit een welgesteld gezin), Peter, ontdekt in zijn vaders bureau een dossiermap met als titel 'Project Persefone'. Hij is een hacker en probeert via internet bij het in het dossier genoemde bedrijf binnen te komen. Even later wordt zijn deur ingetrapt door een groep mannenÂ…

Noa en Peter zijn allebei lid van dezelfde groep hackers. Samen gaan ze op zoek naar wat er met elk van hun gebeurd is, en al snel blijkt dat ze slachtoffer zijn van dezelfde mensen.
Wat ze ontdekken is gruwelijk en is een ingewikkeld web met grote bedrijven, medische experimenten en corrupte overheden.

Ze worden prooi in een klopjacht vol spanning en actie. Die spanning en actie raast zonder stop door het gehele boek. Het is vooral hun skill als hackers die ze de kans geeft om terug te vechten en de opkomende vriendschap en groeiend wederzijds vertrouwen.

Het is een YA-thriller met tieners die op hun eigentijdse manier strijden tegen misdadige bedrijven en corrupte overheden. De personages zijn sterk maar hebben ook elk hun onzekerheden en staan ondanks hun sterk verschillende achtergrond allebei kritisch t.o.v. de wereld van de volwassenen.

Dit boek is het eerste deel van een serie en toont de top van de ijsberg van een misdadig complot waarvan vooral straatjongeren het slachtoffer worden.
Een goede thriller voor jongeren en ook voor volwassenen die eens willen kruipen in de huid van tieners van deze tijd.