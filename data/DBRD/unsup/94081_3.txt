Wat een pakkend verhaal wordt hier neergezet in Ommekeer. Carol Vanholen neemt je vanaf de proloog mee in haar familieperikelen en alle ellende wat daar bij komt kijken. Het overkomt ze, waarom is dat dan en de gevolgen zijn groot voor haar en haar broers. Het switchen van het heden naar het verleden door middel van de stukken die Carol schrijft is aan de ene kant heel mooi gedaan. Aan de andere kant is het soms ietwat warrig en geeft het spoilers weg voor het vervolg van het verhaal. Dit haalt de factor spanning ietwat onderuit, maar het blijft echter aan alle kanten een intrigerend verhaal wat je wil blijven volgen. Er worden namelijk ook teasers uitgedeeld en daar houden we van.

Qua schrijfstijl leest het heerlijk weg. Ester hanteert een beschrijvende pen waar ik wel af en toe een daadwerkelijk dialoog mis. De personages staan als een huis en worden mooi neergezet. Af en toe vliegt het qua geloofwaardig ietwat de bocht uit. Wanneer een hart weer begint te kloppen door een val tegen een auto, c.q. smak tegen de grond, dan vind ik dat net even wat minder mooi bedacht. Zo waren er nog wat zaken waar ik even mijn bedenkingen bij had.

Ester werkt vervolgens naar een prachtig einde toe. Prima plot en een geweldige afsluiting van het eerste deel van deze misdaadserie. De titel komt fantastisch tot zijn recht en er liggen volop openingen voor het tweede deel!

Drie en halve sterren voor Ommekeer.

Karin Meinen-Samenlezenisleuker