De reiziger, zoals de titel al doet vermoeden, neem je mee op reis door Duitsland. Of beter gezegd, op de vlucht door Nazi Duitsland. Het verhaal speelt zich af voor de uitbreking van WereldOorlig 2, en gaat over de start van de joden vervolging in Nazi Duitsland. Silbermann (het hoofdpersonage) is de persoon waarmee je deze hele reis maakt.

Het boek is geschreven ten tijde van deze periode, en dat geeft het natuurlijk wel een zeer unieke indruk. Zoals het geschreven is, lijkt het soms ook wel alsof je met een soort drone het hele verhaal kunt volgen. Alles wordt mooi uitgeschreven vanuit het standpunt van Silbermann, en kun je perfect zijn gedachte volgen. Maar net daar schuilt soms het kleine adertje onder het gras, want het is soms moeilijk om alle beslissingen te volgen op de manier zoals Silbermann het beleefd, het gebeurt soms nogal vanuit een afstandelijk standpunt. Maar tegenovergesteld, wanneer Silbermann ook vol passie aan dingen begint of zaken onderneemt, wordt dit ook op een zeer vlotte en meeslepende manier geschreven.

Uiteindelijk kom je bij de conclusie dat ondanks 'een oud boek te zijn', dit onderwerp nog steeds in hedendaagse context geplaatst kan worden, en is dit weeral maar eens een verhaal dat niet vergeten mag worden!