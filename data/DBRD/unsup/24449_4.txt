Sanne Philips groeit op bij haar grootouders nadat haar moeder Emma verdween toen Sanne 10 jaar oud was. Niemand weet wat er met haar gebeurd is, Emma is nooit terug gevonden. Sanne werkt inmiddels als rechercheur in Hoorn samen met haar collega Luca Bora. Wanneer Sanne na 24 jaar een envelop ontvangt met daarin de ketting die zij aan haar moeder gegeven heeft toen zij jarig was besluit zij de zoektocht naar haar moeder weer te openen. Met behulp van paragnost Will de Jager krijgt zij aanwijzingen waar zij verder mee kan, het roept echter ook nog meer vragen op. Er zijn verschillende vermissingen geweest en Sanne neemt ook deze cold cases mee in haar onderzoek. Daarnaast is er de zaak rondom de 17-jarige Klaver Ecksteen die mogelijk mishandeld wordt door zijn moeder. Wanneer Mary Lou Steen dan ook nog als vermist wordt opgegeven lijkt de zoektocht naar haar moeder op een tweede spoor te komen.

“Ik heb het recht op antwoord na al die jaren die je mij hebt ontnomen. Door jou is mijn toekomst verminkt, ben ik verloren.”

De cover is bijzonder mooi en passend bij het boek, het straalt enorme eenzaamheid uit. De cover geeft mij gelijk het gevoel van onbehagen wat dan ook helemaal doorsijpelt in het verhaal. Wat een geweldig boek, dit 4e deel van de VT-reeks is erg verontrustend. Dat is het gevoel wat me het hele verhaal vastklemde. Dat in deze #MeToo tijd dit boek komt is qua timing geweldig. Het zal je gebeuren…
Het is bijzonder dat Melissa dit soort verhalen kan schrijven en dit zo op het gevoel laat spelen. Ze heeft een hele lieve persoonlijkheid waardoor het ongelofelijk is dat zij dit uit haar pen weet te wringen. Heb regelmatig met bevroren afgrijnzen doorgelezen. Je wilt niet doorlezen maar je moet gewoon. Gewoon omdat je voelt dat er nog meer komt. Mede hierdoor zal ik het boek niet bij iedereen aanraden, absoluut niet geschikt voor tere zieltjes. Ik geef 4,5 ****(*) sterren voor dit boek.
Ik wil Thrillzone heel erg bedanken dat ik mee heb mogen lezen met de leesclub van dit mooie boek.