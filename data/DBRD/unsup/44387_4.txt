Waarom verdrinken vissen niet, die vraag hebben mijn kinderen ooit een keer gesteld en dan is het best lastig om hier als ouder een begrijpend antwoord op te geven. Dit boek is een zeer handig hulpmiddel ervoor. Als ze zelf al kunnen lezen dan zoeken ze de vraag op en krijgen dan een korte maar zeer duidelijke uitleg. Kunnen ze nog niet zelf lezen dan is voorlezen ook een optie. Vooral door de leuke foto's en tekeningen in het boek is deze geschikt voor alle leeftijden.
Sommige vraagstukken, zoals waarom likt een kat aan zijn kont, leveren enorme lachbuien op bij de kinderen (en ook bij de ouders natuurlijk).
Het boek is zo gebonden dat het plat op tafel kan liggen zodat de bladzijden niet omslaan als je ze niet tegen houdt, nadeel is dat het boek wel sneller beschadigd. Daarnaast is het een kleurrijk geheel. Wat ik wel iets minder prettig vond is het lettertype, dat is voor kinderen die net lezen best lastig.
Kortom een erg leuk, leerzaam en grappig boek dat geschikt is voor jong en oud.