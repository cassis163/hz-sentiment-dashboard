In 1945 gingen onze ouders weg en werden wij toevertrouwd aan de zorgen van twee mannen die mogelijk crimineel waren.
Zo begint Blindganger van Michael Ondaatje die in mijn ogen vooral bekend is geworden door het verfilmde The English patient.

Dit begin dwingt je op een hele positieve manier tot doorlezen. De criminelen met de prachtige bijnamen De Mot en De Schicht spelen een grote rol in het leven van verteller Nathaniel en zijn zus Rachel. In de naoorlogse jaren als de ouders van Nathaniel en Rachel naar Singapore verhuizen worden ze opgevangen en beschermd door deze twee heren.
In prachtige zinnen, die je als lezer rustig tot je moet nemen, ontplooit zich langzaam de waarheid over moeder Rose.
Een boek waar ik van A tot Z van heb genoten.