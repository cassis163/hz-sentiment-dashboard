Rode handen – Danielle Pasma.

Waar moet ik beginnen? Toen ik het boek uit had, heb ik eerst nog een paar uur zitten denken over wat ik nu heb gelezen en dit zeker niet in negatieve zin. Het is geen boek wat je ‘even’ door leest , terwijl het wel heel fijn en vlot geschreven is. Het laat je nadenken over wat er nu daad werkelijk gebeurt.

Het gaat over Amber, moeder en vrouw. Ze is opzoek naar haar innerlijke rust. Ze wordt geconfronteerd met haar vorige leven, namelijk Tamás. Een ongerepte jongen die in de middeleeuwen leven. Gedurende het boek ga je van het heden naar zijn tijd. Amber leert steeds meer over hem en ze raken steeds meer verstrengeld. Je leeft als het ware in twee verschillende werelden welke recht tegen over elkaar staan. Amber raakt steeds meer in de war en heeft het emotioneel erg zwaar. Zij is dan ook niet de enige die hier onder gaat lijden.

De lees ervaring begint eigenlijk al met de kaft. Schitterend. Het verteld veel over het boek, doordat je een gezicht ziet wat half man, half vrouw is. Dit is ook een van de redenen dat het boek mij persoonlijk erg trok. Het een spiritueel verhaal naar het zoeken van wie je bent, naar je verleden, een vorig leven. Zelf geloof ik hier absoluut niet in maar het boek is zo goed geschreven dat je toch meer wilt lezen en achter meer wilt komen. Het is een ontzettend spannende roman. Hij is niet alledaags wat hem juist zo aantrekkelijk maakt. Het onderscheid zich van de rest. Meer over de inhoud van het verhaal zal ik jullie niet vertellen, nu je om het boek goed te kunnen begrijpen hem echt zelf zal moeten lezen.

De kaft is voor mij echt een dikke 10. Hij spreekt zo ontzettend. Het verhaal scoort bij mij een 8. Ik vond het een ontzettend leuk en goed boek en raad hem zeker andere mensen aan om te lezen! ☺ Het verhaal heeft mij persoonlijk weten te raken en ik denk dat het weinig mensen onberoerd zal laten.