Ik ben de woorden even kwijt. Wat een verschrikkelijk mooi, meeslepend, grappig, rauw en ook verdrietig boek. Die lieve, excentrieke Finch....wil geen etiket opgeplakt krijgen, wil het zelf oplossen, vechtend tegen machteloosheid en zo vol van zijn ultraviolet. En die dappere, intelligente Violet die de zwaarste verliezen voor haar kiezen krijgt...
Van sommige personages wens je dat ze echt zijn, zodat je ze vast kan pakken en dicht tegen je aanhouden. En nu moet je ze loslaten maar dit boek blijft nog wel even een tijdje bij me.