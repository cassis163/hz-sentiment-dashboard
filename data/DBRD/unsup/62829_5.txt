Mijn eerste boek wat ik las van deze schrijfster. Ik werd meteen meegezogen in het verhaal. Je volgt twee verhalen van Vera in de jaren 30 en van Claire in de huidige tijd. Claire bijt zich vast in de verdwijningszaak van Daniel, de zoon van Vera die tijdens een sneeuwstorm in het begin van mei 1932 verdween. De verhaallijnen komen steeds dichterbij elkaar. En het einde vond ik heel verrassend. Sarah Jio weet de karakters heel levendig neer te zetten. Je leert beide dames erg goed kennen. Ik ben erg benieuwd naar de andere boeken van deze schrijfster, er zijn nog een paar andere vertaald in het Nederlands. Een aanrader voor de liefhebbers van Santa Montefiore.