Omdat ik altijd met plezier de boeken van Simone van der Vlugt lees ben ik aan dit boek begonnen zonder eigenlijk te weten waar het over ging. In dit tweede deel moet Lois al haar tijd steken in een ontvoering van een 11-jarig meisje, Britt. De schrijfster besteed niet alleen aandacht aan Lois maar beschrijft ook uitgebreid wat Britt voelt en meemaakt. En dat vond ik verfrissend in dit deel over de Alkmaarse rechercheur Lois. Het boek is echter ook goed los te lezen.
Alle boeken van Van der Vlugt zijn steeds opgebouwd uit kleine hoofdstukken, soms van 2-3 pagina's
Ik vond het een leuk verhaal maar het is niet echt heel spannend. Het verhaal wordt ook redelijk snel voorspelbaar. En op een gegeven moment ging ik ook sneller door de hoofdstukjes van Britt heen, dan werd dat net even iets te beschrijvend en langdradig. Als je op zoek bent naar een echt goede thriller dan is dit boek waarschijnlijk niets voor jou. Maar als je weet hoe Simone van der Vlugt schrijft (en dat bevalt je) en je op zoek bent naar een boek dat je in een dag uit kan hebben dan is dit een leuk boek voor je.