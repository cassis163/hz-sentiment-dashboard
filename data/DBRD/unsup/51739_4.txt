Na de 5 boeken over de grote scheuring ben ik nu begonnen aan de keizerrijk trilogie. Anders dan de andere boeken speelt dit boek zich volledig af op Kelewan. Waar de eerste boeken zich afspelen in een fantasiewereld die wat weg heeft van middeleeuws Europa ( op de elven en draken na) lijkt het keizerrijk meer op traditioneel Japan.

Het keizerrijk waar dit verhaal zich afspeelt bestaat uit een groot aantal machtige families met veel onderlinge vetes en intriges. De hoofdpersoon komt onverwacht aan het hoofd van een familie te staan en zij moet proberen de eer van haar familie te redden en haar plek proberen te vinden in het machtsspel tussen de verschillende families.

Het boek is knap opgebouwd. Hierbij is de hand van de mede-schrijfster terug te zien. Dit boek lijkt iets meer de tijd te nemen om het verhaal op te bouwen en om de personages zich te laten ontwikkelen.

Kortom goed boek. Binnenkort ga ik aan deel 2 beginnen