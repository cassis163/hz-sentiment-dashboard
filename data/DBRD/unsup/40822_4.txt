In "Nemesis", het tweede deel van de Oslo-trilogie, wordt inspecteur Harry Hole toegevoegd aan het team Roofovervallen nadat een vrouw in koele bloede wordt neergeschoten bij een bankoverval. Samen met collega Beate Lonn zal hij op onderzoek uitgaan om de dader te vinden die verantwoordelijk is voor deze en daarop volgende gelijkaardige overvallen. Harry wordt verder ook betrokken bij een schijnbare zelfmoord van een oude vriendin. Maar Harry heeft zijn twijfels en start een eigen onderzoek, deels ook uit eigenbelang.
Terwijl hij in beide zaken dichter bij de oplossing lijkt te komen, haalt hij zich echter ook steeds meer problemen op de hals.

Jo Nesbo heeft met "Nemesis" weer een spannend boek geschreven waarin meerdere verhaallijnen tot uiting kome, met ook deze keer weer voldoende plotwendingen voor de lezer. Bovendien heeft Nesbo naast actie ook aandacht voor de priv√©-levens van de personages; het drankprobleem van Harry, zijn relatie met Rakel en de problemen die zij heeft met de Russische overheid, de verhouding van Harry met zijn corrupte collega Tom Waaler, het liefdesleven van Beate Lonn ... het voegt allemaal iets extra toe en maakt het lezen van dit boek enkel aangenamer.

Misschien net iets minder goed dan "De Roodborst", maar toch heeft Nesbo ook deze keer weer een stevige actiethriller afgeleverd! Bovendien kijk je na het lezen van dit tweede deel enkel maar meer uit naar het derde deel dat de grote ontknoping moet brengen in een zaak die Harry al langer opgelost wilt zien!