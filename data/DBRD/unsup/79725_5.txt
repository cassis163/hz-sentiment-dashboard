Het boek van Dina-Perla is het soort boek dat je zo meezuigt in het verhaal dat je wel moet blijven lezen. Zelf heb ik het boek in één nacht uitgelezen. De combinatie van fysiek en geestelijk misbruik maakt het naast een aangrijpend boek ook maatschappelijk relevant. In dit boek lees je terug wat jammer genoeg in veel gesloten gemeenschappen voorkomt. Vaak hoor je slachtoffers later vertellen dat veel mensen in hun omgeving achteraf vermoedens hadden, maar dat de stap om actie te ondernemen vaak toch te groot bleek.
Mijn hoop is dat dit boek bijdraagt aan een oplossing voor dit probleem. Dat je door het lezen van dit boek anders naar je omgeving gaat kijken en probeert de helpende hand te zijn voor een kind als Dina-Perla was, in plaats van de persoon die wegkijkt omdat het niet uitkomt.