Met De laatste verzoeking heeft McDermid een behoorlijk complex verhaal geschreven met in de hoofdrol de oude vertrouwde Tony Hill en Carol Jordan. Het verhaal speelt zich af in verschillende delen van Europa en laat weinig misdaadfacetten ongemoeid: georganiseerde misdaadpraktijken, wraak, moord en infiltratie.

De verschillende verhaallijnen worden erg vernuftig naar elkaar toegeschreven. Dit boek mag in elk geval niet ontbreken in de kast van de McDermid fan.