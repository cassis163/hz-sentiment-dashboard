Aller eerst: ik ben mega fan van de boeken van Lis Lucassen. Ik was dus ook super blij dat ik dit boek voor uit mocht lezen! Ik heb helaas door de drukte op mijn werk de laatste tijd niet veel tijd om te lezen. Maar ik had zin in een lekkere NA, en god wat heeft dit boek deze behoefte bevredigd.

Zoals we kennen van Lis schrijft ze vanuit twee perspectieven en maakt ze gebruik van flashbacks. In dit boek lees je vanuit het perspectief van Audrey en van Alec. Even een profielschets.

Audrey is een meisje met een prachtige stem. Ze heeft ooit bij het programma Idols gewonnen en sindsdien is haar moeder helemaal in de ban van de roem die daarbij kwam kijken. Audrey kreeg echter poliepen op haar stembanden. Nu doet Audrey’s moeder er alles aan om Audrey door de audities van The Voice te krijgen. Maar Audrey wil dit niet. Ze wil niet in de spotlights staan. Ze wil een normaal leven leiden. Haar moeder geeft haar alleen niet echt een keus.

Alec is een jongen met een flinke rugzak. Hij heeft veel meegemaakt in het leven maar vindt rust in muziek maken. Hij geeft dan ook muziekles aan jongeren in een buurtgebouw. Maar dan komt de dag dat Audrey zijn pad kruist.

Het is dan ook te voorspellen dat zij hard voor elkaar vallen. Audrey zit door haar leventje als BN’er alleen vast in een relatie die ze niet wil, Alec is bang maar tegelijkertijd ook vastbesloten Audrey voor zich te winnen. Ze bouwen in korte tijd een soort van vriendschap op. De aantrekkingskracht is overduidelijk aanwezig, maar als ze een avondje samen met vrienden van Alec op stap gaan, gaat alles mis.
Alec’s verleden ligt toch niet zover in het verleden dan hij dacht, Audrey lijkt niet los te komen van haar opgedrongen imago en de jongen aan wie ze vast zit.

Er zit niets anders op dan samen te vluchten. Maar wat betekend dat, samen? Wat zijn ze samen? Wie zijn zij zelf als individu? Deze reis betekend zo veel meer dan vluchten voor de consequenties van die ene avond in de kroeg.

Ik ben niet iemand die veel NA leest, maar Lis Lucassen weet me altijd weer te pakken. Dit boek verteld niet alleen een vurig liefdesverhaal, maar vertel je ook over voor jezelf op komen, leren van je verleden, het accepteren van je verleden en jezelf, lief leren hebben en loslaten.