Heel indrukwekkend waarbij je een kijkje krijgt op hoe de mensen leven, denken en doen in Za√Øre. Lieve neemt geen blad voor de mond en laat zich niet bang maken door de 'negatieve' verhalen van 'blanken' over de oorspronkelijke bewoners. Het maakt haar alleen maar nieuwsgieriger na hoe ze echt zijn. Of de vooroordelen echt waar zijn of dat je dat met een flinke pak zout moet nemen.
Het boek leest over het algemeen vlot weg, maar soms had ik moeite met lezen omdat er veel Franstalige zinnen in staan. Het is jammer dat er niet achter die zinnen tussen haakjes de Nederlandse vertaling is geplaatst. Niet iedereen die het boek leest, kent Frans. Wat me overigens verbaasde dat er in Congo zoveel Frans werd gesproken, maar dat blijkt dus te komen doordat er zoveel Belgen hebben gewerkt en gewoond. Ook vond ik het soms langdradig.
Het is in ieder geval een mooi stukje geschiedenis van hoe het tot sowieso 1985 was. Je leest hoe ze toen omgingen met bijvoorbeeld als iemand was overleden, hoe ze toen leefden, de verschillen tussen arm en rijk en de verhoudingen tussen blank en zwart.