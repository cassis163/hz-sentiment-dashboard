Wow, wow, wow, wat zit dit boek góéd in elkaar!

"Misschien maakt het vasthouden aan onze diepste geheimen ons leven wel tot een hel, en is de opluchting als we ze uitspreken een stukje hemel op aarde."

We zijn zo'n twee jaar verder na het tweede boek en dit keer is er een zaak waarbij een transseksueel van politiek bekende ouders is vermoord. Smoky en haar team worden op de zaak gezet en het blijkt dat "De Priester" aan de gang is, die wel een erg bijzondere denkwijze heeft...

Allereerst ben ik heel blij dat ik eventjes een paar weekjes rust heb genomen tussen het tweede boek en dit boek. Er wordt hier ook genoeg teruggeblikt naar gebeurtenissen uit de voorgaande boeken, maar het gaat gelukkig wel op een milde manier, lopend en passend in het verhaal
.
Ondanks dat dit verhaal veel met de bijbel te maken heeft, waar ik persoonlijk niks mee heb, gaat het over zoveel meer! Goed en kwaad, zwart en wit, ja en nee.. Denk aan deze dingen. Gruwelijkheden die op een of andere manier toch goedgesproken werden in mijn hoofd, heel bijzonder! Echt, wat een pareltje!

De personages zijn wederom weer krachtig en ontzettend realistisch neergezet. Geen superhero's, maar échte personen met hun eigen problemen en hun eigen manieren om hier mee om te gaan. Ontzettend sterk! Doordat het in de ik-persoon geschreven is, heb je het gevoel alsof je zelf ook deel uitmaakt van het team. Laten je meedenken, laten je vooruit denken.

Enige wat ik persoonlijk erg jammer vind ik dat vele gewauwel over God. Ondanks dat het echt wel een diepere betekenis heeft, stoorde het me meer dan ik had verwacht. Daarom 4*.