Dit bijzondere verhaal speelt zich grotendeels af in de toko van Hardi. Drie bejaarde mannen brengen hier grotendeels hun dagen door. Ze zijn oud bandleden van de Honolulu Kings. De toko noemen ze het Instituut voor orale Indische geschiedenis. Veel mensen komen hier vertellen wat hun is overkomen tijdens de Bersiap en de gruwelen uit de Jappenkampen. Ook Hardi is een getraumatiseerde man. Als er op een dag tegenover zijn toko een sushirestaurant komt worden oude wonden weer opengereten bij hem. Zijn verleden komt boven en hij doet een bekentenis bij de Vrijmetselarij.


Erg beeldend zijn de personages in Honolulu King beschreven. Het is een fijne leeservaring, je ruikt en proeft bijna het Indische eten. Het geeft je een kijkje in de wereld van de Vrijmetselarij. Tevens is het ook een familieverhaal met aan het einde een onverwachte twist.