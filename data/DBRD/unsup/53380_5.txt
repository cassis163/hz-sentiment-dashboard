Ronald Giphart (1965) komt uit een geslacht van lucullussen (lekkerbekken) zoals hij zelf zegt.
Zijn moeder was een klassieke keukenprinses, zij maakte het liefst alles zelf klaar, geen pakjes en zakjes.
Tijdens het schrijven van de roman Troost over een chefkok ging Ronald zich verdiepen in het culinaire leven.
Hij heeft oa. stage gelopen bij Jon Sistermans, een chefkok met 2 Michelin sterren.
Sinds die tijd kookt Ronald veel en hij is in binnen- en buitenland op zoek naar het ultieme gerecht.
Ook schrijft hij artikelen met recepten voor diverse tijdschriften en kranten.
Veel van deze artikelen zijn nu gebundeld in Smakelijk!

Ik was blij verrast toen ik Smakelijk! opgestuurd kreeg door Uitgever Thomas Rap om te recenseren.
Ik wist niet dat Ronald Giphart ook over koken met bijbehorende recepten schrijft.
Ik ken hem van de bekende romans, Ik ook van jou en Phileine zegt sorry.
Het boek ziet er heel aantrekkelijk uit, op de cover staat een soort vaas met pollepels erin in een mooie kleur rood.
Ik kreeg meteen zin om te gaan bladeren in het boek.
Er staan meer dan 100 recepten in, de recepten staan door elkaar.
De recepten worden ingeleid met een verhaal dat over het recept gaat.
De verhalen zijn vaak grappig en gaven mij regelmatig een gevoel van herkenning.
Ronald Giphart heeft duidelijk beschreven hoe het gerecht gemaakt moet worden.
Hierdoor is het boek ook geschikt voor de beginnende koker.
Aan het einde van het hoofdstuk staat een overzichtelijk boodschappenlijstje.
Ik heb inmiddels de lasagne en de curry gemaakt en het was heerlijk.
Ik heb Smakelijk! een vast plekje in mijn keuken gegeven.