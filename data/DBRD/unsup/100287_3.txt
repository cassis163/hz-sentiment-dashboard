Op de cover staat, onder de titel, 'kraak de code!' en op de binnenflap staat nog eea over interactieve boeken.
Hierdoor kregen zowel mijn junior als ik het idee dat je als lezer echt iets moest ontdekken.
Dat viel wat tegen; in het pretpark krijgen de kinderen in iedere attractie een letter, waar ze een zin mee moeten maken in de laatste attractie om daarin te kunnen. Als lezer krijg je uiteraard mee wélke letters, en kún je wel meepuzzelen, maar veel stelt dit dus niet voor.

Wel is het boek bést spannend, althans, voor de doelgroep.
Echt eng wordt het net niet, maar de mysterieuze man en de spannende attracties (en daarmee bedoel ik geen achtbaanachtige attracties, dat is niet spannend in een boek. Wél in het echt overigens, brrrr mij niet gezien) zorgen er absoluut voor dat je blijft lezen... want hoe loopt dit af?

Voor de écht fanatieke lezers onder de jeugd is dit een fantastisch boek, want álles in het Boekenbos gaat over... boeken dus! http://www.watiknouvind.com/2018/06/wat-ik-nou-vind-van-het-boekenbos-van.html