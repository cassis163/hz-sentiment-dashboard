Emerald is na het verlies van haar zus niet meer zichzelf. Ze vind dat de dood van haar zus haar schuld is. Daarom straft ze zichzelf, dit doet ze d.m.v. automutilatie. Voor de buitenwereld houdt ze de schijn op, maar stiekem heeft ze een plan.

Na het overlijden van haar vader heeft Liv behoefte aan rust. Daarom verhuizen zij en haar moeder naar de andere kant van het land. Voor een frisse en een nieuwe start. Haar schooljaar lijkt rustig te beginnen, totdat ze Emerald ontmoet. Ze worden vriendinnen, maar Liv heeft het gevoel dat ze dingen voor haar verbergt…


Ik kijk Emerald aan. Ze kijkt terug. Voor dit project moeten we buiten school om afspreken. Ik ga Emeralds huis zien en haar kamer. Dit is mijn kans om meer te weten te komen over de Emerald die zo vaag en afwerend reageert, en dan weer een zelfgemaakte schets voor me mee naar school neemt. Misschien dat ik meer antwoorden vind in haar leefomgeving. Ik ben in ieder geval benieuwd naar wat ze voor me verbergt. Emerald lijkt het ook te beseffen: ze zal me toe moeten laten in haar leven.

In fatale beloftes volgen we Emerald en Liv. Elk hoofdstuk wordt er van perspectief gewisseld. Daardoor leer je beiden personages goed kennen. Na enkele hoofdstukken word je als lezer helemaal in het verhaal getrokken. Doordat de hoofdstukken kort zijn komen bepaalde gebeurtenissen extra goed binnen, dit komt ook door het onderwerp van het boek. Door de combinatie van een fijne schrijfstijl en de spanning leest het vlot weg. Je moet verder lezen, omdat je voelt dat er iets gaat gebeuren. Door de aangrijpende hoofdstukken zet het boek je aan het denken. Fatale beloftes is een boek met een verhaal, een boek wat je bijblijft en die blijft hangen als hij uit is.



De cover van fatale beloftes is eigenlijk niet heel bijzonder. Het trekt niet echt de aandacht en waarschijnlijk pak je fatale beloftes hierdoor niet gauw op als je het in een boekwinkel zou zien staan. Jammer, want het is een boek wat een belangrijk onderwerp bespreekbaar maakt.

Fatale beloftes is een boek wat je aan het denken zet. Het is een boek met een boodschap dat niet altijd alles is zoals het lijkt.

Let op! Dit boek bevat schokkende scènes over zelfbeschadiging.