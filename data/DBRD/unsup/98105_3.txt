Het verlies ben ik met veel enthousiasme begonnen, na met evenveel bewondering De verdenking gelezen te hebben. In het begin is het verhaal een beetje ingewikkeld en zijn de relaties tussen de verschillende personen moeilijk vast te houden. Naarmate het verhaal vordert blijken er onverwachte dingen te gebeuren waardoor deze relaties wat meer vanzelfsprekend gaan worden. Uiteindelijk begint er een lange plot die steeds weer verrassende wendingen neemt en soms wel ietwat aan geloofwaardigheid inboet. Omdat er zeker nog veel mensen van dit boek willen gaan genieten, is het niet mogelijk om hier verder toelichting op te geven. De kwalificatie die ik aan dit boek geef is "goed" dus drie sterren. Waren een paar gebeurtenissen niet zo 'toevallig' dan was een ster erbij dik verdiend. Mijn mening dat Michael Robotham een goed geschreven verhaal kan leveren blijft hierbij volledig overeind.