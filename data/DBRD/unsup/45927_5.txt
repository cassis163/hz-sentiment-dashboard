Ja! Dit was er volledig op. Wat een verhaal... Het enge is dan nog de achterliggende betekenis: waarheid.
Een feest waar je even 'echt kunt leven' lijkt allemaal leuk, tot er wat drastisch gebeurt met één van de gasten. Dan denk je al gauw dat het verhaal over is. Alles ging over dat Feest, het begin van het boek zijn een heleboel jongeren die helemaal in de ban van zijn.
Ik had dus geen hoge verwachtingen aangezien er weinig te beleven viel aan een stel jongeren die uit hun bol gingen. Zat ik daar even mis.

Het verhaal vertelt de weg die de gasten afleggen nadat de politie zich ermee moeit. Daarnaast spelen enkele personages zelf een soort van detective rol.
Het einde was voor mij een gigantische plot twist. Ik bedoel maar, deze zag ik volledig niet aankomen en kon ik ook niet zien aankomen. Met de simpele reden dat er totaal geen hints waren naar de dader.
Het laatste hoofdstuk suste me dan ook. Een beetje uitleg over wat er precies gebeurde. Ik kon de dader en het motief begrijpen. We willen allemaal ergens thuishoren en geaccepteerd worden door onze vriendengroep. Dat maakte het net zo realistisch en heel begrijpelijk. Zonder dat hoofdstuk zou de lezer in een zwart gat vallen.
Het laatste zinnetje van het boek greep me gelijk. Een extreem open einde noemen we zoiets. Deel 2? Besta je? Kom je? Antwoorden misschien?
Hoewel dit open einde me weer dagen gaat laten piekeren, heb ik ontzettend genoten van dit boek.

Al ben ik nieuwsgierig geworden naar de waarheid achter dit boek.