Heel eerlijk? Als dit boek niet bij het "slechts €1,88 per boek" stapeltje bij de Action lag, had ik dit boek waarschijnlijk niet meegenomen.
De kaft is namelijk wit. Helemaal wit. Met in reliëf de letters van de titel (Albino dus) erop. Dus het valt niet te ontkennen dat de kaft en de titel wel bij elkaar passen.

Het boek wordt op de achterflap een 'mysterieuze YA-roman' genoemd.
Persoonlijk denk ik dat deze term (YA) voor té veel boeken wordt gebruikt, en dat dit ook erg breed is. Ik denk dat voor de jongere YA's dit boek wel wat pittig is.
De communicatie tussen leerkrachten en leerlingen bijvoorbeeld, zijn niet van het niveau waarop ik ze vroeger had, ik denk dat ik dan subiet gestopt was met school en me ergens onder een steen was gaan verstoppen. Goedemorgen!

Ok, verder met het boek.
De spanningsopbouw naar "wat is er vorig jaar dan gebeurd?" is echt wel goed. In mijn hoofd werd dit alsmaar groter. Wellicht omdat ik anders voornamelijk thrillers lees? Hierdoor viel de daadwerkelijke gebeurtenis mij een beetje tegen (ik begrijp dat dit voor de personages zelf wat bot overkomt, maar gelukkig lees ik alleen hún verhaal en zij niet het mijne ).

Ook snap ik de acties van Vanessa niet helemaal. De hele gebeurtenis op de basisschool voegde m.i. niet veel toe aan het verhaal, en bovendien, what are the odds?

De overeenkomst tussen dit boek en '13 reasons why' was ook overduidelijk aanwezig, maar vooruit.

Speciale vermelding voor de inscriptie boven de poort van de Irving School:
"Enter here to be and find a friend"
Dit zou boven de ingang van iedere school moeten staan. Of werkplek. Ik denk erover om deze uitspraak naast mijn voordeur te hangen. Voor deze uitspraak alléén; 5 duimpjes!

Al met al vond ik het best een oké boek, maar de voorin gequote lovende woorden uit de pers
("Zal je vrijwel zeker een andere kijk geven op je eigen handelen - misschien zelfs op de wereld" en "∼een verhaal over de verlossende kracht van kunst")... nee, dat vind ik écht te veel eer.

Maar heey, dat is míjn mening.
Ga het gerust lezen om je eigen mening te vormen. Voor nog geen 2 euro kun je je geen breuk vallen.
En als je dan toch in die bak loopt te graaien (waarom altijd onderin? Je zit er NOOIT charmant bij zo, echt niet!) kijk dan meteen of je nog een ander leuk boek vindt. En laat het me dan even weten!

Voor dit boek 3 van de 5 duimpjes.

http://www.watiknouvind.com/2017/08/wat-ik-nou-vind-van-albino-van.html