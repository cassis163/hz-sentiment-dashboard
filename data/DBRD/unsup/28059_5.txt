Goed, je moet er even inkomen, maar dan krijg je ook wat! Een ongelooflijk verhaal over academische kringen het Boston in de tijd van de Amerikaanse Burgeroorlog. Als er één boek aanspraak mag maken op het predikaat 'literaire thriller' dan is het dit boek wel. Ik heb na lezing meteen La Divinia Commedia van Dante aangeschaft, zo intrigerend vond ik de verwijzingen in De Dante-club. Pearl schrijft zo beeldend dat ik het gevoel had dat het allemaal echt gebeurd was (dat schijnt ook deels zo te zijn, behalve die ijzingwekkende moorden dan). Ik heb het boek in de eerste Amerikaanse editie gelezen, een prachtuitgave. Jammer dat de Nederlandse uitgever op de Midprice editie een aanbeveling van Dan Brown heeft gezet, want Pearl steekt met kop en schouders boven die pulp uit. Wie denkt dat ik ongelijk heb, daag ik uit voor een vergelijking!