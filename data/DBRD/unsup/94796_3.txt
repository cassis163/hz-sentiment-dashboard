Duizend hoog door Katharine McGee.

De proloog pakte me meteen, het maakte me nieuwsgierig! Wie was het?! Natuurlijk had ik vanaf het begin een vermoeden wie het was in de proloog, maar was mijn vermoeden correct of ging het om compleet iemand anders?...... daar zul je toch zelf achter moeten komen door het boek te lezen en je eigen gedachten erop los te laten!

Na de proloog had ik moeite om in het verhaal te komen, je krijgt meteen te maken met zoveel verschillende personages en verhaallijnen, dat ik het in het begin lastig vond om ze uit elkaar te halen.. Welke verhaallijn hoorde nou ook alweer bij deze persoon? Toen ik eenmaal doorhad wat ieders verhaal was en hoe ze als personage in elkaar staken kreeg ik plezier in het lezen van dit boek. De geheimen, de intriges, wat iedereen doet om hun eigen geheim veilig te stellen, het houdt je nieuwsgierig, en geïntrigeerd. Toch bevatte dit boek ook wat elementen waar ik zelf geen fan van ben, ik zal degene waar ik zelf echt niet van hou niet benoemen aangezien ik het verhaal dan spoil.

De vele verschillende personages die je tegenkomt in het boek hebben allemaal wel iets waardoor je met ze meeleeft, maar ook een aantal hebben een aantal eigenschappen waardoor ik me aan ze ergerde, zo is het natuurlijk ook in de realiteit, iedereen heeft wel wat. Dit maakte het verhaal ook wat realistischer, niemand is perfect, ook al lijkt dat op het eerste oog wel zo. Neem nou Avery Fuller, ze woont helemaal bovenin de Toren, is genetisch perfect ontworpen, draagt de mooiste kleding, heeft de beste spullen en de mooiste woning, ze kan elke jongen krijgen die ze wil. Haar leventje lijkt gewoon perfect, totdat je erachter komt dat hetgeen wat ze echt wil , ze nooit zal kunnen hebben...
Toen ik dat las in de synopsis van dit verhaal, was ik meteen ontzettend nieuwsgierig, wat zou ze dan willen?! En waarom kan het niet? Toen ik erachter kwam wat het was snapte ik meteen waarom het niet kon, en ik had medelijden met haar, maar ook weer niet.. Ik dacht op een moment echt wel: Doe even normaal...” Ook vond ik haar op sommige tijden echt een vreselijk persoon, heel egoïstisch eigenlijk... Mijn favoriete persoon in het boek was denk ik toch Eris, je ziet haar zo duidelijk veranderen in het verhaal, ze groeit echt als karakter en dat was heel fijn om te lezen! Een andere favoriet van mij is Rylin, hoe ze toch terecht komt boven in de toren, dingen moet doen die ze echt niet wil, en dan ook nog verliefd wordt.. De verhaallijnen van deze 2 vond ik het leukst om te lezen! En zeg zou zelf, Rylin & Eris zijn echt hele toffe namen!

Dan de wereld waarin het zich afspeelt, het speelt zich gewoon af op aarde, in New York om precies te zijn. Alleen is de Toren waarin ze zich bevinden eigenlijk een hele wereld op zich. De verschillen tussen arm en rijk zijn zo overduidelijk, ook dit maakte het verhaal heel interessant voor mij. De Toren vond ik heel apart, een wereld in een wereld waar alles geregeld wordt door technologie, een heel leuk concept wat Katharine naar mijn mening ook heel leuk heeft uitgevoerd. Wat ik echt heel tof vond aan dit verhaal was het futuristische, all die technische snufjes! Het zou zo ontzettend cool zijn als dit bestond en we het ook echt konden gebruiken! Wat die snufjes zijn ga ik natuurlijk niet vertellen, daar moet je zelf achter komen wanneer je het boek leest! *mompelt iets over hele coole contactlenzen... *

Al met al vond ik het een leuk verhaal en ben ik ook zeer benieuwd naar het volgende deel dat ik zeker ga lezen!
Voor lezers die houden van Gossip Girl & Pretty Little Liars is dit echt een aanrader, je wilt na het lezen van boek 1, meteen verder naar deel 2! Je wilt gewoon weten hoe het afloopt met alle karakters, krijgen ze wat ze willen? Of gaat alles helemaal verkeerd? Dus neem het maar van deze ambassadeur van Duizend hoog aan, LEES HEM! DOE HEM NU METEEN IN DE PRE-ORDER! Het is echt een leuk verhaal!

Rating: 3.5/5.