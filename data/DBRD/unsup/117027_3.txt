Weer een goed boek van Karin Slaughter, alhoewel ik ze wel beter heb gelezen van haar. Echte spanning zit niet in het boek, alleen op het laatst wordt het nog een beetje spannend.
Na lange tijd keert Sara terug voor een vakantie naar Grand County. Ongewild wordt ze geconfronteerd met de verdrinking van een jonge studente. Een zwakbegaafde jongen wordt gezien als verdachte, maar voordat Sara hem kan spreken pleegt hij zelfmoord. Met zijn bloed heeft hij de woorden IK NIET geschreven op de celmuur. Het vermoeden bestaat bij Sara dat Lena een rol heeft gespeeld bij de zelfmoord. Ze vraagt hulp van Will Trent van GBI maar of zijn hulp op prijs wordt gesteld? Hij stuit op een muur van tegenwerking. Maar langzaam ontrafelen Sara en Will de geheimen, maar komen hierdoor niet nieuwe levens op het spel te staan?
Ik zal de boeken van Karin Slaughter wel blijven lezen, maar ze komen niet meer bovenaan mijn snel te lezen lijstje te staan.