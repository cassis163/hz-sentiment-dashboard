Verliefd en verloren gaat over Gabe Sullivan en Megan Harris. Gabe is brandweerman en redt Megan en haar dochtertje Summer uit hun brandend appartement. Hun relatie komt tot bloei, maar het verleden achtervolgt zowel Gabe als Megan..

In dit verhaal zuigt Bella Andre je helemaal mee. Het is een verhaal vol liefde en romantiek. Dit is het derde deel van de serie, maar is ook goed los te lezen.

De personages zijn niet heel diepgaand en het is misschien niet allemaal goed uitgewerkt. Toch is het een verhaal dat je meeneemt. En misschien is dat wel belangrijker?

Het is een romantisch verhaal met mooie romantische elementen, maar je moet geen diepgaand tafereel verwachten. Toch vier sterren, omdat het verhaal leuk is en je als lezer verliefd wordt op de hoofdrolspelers.