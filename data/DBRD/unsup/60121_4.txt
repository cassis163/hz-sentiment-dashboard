Het eerste deel van een nieuwe Nieuw Zeeland trilogie van Sarah Lark begint met de Tijd van de Vuurbloemen. Het start met de levens van de Duiste Ida en de Nieuw Zeelandse Cat.

De personages Cat en Ida beginnen jong. Vooral Cat heeft een moeilijke start. Het is knap zoals Sarah Lark dat weet neer te zetten, Cat heeft gelijk de sympathie van de lezer.
De tweede verhaallijn is die van Ida, een dochter van een strenggelovige kolonist, een kortzichtige en enorm zelfingenomen, eigenwijze man, die het leven van zijn dochter compleet bepaald. Het personage Ida worstelt met haar gehoorzaamheid en de wil om vrij te zijn.

Sarah Lark beschrijft alle personages goed met duidelijke karakter eigenschappen. Het goed en slecht wordt daardoor wel snel bepaald en toch hindert dat geen moment. Cat en Ida zijn sterk en worden gedurende het boek alsmaar sterker en zelfstandiger en dat in een tijd dat vrouwen geen rechten hebben.

De beschrijvingen van het land en de huizen Nieuw Zeeland en van het leven halverwege de 19e eeuw, met de ontberingen die de kolonisten doormaakten, zoals 6 maanden op een schip en het ploeteren op nieuwe stukken land, zijn zeer realistisch beschreven.

Het nawoord geeft aan wat er waar is gebeurd en dat is heel veel, het is daarmee niet alleen een heerlijk boek om te lezen, maar het geeft ook nog een interessante kijk in de geschiedenis van Nieuw Zeeland tijdens de tijd van kolonisten en de onderdrukking van de Maori's.

Een zeer boeiend en onderhoudend boek van 720 pagina's die stuk voor stuk de moeite van het lezen waard zijn.