The Crown is een serie gebaseerd op het leven van Koningin Elisabeth II.
Het boek is een prachtig naslagwerk waarin de serie en het ware verhaal naast elkaar worden gelegd.
Er wordt verteld waarom sommige fragmenten in de serie aangepast zijn t.o.v. het ware verhaal.
Alle personages van de serie worden uitgebreid uitgelicht en het boek wordt geïllustreerd door prachtige foto’s, zowel uit de serie als de originele foto’s.
Een van mijn favoriete is die van prins Charles die samen met zijn oma en tante naar de kroning van zijn moeder kijkt – op de ene bladzijde de foto uit de serie en op de andere pagina de werkelijke foto.
Het boek is soms wat langdradig en door de vele terugblikken was ik af en toe de verhaal/tijd lijn kwijt, maar zeker voor fans van de serie is het een echte aanrader.
Na het lezen van het boek ben ik de serie opnieuw en met andere ogen gaan bekijken.