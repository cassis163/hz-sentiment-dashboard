‘’Cody’’ is het thrillerdebuut van Bernice Berkleef


Een boek wat je vanaf de eerste bladzijde meeneemt naar de tragische gebeurtenissen die plaats vinden. Dat is wel meteen de beschrijving die bij dit boek hoort. Het begint niet eerst vrolijk met hoe leuk en gelukkig het gezin met zijn drietjes waren (Jelka, Oscar en hun zoontje Cody). Het begint er al mee dat de ouders niet op de begrafenis van hun eigen zoontje Cody aanwezig zijn. daarna komt er een citaat die je meteen aan het denken zet wat er nog meer achter schuilt, het heeft met Jelka te maken maar wat precies? Door dit citaat laat het boek je eigenlijk al niet meer los.

Maar het grijpt je pas echt wanneer Jelka ontdekt dat haar baby uit zijn bedje verdwenen is terwijl ze zeker weet dat het niet de dag van het kinderdagverblijf is. Tevergeefs belt ze Oscar, maar hij neemt zijn telefoon niet op…. Hij heeft zich ondertussen gemeld met hun dode zoontje Cody die bij hem op de achterbank van zijn auto dood in de maxi-cosi zat. Jelka is helmaal overstuur want wat heeft Oscar hier mee te maken in haar ogen niks. Maar tijdens het verhoor begint Oscar toch aan zichzelf te twijfelen. Wat is hier nog meer aan de hand? En is Jelka wel helemaal wie ze hoort te zijn? De dood van Cody roept steeds meer vraagtekens op. De vraag die steeds bij blijft waarom zijn de ouders zelf niet bij de uitvaart van Cody? Gedurende het boek lijkt iedereen wel gemoeid te zijn met de dood van Cody.


Een heel erg vlot geschreven thriller debuut wat je vanaf de eerste bladzijde niet meer loslaat. Het is een erg vlotte leesstijl en met de namen die steeds boven ieder hoofdstuk wordt aangegeven is direct duidelijk welke persoon nu weer aan het woord is. In het begin van het boek komen alle belangrijke personen aan bod en krijg je mee wat de relaties zijn tussen de personen. De hoofdstukken zijn lekker kort waardoor je als je heel even wilt lezen ook echt maar een klein stukje hoeft te lezen want je kunt het snel weer weg leggen (dit wil je eigenlijk helemaal niet). Daarnaast vond ik het erg fijn dat in het boek de dagen waren aangegeven vanaf de gebeurtenissen tot het einde van het verhaal dag 1, dag 2 enzovoorts. In dit boek kun je jezelf erg goed met de personen meeleven, het is ook zo geschreven dat de gevoelens van de karakters echt binnenkomen. Het verhaal laat je niet meer los en zet je ook aan het denken. Dit gun je niemand om mee te maken.


Van mij krijgt het boek 4 sterren (****) omdat ik het een erg goed debuut vind wat lekker vlot geschreven is. Ik hoop dan ook echt dat Bernice doorgaat met het schrijven van boeken!