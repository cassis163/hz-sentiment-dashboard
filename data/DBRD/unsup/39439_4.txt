Heel gaaf en heel spannend – je wilt het graag héél goed vinden – om een boek van iemand die je al jaren kent uit de boeken(bloggers)wereld te mogen lezen! De omslag vond ik al meteen erg aantrekkelijk iig…
Gelukkig pakte het verhaal me meteen, het was namelijk boeiend vanaf bladzijde één, en las het heerlijk vlot weg. Eenmaal begonnen is er geen stoppen meer aan!
Wie is er aan het moorden geslagen en waarom neemt de moordenaar lichaamsdelen weg van de slachtoffers? Wat is het verband?
En zal Elvira haar dubbelleven volhouden? Vindt ze haar broer in die onderwereld? Ten koste van wat?
Hoofdpersoon Elvira Selas vind ik echt een heel interessant personage en ik leer haar graag nóg beter kennen in volgende boeken!
Persona is een ontzettend meeslepend verhaal, waarin de spanning flink wordt opgebouwd. Ik wil meer!!