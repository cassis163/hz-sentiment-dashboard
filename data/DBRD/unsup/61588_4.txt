Als Henry Grace voor het eerst ontmoet, slaan de vlinders meteen toe. Grace is niet het type meisje zoals de rest, ze is apart en beschadigd door gebeurtenissen uit haar verleden. Henry is vastbesloten haar te leren kennen en haar te beschermen.

Sterrenstof is een magisch boek over twee bijzondere personages. Het verhaal klinkt cliché, en misschien is dat het eigenlijk ook wel een klein beetje, maar dat maakt niks uit omdat het zo heerlijk leest. De schrijfstijl is heel erg fijn. Er zitten hele grappige, filosofische en verdrietige passages in.

De hoofdpersonen zijn wel heel wijs en filosofisch voor hun leeftijd. Het deed me een beetje denken aan The fault in our stars, waarin ook heel erg wijze en diepe uitspraken worden gedaan door tieners. Dit is wel prachtig om te lezen, maar het klinkt toch als een schrijver die zijn ideeën over het leven laat vertellen door jongeren,

Ik vond Sterrenstof een prachtig boek om te lezen. De schrijfstijl is een feestje en je zal worden meegenomen in een bijzonder verhaal.