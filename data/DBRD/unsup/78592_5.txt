Ik ben eigenlijk niet zo'n fan van Deflo. Ik vind dat hij in zijn Bosmans en Deleu teveel aandacht besteedt aan het priv√©leven van zijn speurders en dat stoort soms. Toch lees ik hem want als liefhebber van het genre vind ik dat je een Deflo moet lezen. Er is altijd wel wat te beleven in een boek van Deflo. Dat vind ik de grote verdienste van de man. Elk boek is anders. Soms gedurfd en altijd spannend. Ik ben ook absoluut fan van de Cel 5 reeks. Daar is er geen sprake van die storende introspectie van de hoofdpersonages op hun leven of hun relatie. Spoorloos is voor mij trouwens de beste in de reeks. Volle vijf sterren voor dit boek. Heb ook ergens gelezen dat Deflo een los boek plant, geen reeks. Ben heel benieuwd naar het resultaat.