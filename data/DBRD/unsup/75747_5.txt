Een indrukwekkend verslag waarbij de toedracht en gevolgen van orkaan Katrina duidelijk beschreven worden. Zo helder dat de ellende van de ramp voelbaar is. Mooi opgezet verhaal waarin de lezer ook deelgenoot wordt van de plotselinge verdwijning van Abdulrahman. De vragen en de wanhoop die dit opriep worden verteld door zijn vrouw Kathy. De antwoorden krijgt de lezer daarna als Abdulrahman zijn verhaal vervolgt. Schokkend en bijna niet te geloven dat dit kon gebeuren en tegelijkertijd ook wetende dat dit wel gebeurd is en wéér kan gebeuren. Deel vijf van het boek is ook indrukwekkend waarin verteld wordt over de nasleep en wederopbouw en hoe door deze strijd heen te komen. Een meerwaarde is dat de meningen van politieagenten die bij de arrestatie aanwezig waren ook in het boek zijn opgenomen. Met daarbij informatie over een document dat al 2003 opgesteld was waarin beleid beschreven staat hoe te handelen bij een orkaan gekoppeld aan gevaar voor terroristische acties. Hiermee wordt duidelijker waarom de situatie zo kon mislopen voor o.a. de familie Zeitoun.