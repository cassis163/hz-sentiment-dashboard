Ik vond het een erg mooi boek. Waar ik met dit soort boeken wel vaak moeite mee heb is het uit elkaar houden van fictie en feiten. Omdat er bestaande personages in voorkomen ben ik geneigd om alles wat er over hen geschreven wordt als feit te lezen en dat moet ik niet doen. Ik heb het met die gedachte in mijn achterhoofd dan ook gelezen als een mooie roman uit een (ver) voorbije tijd.
Ik had eigenlijk continu medelijden met Alice; haar eenzaamheid is treffend beschreven. Toch was ze geen meelijwekkend personage en heeft ze een rijk leven geleid met alle ups en downs die bij een lang leven horen.