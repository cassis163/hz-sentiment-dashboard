Het is nu een aantal jaren verder, ze hebben geprobeerd om Netherea, de planeet weer in orde te krijgen. Raz en Grummus doen hun uiterste best om het voor elkaar te krijgen. Raz is een Windmaster en hij is de enigste die zoveel kracht heeft om Shaedon te verslaan.
De strijd tegen de Shaedon gaat verder. Ze moeten gestopt worden. Maar kan men wel overwinnen?
Shaedon kunnen bezit nemen van levende wezens en mensen. Dat zie je aan de zwarte ogen. Als je naar de cover kijkt, dan wordt deze ook meteen duidelijk! Ze zetten ook androids in om dood en verderf te zaaien. De queeste is nog niet ten einde, ze moeten opzoek naar Artefacten, die men kan gebruiken om de Windspreuk compleet te maken.
Er zijn veel momenten met actie, ruimteschepen en gevechten. En zo nu en dan is het best even slikken, want een aantal personages krijgen het zwaar voor de kiezen.

Veel personages die je nog kent uit boek 1 komen voorbij. Lerion heeft een zware straf gekregen. Zijn personage is een van mijn favorieten. Er is in zijn geval twijfel over wat hij maakt. Is het echt? Of is het een gedeelte van de straf die hij moet uitzitten door middel van simulaties? Hij heeft nog steeds veel humor en deze stukjes lees ik dan ook heel graag!
Grummus is en blijft een van mijn favoriete personages. Hij heeft het niet makkelijk naast Raz. Raz moet een keuze gaan makenâ€¦.En dat kan het einde van hun kameraadschap worden. Raz en Grummus zijn elkaars tegen(ge)wicht. Dat vind ik een enorm goede beschrijving. Ze vullen elkaar aan. Grummus vindt: All Life is Sacred. Ik ben het helemaal met hem eens. Hij heeft een plekje in mijn hart.
Wat is er nu echt met Rombelius gebeurd ? Dit was een vraag die ik na boek 1 wel had.
Tyndra is ook een sterke vrouw. Ze heeft ook iets speciaals, waar ik nog altijd van onder de indruk ben. Er zijn vrij veel personages, maar het is enorm goed te volgen. Mocht je niet meer weten, wie je voor je hebt, dan kun je even een kijkje nemen in de namenlijst achterin.

De humor van de auteur zit er ook weer veel in. Heerlijk, ik moest erg lachen om het Stukje: No, shit Sherlock! En dat de personages zich dan afvragen wie Sherlock is;-).

Het is erg beeldend geschreven, waardoor het verhaal je zo opslokt. Veel dingen worden uitgelegd, om je een beter beeld te kunnen geven. Je krijgt een kijkje in deze science fiction wereld en leert de personages nog iets beter kennen. Zo nu en dan zijn er scenes, die best bloederig en grof zijn. Je ziet het zo voor je.

Wat heerlijk om weer verder te kunnen in deze Science Fiction wereld. Engelstalig lezen is ook heerlijk en ik heb er weer van genoten!

Het einde is open, damn! Wachten op boek 3. Ik ben nieuwsgierig hoe het verder gaat met deze wereld en het gevecht. Maar ook wil ik het lot van een aantal personages te weten komen!

Ik geef het 4,5 sterren.