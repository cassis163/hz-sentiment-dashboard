Pieter Van In en Guido Versavel zijn de vaste hoofdpersonages in Aspes thrillers maar steeds is de verhaallijn anders. Deze thriller gaat over een vrouw, Céline Dubois, die op een dag vermoord wordt aangetroffen in haar woning. Ze is vergiftigd met Taxus Baccata. Alle sporen leiden naar haar (ex-)minnaar Werner Candries maar al snel beseffen Van In en Versavel dat ze op het foute spoor zitten. De man op de motorfiets (Lita) geeft het verhaal een heel andere wending. Hij takelt Werner Candries namelijk zeer hard toe met een hamer. Van In kan niet meteen een verband leggen tussen Lita en Candries. Op een zeker moment gebeurt dit toch en daardoor komt Van In achter de waarheid. Verwilgen, huisdokter van Céline en tevens de minnaar had haar vergiftigd. De moeder van Céline zon op wraak en liet elke man die haar dochter ooit fysiek of mentaal pijn had gedaan martelen door Lita.
De familie Candries en een zakenman, Verstappen, doen aan illegale sigarettenhandel. Met hand en tand willen ze vermijden dat dit in de buitenwereld bekend wordt. Danny Crets weet hier meer over en wil hen hiermee chanteren door ermee te dreigen fotos aan de buitenwereld te tonen. In ruil voor losgeld wil hij de fotos doen verdwijnen. Verstappen en Candries willen dit spelletje niet meespelen en schakelen Lita in om hem zwaar toe te takelen. Aan dit voorval zie je hoe mensen hun geld en macht willen verdedigen. Dit is ook zo in het dagelijkse leven want het criminele milieu zit vol afrekeningen omdat mensen met macht hun macht willen behouden.
Lita is een man afkomstig uit Kosovo en hoewel hij losse handen heeft , vindt hij familie en vriendschap enorm belangrijk. Hij is een goede vriend van de moeder van Céline en was dat ook van Céline zelf. Iedereen die Céline ooit pijn heeft gedaan wil hij wreken omdat zij hem zo nauw aan het hart lag. Dit is typisch een karaktertrek voor een man uit de Balkan die daar de oorlog heeft meegemaakt. Voor zo iemand is familie en vriendschap alles.
Wat mij betreft lezen alle boeken van Aspe als een trein. De ontknoping viel mij alleen wat tegen omdat die te plotseling komt en Van In puur op intuïtie de zaak oplost. Dit komt onrealistisch over omdat er geen enkele onderzoeker is die met een vingerknip alle puzzelstukjes op zijn plaats kan leggen. De opbouw naar de climax is ook in deze Aspe voortreffelijk. Dit boek kun je in één ruk uitlezen. De beschrijving van de situaties en de uitwerking van de personages zijn zeer goed. Van elk personage en situatie kun je een bepaald beeld schetsen. Dit is de kracht van Aspe.