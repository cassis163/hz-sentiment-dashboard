Nora Sand is een buitenland correspondent voor het Deense weekblad Globalt en woont en werkt vanuit Londen. In het Engelse kustplaatsje Brine vindt ze in oud antiekzaakje een leren koffer voor een prikkie en na enig afdingen heeft ze een koffer gekocht die dienst moet gaan doen als prullaria in haar appartementje.Thuisgekomen treft ze in de koffer een aantal weinig opzienbarende polaroid"s aan met afbeeldingen van diverse tienermeiden, waarschijnlijk ergens genomen in de jaren 80. Nora raakt gefascineerd door één van de foto’s waar twee meiden op staan en op de achtergrond een Deense tekst staat die duidelijk verwijst naar het feit dat hij genomen is op een veerboot. Na enig speurwerk blijken het twee meiden te zijn die sinds hun overtocht van Denemarken naar Engeland vermist zijn en een zaak waar met name in Denemarken in die tijd grote opschudding over was. Nora weet haar redactiechef te overtuigen om tijd te krijgen hier verder in te duiken. Al gelang haar onderzoek vordert blijkt ook Scotland Yard hevig geïnteresseerd omdat er mogelijk een connectie is met een vermaarde Britse seriemoordenaar die al jaren opgesloten is nadat hij op heterdaad is gepakt en de twee Deense meiden slechts het topje van de ijsberg.

Lone Theils (1971, DK) is een voormalig buitenland correspondent die oa voor het toonaangevende Deense blad Politiken werkzaam was en ruim 15 jaar in Londen werkte. Tegenwoordig richt ze zich “Fulltime” aan schrijven en is ze weer woonachtig in Denemarken. Fatale Oversteek is haar debuut. In 2016 kwam in Denemarken het tweede boek uit met Nora Sand in de hoofdrol onder de titel “Den blå digters kone” of en wanneer dit boek in vertaling verschijnt is nog niet bekend. Theils heeft haar debuut Fatale Oversteek geïnspireerd op een foto die gevonden werd in een onderzoek naar een Amerikaanse seriemoordenaar waarop een vermist Deens meisje staat gefotografeerd op het station van Kopenhagen.


Met weinig complex woordgebruik en recht toe recht aan neemt de schrijfster je mee in een zoektocht van haar protagonist Nora Sand. Het boek heeft een beetje van beide werelden die de schrijfster heeft meegekregen in haar leven. Aan de ene kant de ritmiek van veel Scandinavische schrijvers en aan de andere kant iet wat suspense zoals we die uit de Britse traditie kennen. Helaas heeft de schrijfster er voor gekozen om naast het misdaad plot ruimte te geven aan een romantische lijn die wat mij betreft weinig toevoegt. De climax doet zelfs afbreuk. Echt verrassend is het allemaal niet, absoluut origineel is geen goede kwalificatie en ook bloedstollend spannend is niet de goede omschrijving. Toch biedt het boek wel het nodige leesplezier en zit het plot weliswaar wat voorspelbaar maar gedegen in elkaar.

3 sterren