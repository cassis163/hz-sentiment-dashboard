Tja, het moest er eens van komen, dat ik aan "Het rad des tijds" begon. Kwestie van consequent te zijn aan mezelf. :-) Dit eerste boek is me zo goed bevallen, dat ik direct aan het tweede ben begonnen. Al heb ik me nu voorgenomen om tussen 2 & 3 toch zeker een ander boek te lezen. (PS. "Gangster Anders en ...." van Jonas Jonasson staat al klaar en meer 'anders' kan een boek niet zijn, t.o.v. een fantasy reeks) De belangrijkste vraag die bij mij opgekomen is: "Hoe gaat de schrijver dit 14 boeken volhouden?". Immers, ik ken geen enkel verhaal, dat het elfduizend pagina's vol houdt. De ban van de ring is geschreven als een verhaal van ongeveer 1.400 bladzijden, al heeft de uitgeverij er drie boeken van gemaakt. En "Het veelkleurige land" van Julian May (nog altijd een van de beste SF/F-reeksen naar mijn persoonlijke mening) bestaat maar uit vier boeken. Al zou je kunnen argumenteren dat zijn vijf-delige reeks "Het Galactisch Bestel" samen met HVL een verhaal vormen. Maar dat zijn dan nog maar negen boeken en HGB is later geschreven, om uit te leggen hoe hij tot HVL is gekomen en dus gaat het begrip van één verhaal niet echt op. Ik heb ook alle "Wetten van de magie" van Terry Goodkind gelezen, maar dat zijn per 3 à 4boeken telkens een afgerond verhaal. Blijft natuurlijk GOT over van George RR Martin. Dat zijn voorlopig 5.100 pagina's en de kans is heel groot dat de resterende twee verhalen, als 3 of 4 boeken zullen uitgebracht worden in het Nederlands. Dit zal dus waarlijk een verhaal zijn van +/- 8.000 bladzijden. Blijft natuurlijk mijn vraag of Robert Jordan een verhaal heeft geschreven en dat is nu juist wat me verder doet lezen. Reageer dus a.u.b. niet of deze recensie met het antwoord te verklappen. Voor de rest zijn alle reacties welkom. Groet aan alle lezers die nog verwonderd kunnen zijn.