Titel: Orphan X
Auteur: Gregg Hurwitz
Uitgeverij: A.W. Bruna
389 pagina's

Gregg Hurwitz (1973) groeide op in de omgeving van San Francisco. Hij studeerde aan de Harvard University en aan de Oxford University. Nog tijdens zijn studententijd schreef hij aan zijn eerste thriller, The Tower, die in 1999 gepubliceerd werd. Hurwitz schrijft daarnaast scenario's voor stripverhalen, maar ook screenplays voor bekende Hollywoodproducers als Jerry Bruckheimer en Lorenzo di Bonaventura.
Hurwitz boeken vielen meermaals in de prijzen, onder andere voor de International Thriller Writers Award en de CWA Ian Fleming Steel Dagger Award. Hij wordt ook beschouwd als een kenner van het werk van Shakespeare, waarover hij meerdere academische artikels schreef.

Hij is een mythische figuur, een man wiens naam alleen maar wordt gefluisterd. De Nowhere Man. Er wordt beweerd dat hij alles zal doen om je te beschermen als je om zijn hulp vraagt en dat hij nooit faalt. Maar de Nowhere Man is geen sprookje, hij bestaat echt…
Evan Smoak zet zijn aanzienlijke persoonlijke vaardigheden en middelen in om hen te helpen die zich tot niemand anders kunnen wenden. Als kind werd hij geselecteerd voor het Orphan-project, een officieel niet-bestaand trainingsprogramma binnen de geheime dienst. De Orphans werden opgeleid tot de beste sluipmoordenaars ter wereld en de allerbeste onder hen was Orphan X: Evan Smoak. Maar op een dag verdween Evan in het niets.

Na het lezen van zijn boek ‘Dan sterft ze’ was ik erg benieuwd of Gregg Hurwitz me nog eens kon verblijden, nu met zijn nieuwe boek Orphan X.
De eerste fase in het boek vind ik ietwat rommelig en werd ik nog niet echt meegezogen in het verhaal. Het was even een moment van 'waar leidt het verhaal naar toe?' en 'hoe gaat de hoofdpersoon Evan zich ontwikkelen?'.

Evan die door Jack als een Orphan is opgeleid heeft inmiddels afstand gedaan van de misselijkmakende praktijken rondom deze geheime dienst. Hij werkt nu als de Nowhere Man onder zijn eigen hoede. Enkel een aantal mensen weten van zijn werkelijk bestaan en waarvanuit hij handelt. Zijn opdrachten zijn duidelijk, ben je in nood, neem contact op met 1-855-2 nowhere en de Nowhere Man gaat je helpen. Na elke voldane opdracht wordt elk contact verbroken met de beller. Onder één voorwaarde: ‘geef het nummer door aan slechts één ander slachtoffer’.

Zevende gebod: één missie tegelijk.

De spanning op het moment dat zich een slachtoffer meldt is meteen gezet en ik weet dat ik nu niet meer los kom van het boek. Evan handelt zijn programma af zoals hij geleerd heeft in zijn opleiding als Orphan, maar plots verandert er iets. Tijdens een opdracht worden hij en zijn beller beschoten. Door wie? Is de beller dan echt in zulke grote problemen? Evan neemt haar onder zijn hoede met grote gevolgen.

Vierde gebod: zorg ervoor dat het nooit persoonlijk wordt

Er kondigde zich een tweede beller aan. Dit is niet volgens zijn protocol en Evan zet vanaf nu grote vraagtekens bij de schietpartij tijdens zijn contact met de eerste beller. Zitten er nu mensen achter hem aan? Wie is er nog te vertrouwen? Zijn programma begint scheuren te vertonen.

Negende gebod: kies altijd de aanval

Door de sympathie die Evan uitstraalt tijdens het lezen volg je hem op de voet, als een schaduw loop je met hem mee. De strijd die hij aangaat om de daders en misschien wel zijn achtervolgers te pakken te krijgen. De vertwijfeling die hij heeft over wie hij nog kan vertrouwen.
Alles wordt op een geweldige manier omschreven. Het uiteindelijke plot is dan ook heel verrassend en ik weet zeker dat als het vervolg van Orphan X uit komt, deze op mijn boekenplank verschijnt.

Zorg ervoor dat je, waar je ook heen gaat, in elk geval één ding verbetert.


Plot 4,5
Schrijfstijl 4
Originaliteit 4,5
Psychologie 4
Leesplezier 4
Spanning 4