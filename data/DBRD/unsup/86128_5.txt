Dit boek is het eerdere deel dat voorafgaat op Het Masker van Venus. Dit eerste deel vind ik zeker beter dan het tweede deel dat ik al eerder las. Zeker is het slim om te beginnen met het lezen van deel 1, al kan deel twee op zich best los gelezen worden. De Man van Venus leest makkelijk weg en ik vond de schrijfstijl zeer prettig. In het tweede deel vond ik deze soms storend. Het verhaal van De Man van Venus is spannend. Daniel Meyer laat in dit boek zien dat hij het Thrillerschrijven goed beheerst. Over het tweede deel was ik eerst een beetje cynisch, maar over dit eerste deel over Venus kan ik alleen maar enthousiast zijn. Ik las het met enorm veel plezier! Ik geef De Man van Venus daarom ook 5 volle sterren.