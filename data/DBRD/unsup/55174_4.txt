Céline neemt je mee, mee op reis, een reis door de nacht. Hij grijpt je vast en sleept je mee in zijn nachtmerrie. Een nachtmerrie waaruit je eigenlijk wilt ontwaken, maar die je niet loslaat. Gelukkig, want je wilt weten waar Céline je brengt. Het is een nachtmerrie die je meeneemt naar het onbestemde, je een naar gevoel geeft, je laat baden in je zweet. Het is een nachtmerrie waar je in blijft hangen. Ook als je aan het eind van de nacht, aan het eind van de reis, je hoofd optilt van het boek en de dag weer in gaat.