Dit is echt een boek met een hele mooie cover, de meeuwen en de zinnen op de cover trekken je het boek in.
Na het lezen van Hun Liefde was onvoorwaardelijk
Hun leven samen was een leugen
Door deze zinnen ben je toch nieuwsgierig naar het verhaal en of je tijdens het lezen nieuwsgierig blijft.

Samen neemt je mee naar het bijzondere liefdesverhaal van Robbie en Emily.
Het begint op het moment dat Robbie zonder afscheid te nemen de zee in loopt, nadat hij een briefje bij Emily heeft neergelegd en de honden eten heeft gegeven.
Hierna neemt de schrijfster je steeds een stapje terug in de tijd,
Het verhaal is in verschillende tijdsdelen ingedeeld waardoor er steeds duidelijker wordt hoe het hun in het leven is vergaan, welke hobbels ze hebben moeten nemen om samen te zijn.
Uit alles blijkt een enorme liefde naar elkaar, het is echt een boek waar de liefde van af spat, tijdens het lezen voel je de liefde die Robbie en Emily voor elkaar voelen, wat dit met ze heeft gedaan, maar ook dat ze elkaar door dik en dun blijven steunen.
Ondanks dat de liefde er af spat is het een origineel verhaal, heel anders dan de meeste andere verhalen die ik gelezen heb, de geheimen en tegenslagen worden zo uitgewerkt dat je ze eigenlijk niet hebt zien aankomen waardoor het een boek is wat een bepaalde aantrekkingskracht houdt.

De schrijfstijl van Julie Cohen is prettig, ze gebruikt veel details, heeft ook een beeldende stijl waardoor je voor je kan zien waar ze op dat moment zijn en hoe hun omgeving eruit ziet.
Dat is niet alles want ze geeft je ook voer om na te denken tijdens het lezen, zo komen er thema's als Alzheimer en Adoptie in het verhaal voor, onderwerpen waar je op de manier waarop het in dit boek is gebruikt zeker gaat nadenken.

Dit is een verhaal wat je raakt, het heeft een lach en een traan, personages die je een warm hart geeft.
Deze kennismaking met Julie Cohen was een hele aangename, ben benieuwd naar haar andere boeken