Ik ben fan! Ik ben helemaal weg van dit verhaal terwijl ik deze recensie schrijf.
Toen ik het boek voor het eerst bekeek, sprak de omslag me al meteen aan! Het is een prachtige cover met een knap lettertype en een intense foto. Ik moet bekennen dat ik de omslagtekst in het begin niet helemaal begreep. Daarmee bedoel ik dat ik me het verhaal niet goed kon voorstellen. Zodra ik begon met lezen, werd ik echter helemaal meegezogen in het verhaal van Kyla.

Gewist leest als een trein. Terry hanteert een vlotte schrijfstijl die makkelijk te lezen is en toch ook mooi is. Ik houd van haar simpele beschrijving die op een interessante manier herkenbaarheid creëren. Dat was toch wat ik vond, want haar rauwe en korte manier van beschrijven komt hard bij de lezer binnen.
Emoties in dit boek zijn top - het verhaal is immers een emotionele rollercoaster.
Kyla is enorm realistisch neergezet. Als ze zich verdrietig of bang voelt, grijpt ze meteen naar haar lieve kat. Wat waren de beschrijvingen van dat wollige, spinnende beestje toch geweldig om te lezen - en heel herkenbaar.
Ik kan het niet genoeg zeggen: Kyla is zo realistisch. Haar reacties, haar emoties. Meermaals las ik nagelbijtend verder als ze weer eens een impulsief plan bedacht en uitvoerde. Ook haar pleegouders en haar zus zijn goed neergezet. Iedereen heeft een duidelijk uitgediept karakter dat doorheen het hele verhaal geloofwaardig overkomt.

Beschrijvingen van situaties, gebouwen, omgevingen en andere personages is vaak niet al te gedetailleerd, maar dat hoeft ook niet. In dit boek hoort alles een beetje kort en krachtig voorgesteld te worden, alsof je echt meeleest door Kyla's ogen.

De plot is verrassend en bouwt doorheen het verhaal naar een climax toe. Al vroeg in het boek merk je dat er met Kyla iets aan de hand is, dat haar verleden duister lijkt te zijn. Ik kon gewoon niet stoppen met lezen! Hoofdstukken in Gewist zijn vaak kort en dat past ook. Het stoort allerminst omdat het hele boek zo snel leest. Wel vond ik, vooral in het midden, dat sommige gebeurtenissen ietsje té snel gingen. Hier en daar hadden wat extra beschrijvingen of dialogen een meerwaarde kunnen zijn.

Toch geef ik Gewist vijf sterren, want dit boek liet me niet los en overtrof al mijn verwachtingen. Ik kan niet wachten om het tweede en derde deel te lezen, want ik moet weten wat er nog te gebeuren staat.
Ik dank Agora voor het recensie-exemplaar!