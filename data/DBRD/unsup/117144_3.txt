Eigenlijk vind ik dit opnieuw (na het lezen van Close Up) geen echte thriller. Het leest makkelijk maar de stukjes vanuit de gevangenis doen je verlangen naar een complexe intrige, wat uiteindelijk in een kort plot opgehelderd wordt. De verhuizing naar Frankrijk, het opnieuw beginnen wordt goed neergezet. Ook van de verhouding met Michel spat een erotische lading af. Het is geen slecht boek maar na deze titel besluit ik geen moeite te doen voor deze schrijfster, alhoewel de boeken van Escober nog wel op mijn leeslijstje blijven staan.