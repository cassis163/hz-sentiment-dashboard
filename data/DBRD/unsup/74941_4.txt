In tegenstelling tot vele andere lezers voelde ik me totaal niet aangetrokken door dit boek, misschien een beetje een da vinci complex, boeken met sterke religieuze achtergrond zijn niet meteen mijn ding. Afgaand de op de positieve commentaren toch maar begonnen en ik was aangenaam verrast.
Het begin van het boek kon me niet meteen overtuigen, het middeleeuws verhaal leek me wat saai en te lang uitgesponnen, de opbouw van het mysterie dat zich 800 jaar later afspeelt kon beter... Een aarzelend begin, maar, ergens heeft het boek me in zijn greep gekregen en niet meer losgelaten. Het verhaal splitst zich op in twee delen, en het is al snel duidelijk dat deze onlosmakelijk met elkaar verbonden zijn. Ik werd vooral meegezogen door het dramatische leven van Alaïs, het verhaal dat zich 800 jaar later afspeelt kon wat mij betreft iets dieper uitgewerkt worden, de opbouw van het mysterie rond de graal en de personages die er rond zwerven kon beter.
Mosse verliest zich hier en daar ook wel eens in haar trage opbouw en gedetailleerde beschrijvingen, maar slaagt er in een sterk verhaal neer te zetten waar je in meegezogen wordt.
Goed boek dus, dat bol staat van historiek, spanning en dramatiek. Alleen hangt er een nét iets te dunne waas van mysterie rond dat je van dit soort boeken wel eens verwacht.