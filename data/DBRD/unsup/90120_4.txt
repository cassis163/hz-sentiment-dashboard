Aangrijpend is wel het minst wat je van dit boek kan zeggen. De auteur neemt de lezer mee op haar zoektocht naar het hoe en het waarom van deze never ending gruwel. Een doorlopende keten van haat, wraak, lafheid, uitbuiting, sadistische onderdrukking en duivelse intriges. Maar ver daar bovenuit schittert het moedige initiatief van de Engel van Grozny, die ontelbare verweesde straatkinderen onder haar hoede nam en behoedde voor nog meer ellende. Lees dit uitzonderlijk
boek en word wat meer verdraagzaam want door het negeren ervan is alles begonnen en begint alle rotzooi steeds weer opnieuw.