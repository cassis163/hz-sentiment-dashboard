Een boek voor elk meisje dat speelt met snapshot en Whatsapp! Het boek van Caja Cazemier beschrijft het verhaal van Mirte, een meisje dat Whatsapp belangrijker vindt dan haar school en haar ouders. Wanneer ze de - veel oudere - Twan ontmoet op internet, betekent dit niet veel goeds. Hij wil foto's van haar... Veel foto's. Deze foto's moeten via snapshot verzonden worden. Deze foto's moeten alleen steeds sexier, bloter en spannender. Wat doet Mirte?

Het verhaal over Mirte is een goed verhaal, omdat dit heel realistisch is. Het onderwerp is helaas een onderwerp dat momenteel actueel is. Dit boek kan daarom een waarschuwing vormen. Caja Cazemier beschrijft het verhaal zo, dat je als lezer goed begrijpt dat Mirte een fout begaat. Dat vind ik in dit geval erg sterk. Het taalgebruik in het boek is niet moeilijk, waardoor het verhaal goed te volgen is. Dat maakt het boek goed voor jongeren, ook voor jongeren die minder (graag) lezen.