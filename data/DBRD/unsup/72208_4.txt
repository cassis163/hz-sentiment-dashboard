Ik had al van verschillende kanten wat mogen vernemen over 'het
meisje in de trein'. Zo was de één lyrisch en bestempelde
het als 'het' boek van 2015 en de ander was hevig teleurgesteld. Ik
wist daarom niet goed wat ik van dit boek kon verwachten, tot ik
jarig was en dit boek kado kreeg van een dierbare vriend.
Natuurlijk direct gelezen en ik moet zeggen dat het boek me
verbaasde. Ik vond het fijn om te merken dat het ditmaal niet het
politieonderzoek was dat in de schijnwerpers stond (en de
rechercheurs en hun teams en toestanden) maar een jongedame die,
hoe kan ik dit het beste omschrijven, aan lager wal is geraakt. Dit
biedt een origineel perspectief. Ook hou ik er wel van als de
hoofdstukken door verschillende personages vertelt wordt. Het
creëert achterdocht op de één of andere manier en ook de spanning
komt het ten goede. De wending die het boek krijgt vond ik goed
gevonden en ook wel beetje creepy....