Dit boek is compleet anders dan de Erlendur reeks. Geen misdaad die opgelost moet worden.

Het boek gaat over het vinden van het Koningsboek. Een oud boek met oud-IJslandse verhalen dat spoorloos verdwenen is.

Het boek sprak in het begin minder tot mijn verbeelding, misschien moest ik er even inkomen, misschien doordat het afwijkt van de boeken die ik standaard lees (thriller en misdaad). Naar het einde toe werd het toch weer spannend, eigenlijk net op het moment dat ik het boek weg wilde leggen.

Ik vind de Erlendur reeks toch wat spannender verteld, en die reeks spreekt me dan ook wat meer aan dan dit boek.

Ik geef het daarom 3 sterren.