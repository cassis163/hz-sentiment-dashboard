Familiekroniek is wellicht niet helemaal correct, daar het voornamelijk de vrouwen betreft en in mindere mate de rest van de familie, maar toch denk ik dat dit het beste de lading dekt.

In dit, dikke, boek volg je het leven van Liliane vanaf dat ze 20 is. Aan het einde van het boek is ze 75 en heeft ze een dochter en twee kleinkinderen. Waarvan ze met de kleindochter de beste band heeft, de kleinzoon wordt in het boek ook niet uitgebreid benoemd. In elk geval hebben zowel haar dochter als haar kleindochter haar liefde voor mensen en Afrika geÃ«rfd.

Het boek is verdeeld in vier delen die met jaartallen zijn aangegeven. In de eerste twee delen is Liliane de hoofpersoon, in deel drie staat vooral Carolyn, haar dochter centraal. In het vierde en laatste deel staat het leven van Courtney, de dochter van Carolyn centraal. Het leven van Liliane loopt absoluut niet over rozen, ook het leven van haar dochter niet. Maar ondanks alle tegenslagen blijven ze optimistisch. Zowel Liliane als Carolyn waren beiden jong toen ze hun dochter kregen. Liliane is aan het einde van het boek 75 en haar kleindochter bijna 25 als ze samen terug gaan naar Simbayo waar alles ooit begon.

Het boek vind ik een must read als je van Afrika houdt en van verhalen die een langere periode overbruggen.