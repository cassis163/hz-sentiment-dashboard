In dit tweede boek gaat de strijd tegen Ochus, van het 13de huis verder. Is hij nu een legende? Of een Levende Legende? Steeds meer mensen staan achter Rho (Rhoma Grace). Maar hij is niet het enigste gevaar meer. Een groepering die zichzelf de Marad noemen plegen aanslagen op diverse planeten in het sterrenstelsel. En ieder moment kunnen ze de volgende planeet aanvallen.
Rho en een aantal van haar goede vrienden besluiten actie te ondernemen. Nishi en Deke staan aan haar zijde, Hysan en zijn robots, maar ook haar broer Stanton en Aryll gaan met haar mee op reis.
Wederom vraagt ze zich af, wie ze kan vertrouwen? Ze besluit haar hart te volgen. Rho neemt nog vaak een kijkje in haar almanak, om te zien of er nog een voorspelling is. Ze krijgt informatie, die ze niet vertrouwd. Wat moet ze doen? Moet ze het voor zich houden of delen met iedereen? Deze keuze kan haar duur komen te staan!

Rho leert zichzelf beter kennen in dit boek. Het draait allemaal om haar bewustzijn en haar emotionele toestand. En ze is ook nog eens verliefd op Hysan. En Mathias kan ze maar niet loslaten!
Rho denkt veel terug aan haar moeder in dit verhaal. Ook komen er Rijzers in dit boek voor. Een geheel nieuw uitgediept soort mensen. Rho ontmoet er eentje, en dat is echt een hele gemene. Maar zijn ze allemaal zo slecht? Een Rijzer is iemand die zich niet thuis voelt op de planeet waar ze geboren zijn en dus naar andere planeten reizen om te kijken of dat hun thuis kan worden.

De titel en de cover is ook helemaal duidelijk. Het duurt wel even totdat je erachter komt.
Maar het is echt wederom een perfecte cover.

Het eerste boek vond ik echt spannend, van het begin tot het eind. Dit boek richt zich in het eerste deel vooral op Rho en haar gevoelens, haar twijfels en schuldgevoel. De vaart uit het eerste boek mis ik daarom ook. Maar dat maken ze op het einde goed! Na 200 blz is het boek niet meer weg te leggen en vloog ik er als vanouds door heen! Het boek moet opgang komen!
Het plot heeft een verrassing in petto. Maar bij de kwestie van wie is er nu Goed, en wie is er Slecht, had ik al snel iemand op het oog. En ik kreeg gelijk.
Het is leuk om eens een keer gelijk te hebben. Maar voor mijn gevoel een tikje voorspelbaar. Maar dat is omdat ik op het goede spoor zat. Lol, en dat zit ik niet vaak.
Ik vond boek 1 dus echt beter, maar kijk uit naar het volgende boek, omdat ik echt wil weten hoe het verder gaat!

Ik geef het boek een 7,5. Dan kom ik uit op 3,75 sterren. Op bepaalde sites rond ik dit af naar 4****.