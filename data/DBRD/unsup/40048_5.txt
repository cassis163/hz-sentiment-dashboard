Het was een zakelijk voorstel dat maar eens in je leven voorbij komt. Als je geluk hebt.

Gorski veranderde mijn leven.

Dat zegt Nikolai Kimovic een gevluchtte dienstweigeraar uit Servië. Met een graad in de Engelse letterkunde. Nu al tien jaar werkzaam in de boekhandel van Christopher Fynch in Londen.

Tot op een dag Roman Gorski weer bij hem in de winkel komt en de boekhandel een opdracht geeft om in zijn nieuwe huis de beste privébiblotheek van Londen in te richten. Het moet een uitgelezen verzameling worden van Russische kunst - literatuur - reizen enz. enz. Geld speelt daarbij geen rol. Maar kwitanties moeten wel aanwezig zijn.

Roman Gorski is een schathemeltje rijke Rus. Die zijn fortuin gemaakt heeft met de olie en nog vele andere zaken. Hij is van eenvoudige komaf. Heeft in St.Petersburg gestudeerd. Kwam daar de liefde van zijn leven tegen. Natalja, die daar kunstgeschiedenis studeerde. Hij heeft haar ten huwelijk gevraagd. Natalja weigerde omdat zij zich te jong voelde. Hij kan zich niet bij de afwijzing neerleggen.

Volgt haar naar Londen en bouwt daar het mooiste huis wat je maar bedenken kunt. Probeert haar zo te imponeren. De boekenwinkel krijgt in vijf dagen tijd een complete make-over ook in opdracht van Gorski, omdat hij daar een afspraak heeft met Natalja.

Nikolai wordt geconfronteerd wat er allemaal met geld te koop is, hij valt van de ene verbazing in de andere. Maar blijft zichzelf.

Het boek lijkt wel een modern sprookje met alle glitter en glamour. Zien en gezien worden - liefde - haat - vreemdgaan - luxe - rijkdom - geweld - en moord.

Als je rijk bent heb je "vrienden" heel veel "vrienden". Maar o, als er iets met je gebeurd dan zijn er geen vrienden meer. blz. 201 t/m 203.

Londen is de plaats waar dit allemaal gebeurd. Je zou het een ode aan de stad kunnen noemen.

En niet te vergeten een ode aan de Russiche literatuur.

Heb van het boek genoten, prettige schrijfstijl, mooi taalgebruik. Een aanrader, zou het zeker meenemen op vakantie.