Wat een prachtig en slim boek heeft Nadine Barroso geschreven! Normaal gesproken ben ik niet zo van de thrillers, maar Nadine heeft me van het begin tot het einde weten te boeien en raken. 'Ken mij niet' is een thriller waar diepere lagen in voorkomen en waar het niet alleen draait om wie is de dader en hoe wordt een zaak opgelost. Nadine geeft een indringend kijkje in de geest van de zwaar getraumatiseerde hoofdpersoon en op een dusdanige manier dat dit je niet onberoerd laat. Daarbij zit het verhaal ook nog eens heel knap in elkaar waardoor je niet kunt ophouden met lezen. Een echte page-turner dus die je nog lang nablijft!