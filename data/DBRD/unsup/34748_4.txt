De Orde van de Winterkinderen bewaart de macht tussen de mensen van het Paternaat en de oorspronkelijke rassen van Laersinweld. Chloë moet haar eindtesten doen en dan kan ze toetreden tot de Orde. Echter op dat moment slaat het noodlot toe. Chloë is het doelwit en vlucht samen met haar vroegere geliefde Jake en met Sia, de laatste halfling. Ze proberen de achtervolgers voor te blijven maar dat valt niet mee omdat het verborgen verleden van haar metgezellen zich tegen haar keert. Kan Chloë de juiste keuzes maken om de balans tussen de verschillende volkeren weer te herstellen?
Je maakt kennis met Chloë, haar karakter wordt goed omschreven waardoor je je goed in haar kan inleven. Dit geld ook voor de karakters van Jake en Sia. Ze maken dingen mee die je nooit hebt meegemaakt en waarvan je dacht dat ze niet zouden bestaan. Alle drie zijn ze op hun eigen manier belangrijk voor het verhaal. Chloë is mijn favoriet. De andere wezens, zoals zeekatten en harpijen worden erg goed beschreven zodat je je goed kan voorstellen hoe ze eruit zien.
Het verhaal begint meteen goed. Je moet in het begin wel wennen aan de namen van de personages en de rassen. Het zou makkelijker zijn als er achterin het boek een lijst zou worden opgenomen met de omschrijving van de personages en het ras erin .Als je eenmaal in het verhaal zit, wil je weten wat er gaat gebeuren met Chloë en of ze het allemaal gaat redden.
De hoofdstukken zijn niet al te lang en heten in dit boek Fractalen. Na elk hoofdstuk staat er een plaatje van een tekening die met het hoofdstuk te maken heeft. Die zien er prachtig uit, je krijgt een beeld in je hoofd over de situatie op dat moment. Persoonlijk heb ik dat niet nodig om ergens een beeld te van kunnen vormen, maar het is wel origineel gedaan.
Het boel leest vlot, er zit veel actie en spanning in en de opbouw naar plot is erg verrassend. Dat zie je niet aankomen. Het is wat mij betreft een erg goed eerste deel, deel twee en drie wil ik absoluut ook lezen.