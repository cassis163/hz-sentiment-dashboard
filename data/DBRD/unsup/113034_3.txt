Voor mij was dit het eerste boek dat ik las van Martine Kamphuis en het is me goed bevallen. Martine kamphuis werkt als psychiater en dat is duidelijk te merken in dit boek. In dit boek werkt Wynona Post aan een zaak om te bekijken of de vrouw die bekend heeft schuldig te zijn toerekeningsvatbaar is of niet. Zij heeft al snel het gevoel dat het niet helemaal klopt en raakt verstrikt in de zaak. Ik ga zeker niet te veel verklappen maar je ziet duidelijk een ontwikkeling in haar persoonlijk leven en de keuzes die ze maakt maar ook in het oordelen over andere mensen of het juist achterwege laten. Er zitten voldoende plotwendingen in, je wordt regelmatig op het verkeerde been gezet.
Ik ga toch eens kijken welke boeken ze eerder geschreven heeft om die ook eens te lezen.
De schrijfstijl is simpel, het is een boek om lekker rustig te lezen en je prima mee te vermaken.