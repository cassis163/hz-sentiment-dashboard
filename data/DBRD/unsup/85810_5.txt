Koning Artakin gaat trouwen met Zaira. Op dit huwelijksfeest word Aïn door zijn moeder gestimuleerd om ook een vrouw te nemen. Aïn is hier nog helemaal niet aan toe. Als hij het feest even ontvlucht ontmoet hij Irdana. Hij wordt verliefd. Irdana is op een dag verdwenen en Aïn zet alles op alles om haar te vinden. Als hij haar gevonden heeft blijkt dat hij in de val is gelopen van Hyadra. Hyadra werkt samen met de Heren van Drie om aan de macht te komen en het koninkrijk Silkon te veroveren. Op het nippertje ontsnapt Aïn aan gevaar.
Op een dag vind hij een gewonde wolf. Aïn verzorgd de verwondingen van de wolvin en sluit vriendschap met haar. De wolf sluit zich aan bij Aïn en zijn vrienden. Het blijkt dat de wolf, die de naam Wolvin krijgt, geen gewone wolf is.
De nieuwe taak die Aïn wacht, is om Auree te vinden. Een waar avontuur staat Aïn en zijn vrienden te wachten. Vooral ook omdat Hyadra er achter komt dat haar list is mislukt.

Ook dit deel is weer een genot om te lezen. Het verhaal gaat verder waar het deel vier op hield. Dezelfde personages spelen in dit boek weer een rol. Je leert ze steeds beter kennen waardoor je als het ware deelgenoot bent van de vriendengroep waar Aïn toe behoort. De avonturen zijn ook in dit deel weer mooi gedetailleerd weergegeven waardoor je je een prima voorstelling kunt maken van de avonturen en de omgeving waarin het zich allemaal afspeelt. Dit deel is iets afwijkend van de voorgaande delen in de zin dat romantiek en draken hier een grotere rol spelen. De draken zijn erg mooi weergegeven qua uiterlijk en karakter. Kortom dit boek leest ook weer heerlijk weg en doen je verlangen naar het volgende deel.