Emma Carow is een analiste van misdaden, een profiler die eigenlijk zelf geen echt recherchewerk mag doen. Ze is wel agente, heeft een wapen en een badge. Ze is anders dan anderen, heeft moeite met sociale contacten, maar is briljant in wat ze doet, kan zich door een berg gegevens werken en met de nodige fantasie inleven in de gedachten van de dader of daders.

Emma heeft ook een verleden, dat verleden is de reden waarom ze bij de politie is gegaan.
Nu is er een zaak waarbij 3 mensen met tape omwikkeld alsof ze in een cocon zitten, aan steigers vastgeboden zijn. Eigenlijk zichtbaar voor iedereen die omhoog keek en achter het grote reclamedoek zou kijken.

Wat bezielt een mens om iemand zo te kijken te hangen, op zo'n manier te doden. Wat voor een zieke geest heb je dan, hoeveel volgen er nog of zijn er al dat de politie niet weet?
Emma werkt dag en nacht aan de zaak terwijl haar leven ook nog eens gedomineerd wordt door de demonen uit het verleden. Heden en verleden beginnen door elkaar te lopen. Ze raakt vermoeid en doet ongeoorloofde dingen. Ze zet haar leven op het spel, haar toekomst bij de politie.

Dit is een spannend boek dat zich in Berlijn afspeelt, heel gedetailleerd is de locatie beschreven. Korte hoofdstukken houden de vaart erin.
Alhoewel het spannend is, komen sommige stukken toch ongeloofwaardig over. Ik kan me namelijk niet voorstellen dat iemand die bij de politie werkt, zoveel op eigen houtje mag doen, zo ver naast de gebakende paden mag afwijken, ja zelfs geestelijk zo labiel is.

Ik heb begrepen dat dit een eerste deel is van een reeks, dat kan ik me dan weer wel voorstellen dat er rond dit personage een hele reeks opgezet kan worden. Ze heeft genoeg demonen in haar hoofd om nog enkele boeken over te schrijven.