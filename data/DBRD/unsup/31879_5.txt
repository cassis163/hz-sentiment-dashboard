'Is Alice hier? Heeft ze het gehaald? Is ze veilig? In de chaos, in het donker was het onmogelijk om te zeggen wie van de vier vrouwen dit riep. Later, toen alles erger werd, zou ieder van hen beweren dat zij het was geweest...'
Met enige tegenzin beginnen vijf vrouwen aan een zware, regenachtige trektocht. Slechts vier van hen bereiken de eindstreep. De tocht door het ruige achterland van Australië was bedoeld om de vijf collega's uit hun kantoorbubbel te halen en zo meer kracht en teamgevoel te creëren.
Aaron Falk, agent bij de federale politie, is extra geïnteresseerd in de vermiste vrouw, Alice Russel. Ze is de klokkenluider in Falks onderzoek - en wist bepaalde geheimen. Over de firma waar ze werkte en over haar collega's.
In plaats van over een trektocht met een hechte samenwerking als resultaat, krijgt Falk verhalen te horen over een tocht vol beschuldigingen, agressie en afbrokkelend vertrouwen. En hoe dieper hij in de verdwijningszaak duikt, hoe groter de gevaren lijken te worden...

Aan te raden is om eerst "de droogte" van deze schrijfster te lezen zodat je hoofdpersoon Aaron Falk hebt leren kennen.
Deze is beslist net zo goed als het eerste deel! De onderhuidse spanning die steeds verder oploopt en een verhaal met een totaal onverwacht einde! Daar houd ik erg van! Deze keer in de wildernis van Australië. Fijne schrijfstijl, mooie dialogen en een verhaal wat blijft hangen. Een aanrader!