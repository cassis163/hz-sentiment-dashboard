Coralie Sardie woont met haar vader in het gebouw waar het museum van zonderlinge zaken gevestigd is. Het museum vertoont legio rariteiten. Als Coralie 10 jaar wordt mag zij pas officieel van haar vader het museum betreden. Ter ere van haar 10e verjaardag heeft haar vader voor Coralie een waterbassin voor een zeemeermin verwezenlijkt. Dan begrijpt Coralie waarom zij al die tijd verplicht geruime tijd onder water moest verblijven, haar longcapaciteit moest verruimen en zij moest geruime tijd in ijskoud water verblijven. Het was een vooropgezet plan van haar vader om Coralie vanaf haar 10e verjaardag als zeemeermin in zijn museum van zonderlinge zaken te tentoonstellen. Coralie heeft een kleine afwijking aan haar handen die zij van haar vader verplicht met zomer- of winterhandschoenen moest bedekken, ondanks hinderlijke bijgevolgen.
Coralie mag van haar vader niet met leeftijdsgenoten en museumbewoners optrekken en zij mag ook niet naar school. Coralie voelt zich echt eenzaam, op de contacten met Maureen, haar oppas na.
Als Coralie niet in haar rol van zeemeermin is, voelt zij zich minderwaardig.

Eddie Cohen, zoon van een Joods Orthodoxe kleermaker, is samen met zijn vader te voet uit de Oekraïne gevlucht. Na vele ontberingen zijn ze uiteindelijk in Amerika aangekomen.
Zijn vader vindt een baan als kleermaker, Eddie is daar zijn knechtje. Eddie’s vader kan het niet verkroppen dat zijn vrouw gestorven is en dat hij zijn vaderland heeft moeten ontvluchten. Als Eddie’s vader zelfmoord wil plegen door van een brug af te springen, gaat er bij Eddie een knop op. Vanaf dat moment besluit Eddie dat hij zijn eigen leven gaat leiden. ’s Nachts gaat hij werken voor een onderwereld figuur. Eddie spoort dan in diens opdracht met succes vermiste personen op.
Als de tijd ervoor rijp is, loopt hij thuis weg en vindt onderdak in de paardenstallen van de fotograaf Moses Levy, alwaar hij leerling van de fotograaf wordt. Als Moses Levy sterft, erft Eddie al zijn bezittingen. Eddie wordt een goede fotograaf. Als een grote brand uitbreekt in een naai-atelier, maakt Eddie diverse foto’s van o.a. omgekomen jonge meisjes. Deze Triangle-brand was de grootste fabrieksramp in de geschiedenis van New York. Midden in de nacht wordt er bij Eddie op de deur geklopt door een vriend van zijn vader. Eddie ging ervan uit dat zijn vader niet zou weten wat hij voor de kost zou doen en waar hij zou wonen. De vriend van zijn vader kwam Eddie vragen op zoek te gaan naar zijn dochter Hannah, zij zou namelijk ook aan het werk zijn geweest in het atelier ten tijde van de brand. Eddie gaat op zoek naar haar. Ook Eddie voelt zich minderwaardig, hij is namelijk uit zijn geloof gestapt, de Joodse gemeenschap kan wel op hem spugen.
Op één van Coralies nachtelijke zwemtochten in de Hudson, stuit Coralie op een lijk. Zij haalt het lijk op het droge. Professor Sardie wil het lijk hebben voor het creëren van de meermin uit de Hudson voor zijn museum van zonderlinge zaken.
Corolie heeft Eddie in een flits gezien in haar nachtelijke zwemavonturen. Zij droomt over hem.
Eddie droomt over een jonge vrouw met lang zwart haar.
Coralie en Eddie ontmoeten elkaar als Eddie het lijk komt zoeken. Zij worden verliefd.
Eddie en de staljongen stelen in samenspan met Coralie het lijk, dat Hannah Weiss blijkt te zijn.
Hannah wordt alsnog in de Joodse gemeenschap begraven. Coralies vader houdt haar in de kelder gevangen. Eddie komt haar bevrijden in dezelfde nacht als het pretpark Dreamland afbrandt.
Ook het musem van zonderlinge zaken brandt af, eerst heeft Coralie alle dieren kunnen laten ontsnappen.
Eddie en Coralie trouwen en ze leefden nog lang en gelukkig.

Het museum van zonderlinge zaken
Een roman waarin historie, romantiek, magie, oog voor natuur en verdieping van personages aan bod komen. Een bijzonder aangrijpende roman.