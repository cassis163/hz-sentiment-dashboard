De biografie over Walraven van Hall, is de bron van de film "Bankier van het Verzet". Inmiddels is Walraven van Hall waarschijnlijk bekender, dan toen Erik Schaap dit boek schreef.

Het vertelt niet alleen het verhaal van van Hall. Het beschrijft hoe hij en velen in zijn familie betrokken raakten bij het financiëren en organiseren van het Nederlandse verzet. Zoals bekend, werd van Hall uiteindelijk kort voor het einde van de Tweede Wereld Oorlog geëxecuteerd. Tegen die tijd waren een aantal van zijn familieleden ook al vermoord, net als vele vrienden en kennissen.

Het is ongelooflijk, wat deze man voor elkaar heeft weten te krijgen. Het ging niet alleen om het financieren van het verzet, maar op allerlei manieren financiële steun geven aan diverse groepen. Daaronder zaten families van zeelieden, ondergedoken Joden, stakers en mensen die niet naar Duitsland wilden om daar de economie draaiende te houden en vele andere groepen. Alsof dat al niet genoeg was, wist van Hall ook het verzet grotendeels te coördineren en op allerlei manieren te assisteren.

Als je leest hoe kneuterig, verzuild, versnipperd en vaak naïef het er eerst aan toe ging - en vaak tot aan het eind aan toe ging ... Als je je begint te realiseren hoe veel er kwam kijken bij het helpen van onderduikers en anderen ... Wat de man, zijn broer en naaste vertrouwelingen voor elkaar kregen, is nauwelijks te bevatten. Schandalig eigenlijk, dat het nu pas aan het licht komt.

Waarschijnlijk hebben degenen gelijk, die in het boek erop wijzen, dat Nederland een belangrijk mens verloor door de te vroege dood van van Hall. Voor de familie moet het vreselijk zijn geweest; vooral, omdat het toch weer door verraad is gebeurt.

De versie die ik las, bevatte noten onderaan de pagina waar nodig en heel veel illustraties; maar het was niet de meest recente druk. Ongetwijfeld zal er een nieuwe druk verschijnen, als de film internationaal hoog scoort.

Ongeacht of je een recente of oudere uitgave te pakken kan krijgen: lezen, ab-so-luut lezen! Ook als je het taalgebruik af en toe wat stroef of ouderwets vindt.