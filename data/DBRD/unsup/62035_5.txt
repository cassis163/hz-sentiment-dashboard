Net met een laatste zucht het boek dicht geslagen...

GE-WEL-DIG!!!! En wat baal ik dat hij alweer uit is... dit is echt een boek waar je helemaal ingezogen wordt. Het was al liefde op het eerste gezicht qua vormgeving, door de intrigerende cover, prachtige afwerking aan de binnenkant en het oog voor detail met de pagina nummering. Maar nu ben ik absoluut ook verliefd op de binnenkant!
In het begin heb je echt geen idee welke kant het op gaat. Hoe kan iemand een verhaal schrijven aan de hand van foto's? Maar de foto's passen echt perfect in het verhaal, en tijdens het lezen verheug je je echt weer op de volgende foto. Met volle teugen genoten van het verhaal van Jacob, de vriendschappen die ontstaan en mevrouw Peregrine. Mysterieus, komisch, verdrietig, liefdevol en met een vleugje magie... een absolute aanrader voor de vreemde vogels onder ons!!!