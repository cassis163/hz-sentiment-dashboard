En toen was ook alweer het derde deel van de Lunar Chronicles uit...

Cress had voor mij toch wel de meeste herkenbare elementen uit het sprookje van Rapunzel. Ondanks dat ook dit boek erg futuristisch is, komen er wel duidelijke eigenschappen naar voren zoals opgesloten zitten, het lange haar en uiteraard een liefde ver weg. En dat terwijl ik Rapunzel helemaal nieteens zo goed ken!

In dit deel vol actie heeft Cinder haar roeping geaccepteerd en samen met mensen uit het eerdere deel gaan zij op zoek naar de manier om de aarde te redden uit handen van Levana. Ze komen in contact met Cress, een meisje met ontzettend lang haar die opgesloten zit in een satelliet. Ze besluiten haar te bevrijden en vanaf daar springen ze van het ene avontuur in het andere.

Het plot is sterk en ondanks dat er zeker een paar voorspelbare dingen inzaten, had dit deel zeker de leukste wendingen. De personages beleven een hele hoop en reizen de halve wereld af. De actie spat van de bladzijdes af. De wereld is ontzettend goed neergezet en ook de band tussen de personages komt ontzettend goed tot zijn recht. De manier waarop de boeken met elkaar verbonden zijn en hoe de personages in elk boek meer van zichzelf tonen is gewoon geniaal te noemen.

Misschien komt het omdat ik véél YA's achter elkaar heb gelezen en gewoon toe ben aan iets anders, maar dit deel heeft me helaas niet zo geboeid als dat Scarlett deed en vond ik sommige stukjes zelfs wat saai te noemen. Misschien komt het ook omdat Cress haar personage mij tot nu toe het minst heeft aangesproken Maar haalt absoluut niet weg dat dit zeker weer een leuk boek was en ik ontzettend nieuwsgierig ben hoe Cress zich verder zal gaan ontwikkelen!

Het eind is voor mij echt een marteling, want het zorgt ervoor dat ik metéén het eerste hoofdstuk van Winter, het vierde deel, wil lezen! Maar dat mag niet, want ik heb 'm nog niet thuis en ik doe mee met #boekuiteigenkast. Frustrating!!!!

3,5*.