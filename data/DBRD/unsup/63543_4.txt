Uiteraard begint dit boek met de bewering dat iedere overeenkomst met bestaande personen en toestanden louter fictief is. Om meteen over te schakelen naar de bijna-werkelijkheid. Dat de extreem-rechtse commandant Johan Dewolf die enkele jaren geleden bij de rijkswacht in het Brusselse nog de scepter zwaaide zomaar in het boek gestapt is, zal dan ook wel toeval zijn? Hij mag dan maar hopen dat Deflo geen profetische gaven heeft. Misschien niet zon slecht idee om tijdig in het politieke verdomhoekje onder te duiken.

Hoe het ook zij, Bosmans en Deleu hebben andermaal de handen vol. Naast de moord op de rijkswachter zitten ze ook nog met onrust in de drugs scene. Of één en ander met mekaar in verband staat, moet de lezer zelf maar uitzoeken.

Vast staat, dat dit weer een sterk verhaal is en dat Deflo zijn reputatie van het eerste uur alle eer aandoet. Na Antwerpen en Brugge heeft Mechelen zich definitief op de thrillerkaart geplaatst.