Saskia heeft het weer voor elkaar, wederom een boek wat letterlijk leest als een trein. Je kunt het nauwelijks wegleggen en het is dus zo uit. Dat laatste komt dan met name omdat ik dit "boekje" las tussen 2 lijvige boeken: Niemandsland van Simon Tolkien (de kleinzoon van ..) met ruim 650 pagina's en American God's van Neil Gaiman met ruim 700 pagina's.
De aanloop had wat sneller gekund, ja dat is zo. Anderzijds geeft dit wat meer inhoud aan een literaire thriller; de relaties en psycholochische achtergronden van de (hoofd)personages. Anne koster, een bekende TV presentatrice wordt geconfronteerd met de verdwijning van haar vriend, kort nadat hij zich in een prive-kliniek op het allerlaatste moment terugtrekt als donor voor de kunstmatige bevruchting van haar. Zoals het betaamt in een thriller komt de oplossing toch weer uit een (in ieder geval voor mij) onverwachte hoek. Ik heb genoten!