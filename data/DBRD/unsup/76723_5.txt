Ik moet toegeven, ik ben een laatbloeier wat Slaughter betreft. Ik heb net dit weekend Nachtschade uitgelezen. Ik vond het een adembenemend boek, ik heb het dan ook in één keer uitgelezen (mijn opruimplannen waren er dit weekend aan voor de moeite). Momenteel ligt Zoenoffer op mijn nachtkastje. Ik hoop echt dat ik me ertoe kan aanzetten om dit boek van tijd tot tijd weg te leggen (het leven gaat door, hé mensen), maar ik vrees ervoor. Als het zo goed opgebouwd is als het eerste deel van de trilogie, dan vrees ik dat er deze week niet veel gewerkt en geslapen zal worden. Mijn vriend is bij deze gewaarschuwd, ik zal deze week een beetje afwezig zijn!