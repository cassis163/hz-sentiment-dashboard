Het boek gaat over David, een Rotterdamse jongen, wiens vader naar Amerika is gegaan. David krijgt regelmatig te horen dat hij op zijn verdwenen vader lijkt. Hij wordt barbier en heeft daar een onverwachte ontmoeting die hem aan het denken en zoeken zet. Na zijn vondst wil hij naar Amerika om zijn vader te zoeken. Hij gaat naar New York en vindt er zijn vader met zijn vrouw maar ook zijn vrouw. Veel maakt hij mee, van terugkeer naar Rotterdam is geen sprake, hij bouwt zijn leven op, trouwt en krijgt kinderen.

Het boek is boeiend geschreven en ik las het in één dag uit. Het boek is chronologisch geschreven vanuit het perspectief van David. Interessant was het geweest als er ook vanuit Lena, Johannes en Anna was geschreven, het had het verhaal meerdere dimensies gegeven.
Verder vind ik het jammer dat sommige belangrijke gebeurtenissen maar aangestipt werden. het was interessanter geweest als dat meer was uitgediept, bv hoe waren de reacties van de verschillende personen.
Het verhaal begint in verhouding tot het laatste deel van het boek uitgebreid. Ik vind het jammer dat er zulke grote tijdsprongen worden gemaakt.