Dankzij ThrillZone, Cees van Rhienen en uitgeverij Witsand mocht ik de laatste in de Rani Diaz reeks van Sterre Carron lezen en recenseren waarvoor dank.

Als Saskia thuiskomt in haar appartement treft ze haar flatgenote Ytsje opgehangen aan, vermoord zo blijkt. Ytsje is de eerste op de lijst van de seriemoordenaar die bij elke moord een speelkaart achterlaat met een cijfercode erop. Rani en haar team hebben er een lastige klus aan om de moordenaar te stoppen en de codes te ontcijferen.

Carta is het tweede boek dat ik van Sterre lees en begon er met hoge verwachtingen aan. Door de proloog, de opeenvolging van de gruwelijk beschreven moorden, de innerlijke dialogen van de moordenaar, de flashbacks waarin je stapvoets zijn motieven leert kennen, de zoektocht van Rani en haar team en haar constante strijd om evenwicht te vinden tussen haar gezin en haar werk zoef je als een hogesnelheidstrein door het boek heen.

Het karakter van de seriemoordenaar is goed onderbouwd, je leeft met hem mee en begrijpt ergens zijn motieven. Zo zie je maar hoe ver een mens kan gaan als hij alles verloren heeft wat hij belangrijk vindt in zijn leven en hij uiteindelijk ook zijn menselijkheid verliest.

Het boek is ook uiterst origineel omdat aan de personages namen worden gegeven van Sterre's lezers. Een zoveelste bewijs dat zij enorm veel belang hecht aan haar trouwe lezers en zij meer bijdragen dan weer een extra verkocht exemplaar. Dat heb ik ook persoonlijk mogen ondervinden toen ik de auteur onlangs ontmoette tijdens een signeersessie. Zij stelde me echt vragen hoe ik het boek beleefde, wat ik van een personage vond, wat mijn lievelingspassage was, enz.

Als je een goede thriller zoekt, geen bang hebt om gedetailleerde beschrijvingen van de moord te lezen, graag de psyche van de mens onderzoekt, dan is dit boek exact iets voor jou. Mij heeft de Rani Diaz virus goed te pakken gekregen. Verslavend tot en met en weer uitkijken naar de volgende.