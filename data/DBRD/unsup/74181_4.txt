Als Monique erachter komt dat haar man Thomas een affaire heeft met zijn secretaresse vertrekt ze met haar twee kinderen naar haar zus. Ze trekt in het magazijn boven de winkel, probeert het zo goed en zo kwaad als het gaat op te knappen en geeft zich, ondanks haar voornemen om dat niet te doen, over aan een portie liefdesverdriet.
Simone Luijten heeft een heerlijk feelgood verhaal neergezet waarin de personages echt tot leven komen. Ik voelde mee met Monique en de situatie waarin ze door haar man werd gedrongen.
Het einde was dan wel voorspelbaar, maar het boek heeft mij een paar uurtjes heerlijk leesplezier bezorgd.