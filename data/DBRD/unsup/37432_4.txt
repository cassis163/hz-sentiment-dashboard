In het achtste deel van deze serie moet privé detective Kinsey onderzoek doen naar verzekeringsfraude. Iemand heeft een auto ongeluk gehad en claimt nu allerlei kosten, die niet helemaal reëel lijken te zijn. Kinsey spoort haar op, vindt haar eigenlijk wel aardig en gaat samen met haar uit. Voor ze het weet zitten de twee dames samen in de gevangenis. Als ze daar uit komen, staat de broer van de vriend van Bibianna (de dame waarnaar Kinsey op zoek was) haar op te wachten. Een andere vriend van Bibianna, Jimmy Tate, met wie Kinsey ooit in de klas zat, is ook aanwezig. Een schietpartij volgt. De broer wordt neergeschoten. Vriend komt Bibianna halen, Kinsey gaat mee.
De politie heeft haar gevraagd een oogje in het zeil te houden, want ze zijn een fraude netwerk op het spoor, waarin aan de lopende bande frauduleuze claims bij verzekeringen worden ingediend.
Het blijkt weer allemaal niet zo eenvoudig en nogal gevaarlijk.
Opnieuw geschreven in de stijl van Grafton, waar ik van houd. Spannend en met humor. Heerlijke lectuur voor de zomer.