Gemma is net aan het bijkomen van haar vorige relatie als ze tijdens een avondje uit met haar zus Riana naar een theater gaan waar verschillende bands spelen. Daar hoort en ziet ze Julian spelen en de vonken slaan meteen over. Ze is helemaal blij totdat ze er na haar vakantie op haar werk als lerares achterkomt dat Julian een van haar mentorleerlingen is! Julian blijkt namelijk een nieuwe leerling te zijn en dus veel jonger dan Gemma (nou, een jaar of 5) Een van de regels op school is dat een relatie tussen leerling en leraar verboden is. Dat is een goede regel zegt je verstand maar het hart beslist in dit geval anders.

De rest van het verhaal werkt naar een mooie climax toe, een verhaal waarin twee mensen die voor elkaar bestemd zijn moeten doen alsof ze niet verliefd zijn. Het jaar kabbelt voorbij en Gemma en Julian hebben het er allebei moeilijk mee. Gemma is een hele jonge lerares, net klaar met de opleiding en blij met haar nieuwe baan. Ze is nadat haar vorige vriend haar verliet erg onzeker en dat komt ook in het contact met Julian naar voren. Ze reageert soms impulsief, vooral als ze met hem via Facebook chat. Julian lijkt soms de oudere partner in plaats van een tiener in de puberteit. Haar zusje moedigt haar ook nog aan om met Julian om te gaan en als een collega haar op haar gedrag aanspreekt wordt de situatie spannender.
Julian wordt halverwege het jaar ziek, de ziekte van Pfeiffer, en is eigenlijk te moe om de examens goed af te ronden. Dat moet wel want als hij geslaagd is hoeven ze het niet meer geheim te houden.
Deze combinatie maakt dat je het boek uit moet lezen en het liefst zo snel mogelijk. Halverwege het verhaal was ik even bang dat het verhaal een andere wending zou krijgen, nam Julian het allemaal wel serieus of zou hij misbruik maken van de situatie om zijn examen te halen?
Dat heb ik vaker, je bedenkt tussen het lezen door van alles maar Lizzie van den Ham heeft het verhaal haar eigen wending gegeven.
Wat me wel opvalt is dat ze helemaal geen weerstand krijgen, niet van de ouders van Julian, niet van andere mensen, iedereen vind het geweldig terwijl het iets is dat echt niet kan. Zou de liefde er zo vanaf stralen?
Deze serie is eerder als eboekenserie uitgegeven en nu als paperback zodat je lekker door kunt lezen. Het is echter niet geschikt voor heel jonge Young adult lezers vanwege bepaalde sc√®nes. Deze zijn trouwens romantisch en liefdevol beschreven. Dat is een kunst op zich. Het vrijen speelt minder op de voorgrond dan de groei van de relatie en dat is belangrijk om te lezen.
Voor de fans van Lizzie van den Ham en de mensen die houden van een mooi en liefdevol boek een aanwinst!