Een combinatie van een sprookje, een fantasyroman en een liefdesverhaal met veel spanning, humor en actie. Een beetje lastig in het begin om aan de 'Russische' benamingen te wennen maar eenmaal bekend is dat geen probleem meer. Het zou nog leuker zijn geweest als er een kaart in het boek had gestaan waarop de lezer de diverse gebieden en landen kan terug vinden waar het verhaal zich afspeelt, maar het is niet noodzakelijk. De strijd tussen goed en kwaad wordt mooi verteld, waarbij je je regelmatig afvraagt wat nu precies goed of kwaad is en of die verschillen nu eigenlijk wel zo groot zijn. De hele trilogie is ijzersterk en boeit van begin tot einde.