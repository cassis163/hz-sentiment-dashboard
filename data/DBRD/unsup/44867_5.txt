Nasleep is de perfecte titel voor een perfecte thriller. Het verhaal begint met de toevallige ontdekking van een gruwelijke misdaad en het in de boeien slaan van de dader, de leraar Terence Payne. Vooral met het toeval heeft inspecteur Alan Banks de grootste moeite. Hoe was het toch mogelijk dat iemand zulke verschrikkelijkheden kon uitvoeren zonder dat zijn omgeving dit door had? Het team van Banks zou niet rusten totdat ze antwoord hadden op deze vraag.

In het verhaal worden de mensen in het team van Banks en Banks zelf op de huid gezeten door de schrijver waardoor je een perfect beeld krijgt van de personages in het verhaal. Alan Banks, zelf midden in allerlei persoonlijke problemen, stuit op de frusterende Maggie - de overbuurvrouw van de de Paynes. Ook Maggie wordt door de schrijver niet losgelaten. Haar achtergrond en haar beslommeringen worden naadloos in het verhaal geweven. Zo is er ook nog Annie, de vriendin en collega van Banks, die onderzoek doet naar de agente die Terence Payne in elkaar heeft geslagen tijdens de arrestatie. Janet - de agente - komt in een neerwaartse spiraal terecht en ook dit wordt haarfijn beschreven. Neem hierbij nog onvergetelijke misdaden uit het verleden en je hebt een verhaal die je niet zo maar opzij legt.

Nasleep is een van de meest boeiende thrillers die ik ooit heb gelezen. Het is nu te hopen dat uitgever AW Bruna snel de voorgaande - nog niet eerder in Nederland verschenen - delen van de inspecteur Alan Banks detectiveserie uit wil brengen. Ik kan niet wachten tot het volgende deel.