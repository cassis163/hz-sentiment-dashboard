Binnenkort is het eindelijk zover, op 5 november verschijnt de nieuwe roman van één van mijn favoriete auteurs, Ellen Lina: Crash. Een extra bijzonder boek, want er verschijnt een soundtrack bij!
Eerder las ik al Ellens twee andere (5*!) romans, Ooit zal ik je weer zien en Sky, allebei hele intense liefdesromans, waar je in meegezogen wordt en die je niet makkelijk loslaten.
Nu heb ik Crash mogen proeflezen en ik kan je vertellen: ook dit boek is weer een intense achtbaan! Levensechte hoofdpersonen waar je mee mee(be)leeft en die je af en toe een schop onder hun hol wilt verkopen. En een verhaal dat je bij de strot grijpt, zoveel emoties…. Ik geloof dat ik het zo verwoordde tegen Ellen toen ik hem – na veel te laat doorlezen omdat hij uit móést – uit had en jankend in bed lag: “Wat een K*Tboek!” (Vertaling: weer een dikke 5***** van mij voor deze topper!)