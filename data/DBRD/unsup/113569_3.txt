Claire North 84k

Claire North is het pseudoniem van Catherine Webb. (geb. 1986).

Londen, de toekomst.

De man-die-Theo-Miller zou worden, werkt voor een Crimineel Audit Bureau, alwaar boetes worden opgelegd aan mensen, wier handelen in tegenspraak is met The Company.
De man-die-Theo-Miller zou worden bepaalt de hoogte van de boetes, die aan The Company betaald dienen te worden, als genoegdoening voor de geleden schade.

Individuen die hun boetes voor hun overtredingen niet kunnen betalen, zijn geen asset voor The Company, aangezien zij geen geld generen. Als oninvesteerbaar object worden zij afgeschreven en aan hun lot overgelaten.
Indien je als individu geen aantrekkelijk investeerproject bent, dan is er helaas geen plek onder de zon, en ben je min of meer overgeleverd aan de 'godelozen.'

Mocht een investeerder belangsteling in de verdachte en of de gepleegde misdaad hebben, dan kan deze verdachte gesponsert worden. Verdachten worden opgekocht door bedrijven en instellingen, alwaar zij achtereenvolgens jaren gevaarlijk of smerig werk doen, als boetedoening voor hun misdaad en hun nutteloosheid. Arbeid genereert geld, en geld is goed.
Rijken hebben in deze maatschappij dan ook niets te klagen: zij kunnen de boetes voor een moord, mishandeling, verkrachting, of fraude makkelijk afkopen. Als je arm bent, of niet investerbaar, dan ben je gedoemd: een incourant artikel Je leeft op kosten van The Company en daar zijn ze niet van gediend.

Als de vriendin van de- man-die-Theo-Miller is geworden, wordt vermoord, en de boete van 84K (84,000 pond) diezelfde dag nog door haar moordenares wordt voldaan, knapt er toch iets in de-man-die-nu-Theo-Miller heet. Hij besluit de verantwoordelijken op de sporen. Een spannende tocht door een dystopische UK volgt.

------------------------------------------------------------------------------------------------

Het boek is opgedeeld in een Deel I en een Deel II.

Ik heb mij met moeite door deel I moeten worstelen, waarin vooral de schrijfstijl een struikelblok bleek: onafgemaakte, zinnen, snel wisselende handelingen en locaties, sprongen naar de toekomst of het verleden, zonder enige referentiekader, als ook een hinderende herhaling van woorden, zinnen en alinea's. (Time is time is fast fast time is fast fast..... dark dark)
Naar verluidt heeft de schrijfster hier bewust voor gekozen, om de heersende chaos, woede en onmacht te vertalen naar woorden, woorden die tekort schieten. Duidelijk, maar of dat ook zo geslaagd is, vraag ik mij wel af. Het leest niet echt makkelijk. Als lezer word je min of meer gedwongen om zelf maar uit te vogelen wat er allemaal is gebeurd. Orde uit chaos scheppen.

In Deel II komt het verhaal gelukkig in een aangename stroomversnelling.

Claire North heeft met 84K een rauwe aanklacht geschreven, waarbij zij de rol van geld in onze maatschappij ter discussie stelt. Alles draait om het grote geld: de macht van de banken, en de macht die geld genereert. De armere onderlaag delft het onderspit en heeft het nakijken.
Een spiegel, want hoe ver gaat iemand voor geld? Alles heeft uiteindelijk een prijs.

Claire North zinspeelt in haar roman ook nog op de rol van Tijd,en het immer draaiende Rad van Fortuin, waar alles en iedereen zijn eigen plaats heeft, de wereld die alsmaar draait en draait.

Zoals bij een Tarotlegging, (die in de roman overigens ook nog een rol speelt) is het de Tarotkaart De Dwaas – die zijn pad moet kiezen, en zijn 'lot' moet bepalen, niet alleen die van hemzelf, maar ook die van De Wereld. Op zijn pad naar verandering komt hij de verschillende arcana kaarten tegen: De Magiër, De Keizer, De Keizerin, Kracht, De Geliefden, Gerechtigheid, Het Oordeel, De Wereld.
Een mens moet leren het lot in eigen handen te nemen, en niet langer een afwachtende houding aannemen.
Een sterkte boodschap, wat gelukkig in het tweede deel van de roman beter uitgewerkt is, en het zwakkere begin enigszins goedmaakt.

*** (3 sterren)