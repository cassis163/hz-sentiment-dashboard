De onverklaarbare logica van mijn leven begint op het moment dat Sal (Salvador) begint aan zijn eerste dag van het laatste jaar van de middelbare school. Sal dacht dat hij wist wie hij was en in welke wereld hij thuishoorde. Maar hij wordt geconfronteerd met veranderend gedrag en begint steeds meer na te denken over zijn verleden maar ook over het heden en de toekomst.
Sal zijn moeder is overleden toen hij drie jaar oud was. Hij is daarna geadopteerd door Vincent die bevriend was met zijn moeder. Vincent is een alleenstaande homoseksuele man. Samen met zijn beste vriendin Sam, maar ook met zijn vriend Fito denkt hij na over zaken en bespreekt zijn leven. Hij probeert uit te zoeken wie hij nu uiteindelijk is. Zijn adoptievader en ook zijn oma spelen hierin ook een grote rol.

Het vorige boek van deze schrijver (Benjamin Alire Sáenz), Aristoteles & Dante ontdekken de geheimen van het universum was naar mijn idee niet te overtreffen. Maar alles is minder waar. De schrijver weet me met De onverklaarbare logica van mijn leven nog meer te raken. Wat een fantastisch boek over liefde, vriendschap, familie. Maar ook over de zoektocht naar wie ben je nu uiteindelijk. Je raakt helemaal bevriend met de personages uit dit boek. Ze zijn zo puur en zo gewoon. Het verdriet wat hen treft raakt je meteen. Dit komt mede door de prachtige schrijfstijl die deze schrijver gebruikt. De zinnen zijn bijna poëtisch. Door het taalgebruik, zo fijn en makkelijk leest verhaal snel weg. Op een gegeven ogenblik kan je niet meer stoppen en moet je weten hoe de zoektocht van Sal afloopt. Het verhaal verloopt heel traag, maar dat maakt dit boek juist zo fantastisch mooi.

Een geweldig boek wat mij betreft meteen 5 * krijgt. Een topper die ik iedereen kan aanraden!