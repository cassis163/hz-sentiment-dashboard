Er bestaan reeds vele boeken over de beroemde kunstschilder Vincent van Gogh. Er is echter niet eerder aandacht besteedt aan de zussen van Van Gogh.
Willem-Jan Verlinden heeft hier verandering in gebracht en heeft na een lange studie van onder andere vele brieven die de zussen en broers elkaar schreven een boek geschreven.

Het boek valt in het genre non-fictie. Niet gevreesd wanneer je geen lezer van dit genre bent, want door de ontzettend interessante familiegeschiedenis van deze familie wordt de lezer snel geboeid.
Tijdens de eerste paar hoofdstukken is het echter wel van belang dat de lezer zich niet laat ontmoedigen door de vele feiten en snelle start. De lezer kan overspoeld raken door informatie, maar deze is boeiend.

Willem-Jan Verlinden is in staat geweest om het boek verhalend te schrijven. Hierdoor zijn het geen opsommende feiten, maar een verhaal in chronologische volgorde. Een meerwaarde van het boek zijn de prachtige afbeeldingen, die het verhaal ondersteunen.

Van mij krijgt het boek vijf sterren, meer dan verdiend!