Ik heb dit boek ooit gelezen voor een boekbespreking en ik vond het zo mooi boek dat ik het daarna nog een paar keer heb gelezen.

Ik lees niet vaak een boek geschreven door een Nederlandse schrijver. Ik heb geen idee waarom dat zo is, dus als je nog leuke boeken weet van Nederlandse schrijvers dan hoor ik het graag.

Tijgerlelie was het debuut van Danique Gimbr√®re en Anne Swartjes, die elkaar voor dit boek niet eens kenden. Ze hebben elkaar via internet ontmoeten en zijn samen aan een boek begonnen, wat een succes bleek te zijn. Iets waar vele anderen van dromen, tenminste ik wel.

Carter Johnsons denkt het perfecte leven te hebben. Jenniffer (Ja, de Jenniffer in dit verhaal schrijf je zo, mijn vader heeft me toen de tijd geholpen met het juist formuleren van mijn boekbespreking en had dat overal verbeterd, terwijl het dus goed was.) is zijn vriendin en Arthur is zijn beste vriend. Carter is erg populair en hij is de grappenmaker van de school. Alles verandert als Lily Jones bij hem op school komt. Ze is het mooiste meisje dat hij ooit heeft gezien maar ze dreigt zijn reputatie te verwoesten omdat alle aandacht van andere scholieren naar Lily gaat en niet meer naar Carter. Daarom doet hij of hij met haar naar het bal gaat, wat uiteindelijk na veel aandrang ook gebeurt. Langzaam komt hij er achter wie Lily eigenlijk is en waarom ze anders is dan alle andere meisjes die hij kent. Lily draagt een duister geheim met zich mee en als Carter daar achter komt zal zijn hele leven veranderen.

Dit is een boek dat je echt aan het denken zet. In het boek gaat het veel over wetenschap, maar dan over de slechtere kanten van wetenschap. Door dit boek ga je aan de wetenschap twijfelen, tenminste dat deed ik wel. Wetenschap heeft ons erg veel gegeven, maar het is de vraag of ze er op de juiste manier mee omgaan. Het verhaal is goed geschreven. Ik had echt het gevoel dat dit allemaal echt gebeurde en ik leefde zo ontzettend mee met de personages, zelfs Carter. Ik heb echt niks met arrogantie, maar Carter heeft me toch wel weten we raken. Dit hele boek heeft me weten te raken. Je raakt met elke bladzijde die je leest meer betrokken bij het verhaal en het wordt ook steeds spannender naarmate je bij het einde van boek komt. Je hebt niet door dat dit boek geschreven is door twee meiden die nog maar 16 waren toen ze het schreven.

Als een boek wilt lezen dat je aan het denken zet, dan is dit zeker weten een goede keus. Het verhaal zet je niet alleen aan het denken, maar is ook erg origineel.