Eindelijk nog eens een absurd verhaal op weergaloze wijze door Jonas Jonasson in boekvorm verteld. Van bij de eerste bladzijden en zo ruim driehonderdvijftig paginaâ€™s ver, weet de auteur door zijn spitse humor en hilarische opmerkingen een permanente monkel te toveren om de monden van die lezers die nog wel eens willen lachen. In eenzelfde moeite hertekent de schrijver de contemporaine wereldgeschiedenis met zijn Leiders vanuit een uiterst kriti-komisch oogpunt en laat hij de reeds gekende plooien nog eens opwaaien tot gebeurtenissen die even dwaas als plausibel kunnen overkomen. De 100-jarige met een uiterst jong hart zal ook u bekoren als u er tenminste niet tegen opziet in knotsgekke situaties verzeild te geraken. Bij wijle doet Jonasson me denken aan de grootmeester van de literaire humor, wijlen P.G. Woodhouse, die me reeds doet glimlachen alleen al door zijn naam uit te spreken.