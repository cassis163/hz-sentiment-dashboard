"Zusje, kom alsjeblieft terug. Ik beloof je dat ik niet boos op je ben als je toch expres bent verdwenen." ~ p24.

Wat een heerlijk boek!!! En dat einde! Het is net of ik naar een goede film heb zitten kijken op netflix. Mega spannend! Echt, ik hou van dit soort verhalen. Hoe gekker hoe beter.

"Geweldig politiewerk, hoor. Maar ik wil er wél alles aan doen om mijn zusje terug te vinden, en dat zal ik doen ook, met of zonder hulp." ~ p64.

Fataal spel is een YA thriller en verteld het verhaal vanuit het perspectief van Carmen. Hoewel zij en haar zusje Jessie 2 jaar schelen, lijken ze erg op elkaar en worden ze regelmatig voor tweeling gezien. De twee hebben een enorm sterke band en wanneer Jessie ineens spoorloos verdwijnt lijkt die band alleen maar sterker te worden. Carmen voelt dat haar zusje in gevaar is, maar ze wordt door zowel haar ouders als de politie niet serieus genomen. Ze besluut het hef in eigen handen te nemen en gaat op onderzoek uit...
Het verhaal komt lekker snel op gang, waardoor je er goed ingezogen wordt. Chinouk Thijssen weet de aandacht van de lezer goed vast te houden, en je vliegt echt door het boek heen. Je moét gewoon weten wat er met Jessie is gebeurd. De band tussen beide zussen is heel bijzonder gemaakt, wat het verhaal net dat beetje extra geeft en laat uitspringen tussen de andere YA thrillers wat mij betreft. Ik ben gek op boeken die lak hebben aan de clichés, en het net even anders doen. Niks geen braaf boek, maar gewoon spannend tot de laatste pagina!

"Ik ga niet eens mijn best meer doen om ze te overtuigen van mijn gelijk." ~ p70.

Natuurlijk ben ik enorm bevooroordeeld als het om Chinouk gaat, maar ik ben wel eerlijk genoeg om het aan te geven als ik het echt niks vind. Het leuke was dat, ondanks dat ik het manuscript 1,5 jaar geleden gelezen had, ik echt even niet meer wist hoe het afliep. Natuurlijk zijn er in de tussentijd nog wel dingen aangepast, maar het was echt weer net zo spannend als de eerste keer! Ik heb echt van elke bladzijde genoten en kan niet wachten op haar volgende boek...