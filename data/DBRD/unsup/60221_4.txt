Ik kreeg dit boek dankzij een Hebban giveaway (waarvoor dank)
Ik twijfelde even tussen 3 en 4 sterren, maar ik ben toch maar voor de 4 gegaan.
De opbouw van het boek is heel leuk, de emails, de dagboekfragmenten en de songteksten, zijn een heel welkome afwisseling en zorgen ervoor dat het boek heel vlot leest.
De humor in het boek spreekt mij erg aan, en doet me denken aan de stijl van Sophie Kinsella.
Maar ondanks dat dit een echt chicklit-verhaal is, zijn de personages toch heel goed uitgewerkt, dit zou een ideaal boek zijn om te verfilmen, want als lezer kan je je zo van elk personage een levendige voorstelling maken.

Dit was mijn eerste Lisette Jonkman, en die smaakte zeker naar meer!

p.s. De schrijfster vertelt in het dankwoord dat de oorspronkelijk titel "Denk maar niet dat dit een liefdesliedje is" was. Persoonlijk vind ik die titel wel leuker dan de echte titel.