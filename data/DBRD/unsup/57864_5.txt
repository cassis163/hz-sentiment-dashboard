18 november 2671: Geachte senatoren en leden van de volksraad,Terra 7 bestaat. Na deze uitspraak wordt er een groep wetenschapper samengesteld en vertrekken zij om deze planeet te herontdekken. Virginia, Conrad en Redbod gaan op onderzoek uit op deze planeet. Hun verwachting : de meest vredelievende planeet in het universum. De realiteit: genetisch gemanipuleerde volken die lijnrecht tegenover elkaar staan, elkaar manipuleren en elkaar domineren.

Wanneer Virgina, Conrad en Redbot crashen op Terra 7, komt Zania net terug van haar groenejacht. Enkel de verkoop van een groene aan de Afranen kan het leven van haar zus redden. Dion ( de groene die Zania heeft gevangen genomen ) bezit grote telepathische gaven. Langzaam ontdekken ze elkaar krachten en zwakheden. Wanneer Redbod wordt meegenomen door de Afranen besluiten ze samen te gaan werken om Redbod te kunnen bevrijden. Deze weg gaat via het verzet naar vele andere plaatsten.

Mijn mening

De wereld van Terra 7 is er een waarin fantasy en scifi op een geweldige manier gecombineerd zijn. We leren verschillende volken kennen met elk hun eigenheid en hun culturele verschillen.

Het groene kristal leest vlot. Door de verschillende hoofdpersonages krijg je een blik geworpen op de culturele verschillen tussen de volken, maar ook op hun geschiedenis en hun rede van handelen. Zania en Dion spelen daar een belangrijke rol in. Zij komen in je gedachte tot leven en weten je te boeien . Door deze verschillende hoofdpersonages krijgt het verhaal diepgang. Niet alleen het verhaal maar ook elk personage afzonderlijk krijgt de aandacht en verdieping die het verdient. Doorheen het verhaal leer je hun verleden kennen. Situaties worden gebruikt op dingen te ontdekken maar tijdens de handeling komen er herinneringen boven.De combi van magie, scifi op een buitenaardse planeet en paranormale krachten heeft een magische uitwerking. Een queeste met verschillende bondgenoten en vijanden die je langzaam leert kennen. Vijanden die minder vijanden zijn dan zou moeten als ze zouden begrijpen waarom elk volk doet wat ze doet.

Het enige minpuntje is dat het verhaal soms even een sprong maakt in de tijd zonder voorafgaande waarschuwing (woordelijk of visueel). Hierdoor word je als lezer even verward en was ik een zin of 2 even de context kwijt. Gelukkig ben je na 3 zinnen weer helemaal mee en lees je gewoon als een trein verder.

Eindoordeel

Het groene kristal is een magische combinatie van scifi en fantasy. Je wilt als lezer steeds meer ontdekken en hier krijg je geen genoeg van. Een wonderbaarlijk verhaal in een wonderbaarlijke wereld! Een absolute aanrader om te lezen!