Thorbjorn Skagestad, een wandelaar, vindt in een witte tent in een bos een dode vrouw met witte krullen. Haar hand ligt los van haar arm. Eén oog bungelt uit de oogkas. Alvorens de wandelaar flauwvalt ziet hij nog de bloedrode gelakte nagels van de vrouw en zware stenen om haar heen liggen. Henning Juul gaat nog altijd op de tribune in sportpark Daelenenga zitten, ook al kan hij geen toeschouwer van zijn zoon Jonas meer zijn. Jonas is in 2007 bij een brand omgekomen. Henning Juul kampt met het verdriet om het verlies van zijn zoon Jonas. Henning Juul woont in een krot, hij heeft niet meer nodig dan een bed, een koelkast en een plek om te zitten als de duisternis invalt. Hij heeft 8 rookmelders. Henning Juul’s littekens aan de buitenkant zijn niets ten opzicht van zijn littekens aan de binnenkant. Henning Juul weet niet of hijzelf nog wel bestaat. Hij weet wat hij was. Henning Juul werkt bij een internetkrant, 123 nieuws. Op zijn eerste werkdag na een lange periode van afwezigheid van twee jaar, is het nieuws dat er een dode vrouw in een tent aangetroffen is. De politie gaat uit van moord. Zijn eerste werkdag voelt vreemd, alsof hij weer een groentje is. Alsof hij deelneemt aan een toneelstuk waarin hij de rol van Stumper vervult. De figuur die door iedereen ontzien wordt, die door iedereen geholpen moet worden om weer op te krabbelen. Hij heeft het gevoel dat niemand er vertrouwen in heeft. Henning Juul zal nooit meer de oude worden. Kare Hjeltland is de nieuwsredacteur van 123nieuws met een onvoorstelbare betrokkenheid. Hij is een Duracelkonijn op speed dat aan honderd zaken tegelijk kan denken en bij praktisch alles een batterij aan invalshoeken kan verzinnen. Daarom is hij nieuwsredacteur. Hij verwelkomt Henning Juul uitbundig en zegt mensen zoals Henning Juul nodig te hebben die weten hoe ze lezersvriendelijk moeten schrijven. Henning Juul vindt fatsoen en gezond verstand een must voor een goede journalist. Henning Juul wordt ingezet voor de moordzaak, de gestenigde vrouw. De ex van Henning Juul heet Nora Klemetsen. Zij is de moeder van Jonas. Henning Juul komt haar op het politiebureau tegen, wat vroeger zijn tweede huis was. Henning Juul was nu op het politiebureau om te horen wat de politie over de moord te vertellen had. Ooit hebben Henning Juul en Nora elkaar op een persconferentie ontmoeten. 3,5 jaar later waren ze getrouwd. 9 maanden later is Jonas geboren. De moord op de vrouw (23 jaar) heeft een ongebruikelijk gewelddadig karakter. Eerwraak? Gegeseld? Henning Juul houdt van ogen, de spiegels van de ziel. Iver Gundersen heeft een half jaar een relatie met zijn ex-vrouw Nora. Als Henning Juul op onderzoek gaat bij de school van de vermoorde vrouw komt hij een condoleance kaart tegen met daarop de tekst: “Ik zal je werk voortzetten. Tot ziens in de eeuwigheid, Anette”. Daar wil Henning Juul wel meer over weten. Vanuit de persconferentie heeft Henning Juul weinig vernomen, dus gaat hij, zoals voorheen, zelf op onderzoek uit. Zijn arts had Henning Juul geadviseerd om het rustiger aan te doen. Als hij bezig is met het proberen op te lossen van dit moordraadsel, wordt hij getuige van een tweede moord. Met gevaar voor eigen leven bijt Henning Juul zich vast in deze bizarre zaak met de vraag of hij het nu al aankan om zich zo op zijn werk te storten. Hoe gevaarlijk is zijn speurwerk eigenlijk? Al lezend heb je niet meteen door hoe de vork precies in de steel zit. Als Henning Juul meer ontdekt heeft, ontdek je als lezer ook meer.