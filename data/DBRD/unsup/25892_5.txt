De manier waarop Bengt Ohlsson je meeneemt in de gedachtewereld van de tienjarige Marjorie is ongeÃ«venaard. Je vraagt je af hoe het mogelijk is dat een volwassen vent zich zo goed kan inleven in de wereld van een tienjarig meisje. Ook is het heel knap hoe Ohlsson de spanning opbouwt, zonder dat er eigenlijk echt iets gebeurt. Het is wat je tussen de regels door leest, wat het boek heel spannend en het verhaal ongrijpbaar maakt. Wat is er gebeurd met Miriam? Is Marjorie wel zo onschuldig? Waarom is Marjorie's vader zoals hij is? Is dat gezin echt wel het grappigste gezin van de wereld? Het is een fantastisch geschreven roman. Voor mij een regelrechte vijf-sterren! De tweede keer dat Ohlsson vijf sterren van me krijgt, vaker kan ook niet, want er is nog niet meer van zijn hand verschenen in Nederland. Helaas.