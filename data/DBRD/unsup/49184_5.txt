Hartendief op pootjes.. een feelgoodboek en dat goede gevoel begint al bij het zien van de cover, dat koppie wat voorop staat doet je al smelten. Geeft zeker aantrekkingskracht om het boek te gaan lezen. Vanaf de eerste regels neemt de kat MacGyver je mee in zijn gedachten hoe hij o.a. over mensen etc denkt. Je gaat zelfs anders naar je eigen huisdieren kijken… Telkens weer geeft MacGyver je een glimlach op je gezicht of zelfs een echt lachsalvo omdat je m in gedachten al ziet lopen met die onderbroeken en BH… meer geef ik natuurlijk niet prijs over de avonturen van MacGyver.

MacGyver een kat met een missie, voor zijn baasje maar ook voor anderen mensen in zijn omgeving. Hij wil mensen bij elkaar brengen, weg uit de eenzaamheid of verdriet, hij wil ze gelukkig zien. MacGyver een bijzondere kat die je met dit boek meteen in je hart sluit.