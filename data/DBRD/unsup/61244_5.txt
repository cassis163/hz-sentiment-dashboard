Een verhaal dat je blijft beroeren tot de allerlaatste letter. Zo voelde het aan toen ik dit boek dichtsloeg. Ook een dik boek, maar dat merk je niet eens zodra je aan het lezen slaat, dus laat je dat zeker niet afschrikken.
De auteur schrijft zo vlot dat moeilijk wordt het boek opzij te leggen.
Jasper en Sam zijn de beste vrienden, maar geen koppel. Geen romance dus in dit boek, wat ook noodzakelijk is, om de aandacht op het verhaal te houden.
Het verhaal gaat over een jongen die in elkaar stuikt tijdens een basketbalwedstrijd en daarna te horen krijgt dat zijn einde nabij is. Zijn beste vriendin is ten einde raad; hij is de enige in haar leven die van belang is voor haar, waardoor ook haar leven instort.
De keuze tussen blijven liggen in een ziekenhuisbed en wachten op het afscheid, of nog de ultieme droom die Jasper nog wilde beleven trachten uit te voeren, is eenvoudig. Alleen blijkt die niet zo eenvoudig.
Hart-Slag is een boek dat je meesleept, met humor (ja dat kan in een boek als dit!), met geweldige dialoog en fantastische, meeslepende sc√®nes die je zo voor je ogen ziet afspelen. Pakkend, aangrijpend en een einde dat je niet ziet aankomen. Geweldig boek.