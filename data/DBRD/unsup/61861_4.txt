Het eerste boek van Chris Houtman vond ik heel goed en origineel, dit tweede boek is nog beter! Ik zat meteen in het verhaal en hoewel ik weinig tot niets heb met religie, stoort het totaal niet dat dit thema zoâ€™n grote rol vervult in de boeken van Houtman. Origineel, boeiend, spannend, goed geschreven, het zijn woorden die allemaal passen bij Het negende gebod. De personages spreken tot de verbeelding, ze vormen samen een bont, internationaal gezelschap. Knap opgezet plot, met oeroude documenten die opduiken en de kerkgemeenschap op zijn grondvesten laten daveren, ik hou ervan! Alles komt geloofwaardig over (dat moet je als auteur toch maar voor elkaar krijgen), ik had het boek, dat net geen 400 bladzijden telt, in geen tijd uit, dat is altijd een goed teken. Conclusie: ik heb genoten!