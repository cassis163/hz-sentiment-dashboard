Een moord op een Noors meisje, Inger Holter, brengt Harry Hole, een Noorse rechercheur, naar Australië. Aanvankelijk meer als toeschouwer, maar raakt langzaam aan bij de zaak betrokken en gaat zelf ook op onderzoek uit. Maar al snel lijkt een los staande moord niet zo los staand te zijn en de aanwijzingen de verkeerde kant op te wijzen. Harry staat voor een lastige taak de juiste dader te vinden.

In het eerste deel zat ik echt zo van waar gaat dit naar toe en twijfelde om verder te lezen. Harry wordt namelijk meegenomen door Andrew, Recherche van Australië, van plek naar plek waar Inger zou zijn geweest en waar verdachten zijn ondervraagd. Maar ook naar andere plekken. Jo Nesbo verteld levendig over de personages en het landschap, vooral de geschiedenis van Australië is een leuk extratje.

In het tweede deel wordt het al concreter en het verhaal begint meer te lopen, langzaam aan begin je te denken van wie is nu eigenlijk de moordenaar? Maar zodra je een idee hebt, weet Jo Nesbo er een flinke draai aan te geven. Maar als een van die het niet is, wie dan wel?

In het derde deel komt alles bij elkaar, alle bewijzen en de geheime boodschap die je snel over het hoofd ziet wordt ontrafeld. Alleen de dader laat zich niet zomaar pakken.

De conclusie is dat het wat traag op gang komt, maar zodra het begint te lopen het je vastgrijpt en niet los laat. De spanning wordt afgewisseld met humor of een vertelling, wat het verhaal luchtig maakt en niet te serieus. Het was gewoon genieten.