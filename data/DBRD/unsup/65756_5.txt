Dit was mijn eerste boek die ik heb gelezen van Linda Jansma.
Het boek sprak mij gelijk al aan toen ik de achterkant las.
O.a omdat ik zelf ook uit Friesland kom (wel een ander deel van de provincie dan waar Holwerd ligt) en dat samen met de rest van het verhaal op de achterkant, leek het me een heel mooi boek.
En ik kan niet anders zeggen ik heb van het boek genoten.
Vanaf het begin zit er spanning in het verhaal, en blijf je je afvragen wat er paar jaar geleden toch is gebeurd.
Hoe verder je in het boek komt hoe duidelijker het wordt.
Maar ook het dagelijkse leven van het gezin op de boerderij is mooi omschreven, gewoon de herkenbare dagelijkse dingen.
De karakters van de personen zijn ook mooi uitgewerkt, alle kinderen hebben iets eigens qua hobby's, karakter in het verhaal.
En ook het hebben van pleegkinderen is mooi uitgewerkt, je voelt gewoon in het verhaal hoeveel de pleegkinderen voor het gezin betekenen, ondanks het rugzakje wat deze kinderen hebben, en hoe liefdevol de drie zusjes in het gezin worden opgenomen.
Pas aan het eind van het boek komen de verhaallijnen samen.
En als je het boek dichtgeslagen hebt, heb je ook precies door wat er gebeurd is.
Het was wel mijn eerste maar zeker niet mijn laatste boek die ik van Linda Jansma lees, ben heel erg benieuwd naar haar andere boeken.