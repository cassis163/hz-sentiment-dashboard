Voor het Selfpub Café boeken auteurs lezers van heb ik het boek van Fenna Smilde, Hoe het zo gekomen is/How it all came to be, mogen lezen.
Vooral nu de lente is losgebarsten geeft dit boek mij een vrolijk gevoel. Wat een mooie cover! Ook de opmaak is mooi met een duidelijk lettertype met hier en daar een aquareltekening.

Het boek is een tweetalige bundel van psychologische fabels. Links Engels en rechts Nederlands. Bij aanvang van het lezen raakt ik van slag. Het is lekker buiten mijn comfortzone. Ik las een paar fabels en kwam tot de conclusie dat het niet was wat ik verwacht had. Maar wat ik dan wel had verwacht kon ik niet verzinnen. Het is best vermakend om te lezen, dat wel. Toch raakte ik gefrustreerd en ging het boek aan de kant.

De ommekeer kwam toen ik met een vriendin aan de koffie zat en ze me boos aan keek omdat ik had gevraagd of haar man veel weg ging om weg te zijn of om veel thuis te komen. Ongemerkt had ik een citaat gebruikt uit het boek van Fenna en ik moest lachen. Nu werd mijn vriendin nog bozer. ‘Lach je me nu ook al uit?’, vroeg ze. Ik pakte snel het boek erbij en zocht de bewuste fabel op. Toen ik hem voorgelezen had snapte ze wat ik bedoelde en kon ze de humor er wel van inzien.
Vanaf dat moment heb ik steeds een fabel gelezen en het boek weggelegd. Zo liet ik elk verhaal in mijn brein sudderen en kon ik de psychologische link zien. Mijn psychologische dan hè want Fenna kan het ook heel anders bedoeld hebben. En dat is dus ook de strekking van dit boekje… Als je het toelaat zet het je aan het denken.

Als ik een minpunt moet noemen: Ik had de Engelse vertaling in zijn geheel achter de Nederlandse gezet. Ik kon er maar niet aan wennen dat links de Engelse tekst was. Ook miste ik het gebruik van alinea’s en het inspringen bij gesproken tekst.
Het geven van sterren vind ik lastig voor dit boek. Als ik het ga vergelijken met de boeken die ik normaal gesproken lees dan krijgt het minder sterren dan het verdiend. Ik ga veilig in het midden zitten.
Bedankt voor het lezen!
# Shirley Pellikaan
# Anne Fenna