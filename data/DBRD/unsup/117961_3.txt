Het is zeker zo dat Mijn leven in de hel is goed leesbaar boek is, die je in een paar uurtjes uitleest. Het is ook een gruwelijk verhaal en uiteraard is het ongelooflijk dat zulke dingen in onze huidige maatschappij kunnen en mogen gebeuren.
Maar ik ben gedurende het boek ook heel cynisch geweest. Sarah krijgt wel werkelijk alles op haar bord; mishandeling thuis, in pleeghuizen en dan ook nog eens verkocht worden en gedwongen als seksslavin te werken. Soms vroeg ik me wel af hoe het toch mogelijk was dat al die ellende zich op één persoon weet te richten. Misschien ben ik dom en onwetend hoor en - thank God - weet ik niet hoe zo'n situatie is, maar dat het zo moest lopen, vind ik onbegrijpelijk.