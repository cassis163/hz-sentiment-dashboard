Peachez, een romance door Ilja Leonard Pfeijffer.

Aan het begin van het verhaal wordt het duidelijk dat zaken niet gelopen zijn zoals de bedoeling was.
Een ongeveer 60 jaar oude professor aan de Fredo universiteit zit in de gevangenis in Buenos Aires en hij besluit zijn verhaal op te schrijven voor de rechter niet om zichzelf vrij te pleiten maar om de indruk weg te nemen dat de liefde van zijn leven iets te verwijten valt

Na een dagelijkse mailwisseling tussen proffie en zijn geliefde Sarah, een fotomodel besluit de professor, ondanks zijn vliegangst, naar Curaçao te vliegen waar Sarah een fotoshoot heeft. Aangekomen in het hotel blijkt Sarah doorgevlogen te zijn naar Buenos Aires voor de volgende klus.
Met het verzoek om haar koffer mee te nemen, gaat proffie het vliegtuig weer in. Door zijn nervositeit wordt hij staande gehouden door een douanebeambte. In zijn koffer blijkt 4 kilo cocaïne te zitten. Hij is erin geluisd door een internationale drugsorganisatie.

Het boek bestaat uit 33 genummerde hoofdstukken en een verantwoording. Het verhaal wordt in retroperspectief verteld. Fictie en realiteit wisselen elkaar af en er zijn veel verwijzingen naar de klassieke tijd.

Peachez, een romance is een leesbaar boek waarbij een romance verwijst naar de liefdesrelatie tussen de professor en zijn Sarah: een onbereikbare liefde. Het verhaal geeft aan dat liefde soms blind maakt en zorgt dat je niet meer met beide benen op de grond blijft staan. In het geval van de professor zowel letterlijk als figuurlijk. Peachez, een romance is niet alleen maar een verhaal over catfishing. Zeker een Libris nominatie waard.