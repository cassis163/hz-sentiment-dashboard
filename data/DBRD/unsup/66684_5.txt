-impressie-
-kortom géén uitgebalanceerde recensie-

Laat me los in een botanische, entomologische, ornithologische, zoölogische collectie en ik ben uren zoet. Al die botjes en sprietjes en wat is dat daar in het 'sterk water' en oh toverpracht die glanskleuren van die kevers, die veertjes zo stofjesteer van uitgestorven vogels en dat al die botjes ooit konden vliegen... Zo'n gevoel geeft dit boek mij ook! Natuur zo magisch mooi, ik wist helemaal niet dat er een man bestond die precies het mooiste weet te maken van zijn röntgenfoto's. Liefde voor natuur, maar nu heel anders... zacht getint in al zijn details perfect èn met de boeiendste toelichting die ik me kan wensen.

De man die de foto's maakte is Arie van 't Riet (natuurkundige gespecialiseerd in stralingsfysica, die met x-ray ogen kijkt naar de natuur om ons heen), de man die het verhaal erbij vertelde is Jan Paul Schutten (schrijver die wetenschap, natuur en geschiedenis zo leuk en begrijpelijk maakt).