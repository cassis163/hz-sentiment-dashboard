Voor wie een echte thrillerfan is, zal dit boek van Isabel Allende wellicht tegenvallen. Voor wie ook van haar romans houdt, is dit wederom een prachtig boek. Het is goed geschreven, met zoals van haar bekend de prachtige volzinnen en tot de verbeelding sprekende beschrijvingen. Spanning komt er pas in de tweede helft enigszins in, waardoor het voor mij geen thriller was die mij geboeid hield in het verhaal. Het plot zit goed in elkaar, de verhaallijnen komen aan het einde goed bij elkaar, echter de vaart en de spanning waarop ik gehoopt had en zeker bij een 'thriller'zat er voor mij te weinig in. Maar omdat ik een Allende-fan ben, moest ik dit boek zeker in mn boekenkast hebben.