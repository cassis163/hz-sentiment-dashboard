Tracy Chevalier verrast met het 'Meisje met de parel'. In dit fictieve verhaal vertelt Griet over haar tijd als dienstbode bij de familie Vermeer. De sfeer van 17e eeuws Delft wordt mooi neergezet, zonder teveel franje door overbodige woorden. Griet schetst haar relaties met de gezinsleden Vermeer en haar collegadienstbode. De veranderende relatie met haar ouders, haar twijfelachtige relatie met Pieter de (slagers)zoon. En haar gevoelens jegens 'hem' die ze nooit bij naam noemt anders dan haar meester.
Het verhaal verveelt nergens. En het meisje op het schilderij van Vermeer..... heeft nu niet enkel meer een gezicht maar ook een verhaal gekregen.

Het boek is verfilmd onder de titel 'Girl with a pearl earring'.