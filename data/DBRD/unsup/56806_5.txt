Net als een spin maakt Vandermeeren een web rond je ... onmogelijk om uit dit web bevrijd te geraken. Vanaf de eerste zin sleurt ze je mee in het verhaal van Gaelle ... . moeder van een zevenjarig zoontje dat lijdt aan astma, vrouw van Bernd. Je ontmoet het koppel tijdens een trip in Altensteig (Duitsland), kort daarna ontwaakt ze in een psychiatrische instelling. Geen teken van haar man of zoon Lukas. Wel ondervragingen door de politie. Een vage herinnering naar wat er gebeurd is, vele vraagtekens en een zware beschuldiging dat is waar Gaelle met opgezadeld wordt. Waar is haar man ? Wat is er met Lukas gebeurd ? Hoe is ze in deze onmogelijke situatie gekomen ? Vragen waar ze beetje bij beetje een antwoord op krijgt dankzij hulp vanuit een totaal onbekende die toch wel heel veel weet heeft over haar leven.

Met een vlotte pen schrijft Vandermeeren een indrukwekkende thriller die je op sleeptouw neemt in een ongekende wereld. Vanaf de eerste bladzijde is het onmogelijk om niet mee te leven met het hoofdpersonage Gaelle, je begrijpt volledig haar ongeloof, je voelt haar onmacht en je volgt haar op de voet tijdens haar hopeloze zoektocht. Ook het personage van Michael werd zeer goed uitgediept, een kijk terug naar zijn verleden en je snapt in één klap waarom hij als huurmoordenaar door het leven gaat.
De korte, energieke hoofdstukken geven een extra positieve toets en laten je op deze manier op zeer aangename wijze door het boek vliegen.

'Als alles duister wordt' was duidelijk een beginnerswerk, maar met 'Scorpio' heb je me echt met verstomming doen slaan. Nog van dit alstublieft ...