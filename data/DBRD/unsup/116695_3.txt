Inspecteur Conny Sj√∂berg is voor de verandering eens een normale inspecteur. Hij heeft een vrouw en 5 jonge kinderen, is niet aan de drank, zit niet achter andere vrouwen aan.

De proloog beschrijft het lot van enkele kinderen, kleuters nog, die gepest worden, lichamelijk en psychisch aangevallen door andere kinderen. Thuis krijgen ze er nog een straf of een klap bij als ze met kapotte of verloren kledingstukken thuiskomen.

Het begint met de moord op een makelaar in het huis van een oude vrouw. Deze vrouw komt na een verblijf in het ziekenhuis terug thuis en vindt de dode man. Er zijn erg weinig aanknopingspunten. Wat deed hij daar, wie heeft hem naar dat huis gelokt en waarom wordt ook al zo'n brave huisvader, vermoord.

Tussendoor lezen we mee in het dagboek van de moordenaar. Die heeft het allemaal ondergaan.

Er is ook nog het verhaal van Thomas, een eenzaat, geen relaties, geen vrienden die werkt als postbedeler in een bedrijf. Wie is hij? Wat is zijn rol in het verhaal?

Leuk boek en goed debuut. Ik ga nog meer lezen van deze auteur.