Dit boek is anders dan eerdere historische romans die ik van Susan Smit gelezen heb, zoals Vloed en Gisèle. Ik moest aanvankelijk wennen aan de vele filosofische en spirituele teksten tussendoor. Ook zit er niet veel dialoog in, waardoor ik wat minder betrokken raakte bij de personages. Wat ik wel boeiend vond is dat Geraldine Ferrar en Lou Tellegen bestaan hebben, op internet is er veel over te vinden. En bij een interview van Susan Smit, die ik heb bijgewoond, merkte ik dat de schrijfster er ook mooi over kan vertellen. Dit maakt dat het boek uiteindelijk toch bij mij is gaan leven. Maar Vloed en Gisèle hadden dit niet nodig, daarom toch een ster minder.