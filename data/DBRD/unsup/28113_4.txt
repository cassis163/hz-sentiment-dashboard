"In deze fase va de marathon was alle energie nodig om de finish te halen. Praten was verspilling van kracht. Maar iedereen had gezien wat er met de afvallige collega gebeurt was. En dus werd er nu van alle kanten naar de afvaller geroepen. Dat hij trots moest zijn op zijn prestatie. Volgende keer lukken ook die andere kilometers. Sterkte! Bart deed mee."

De auteur

Theo Engelen is historicus en als hoogleraar verbonden aan de Radboud Universiteit Nijmegen. Hij schreef een veertiental jeugdboeken. Dit is zijn eerste roman voor volwassenen. En Theo Engelen is een fervente hardloper. Hij liep meerdere marathons en vele kortere wedstrijden.

Het verhaal over De Marathon van oud rector-magnificus Theo Engelen

In oktober, in de kou en regen, loopt hoofdpersoon Bart de Marathon. Hij is voor hem geen simpele marathon, maar een 3-voudige wedstrijd. Hij vecht namelijk niet alleen tegen de moeheid en pijn, maar ook tegen het onrecht van 2 andere zaken. Deze drie verhaallijnen kruisen elkaar en vullen de bladzijden. Terwijl je leest leer je Bart stukje voor stukje beter kennen en krijg je als lezer mee, waar Bart zijn hersens over-uren voor draaien. En waarom hij deze marathon in Dublin loopt.

Regen, pijn en veel emoties zijn belangrijke elementen

De cover maakt nieuwsgierig. Ik zou het boek zeker oppakken in de boekwinkel. De titel is kort en krachtig. De vertelperspectief is 3e persoon. De personages worden goed uitgewerkt. Het verhaal komt levensecht over. Al is het volgens de auteur geen autobiografisch boek. Toch zijn er raakvlakken. Zo liep hij zelf de (halve) marathon in Dublin in 2015, en maakte hij het drama mee wat Bart meemaakte.

Van Engelen neemt in een prettige schrijfstijl de lezer direct mee, zo de marathon in. Bart, de hoofdkarakter, heeft het laatste halfjaar veel moeten doorstaan. Hoe harder de regen tijdens de marathon, hoe harder hij zijn hoofd buigt over de gebeurtenissen. Het ene moment zou je Bart wel vooruit willen duwen ..als het lopen even niet meer gaat. Of als hij geen beslissing kan of durft te nemen. Op een ander moment zou je hem willen troosten. Door de verdrietige momenten die voorbij komen. En dat zijn er best een aantal.

Conclusie

Marathon is een prachtig boek, goed geschreven en levensecht. En geeft een blik in de wereld van Bart. De laatste tijd ging het met een aantal zaken niet zo lekker. Hij loopt de Marathon door regen en met pijn. Het laatste stuk is flink lastig. Maar hij geeft niet op. Als lezer leef je echt met hem mee!

De marathon is een erg mooi boek en het verdient een plekje in ieder zijn boekenkast.

Waardering 4 sterren.

Met vriendelijke groeten,
Annette Overvoorde, Birdy's Boeken,
https://birdysboeken.blogspot.com/2018/11/theo-engelen-marathon.html