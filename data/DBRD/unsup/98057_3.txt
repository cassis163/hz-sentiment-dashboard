Schrijver Kluun is net gescheiden en hij probeert zijn leven weer op de rails te krijgen. Hij krijgt een aanbod om in Las Vegas een tv-reportage te maken over zijn vroegere kamergenoot Thorwald, die nu een wereldberoemde DJ is. Dit klinkt makkelijk dan het is, want Kluun komt in een totaal andere wereld met rijkdom, drugs en sex en hij wordt hierin meegezogen.

Bij het voorwoord geeft Kluun aan dat het boek niet autobiografisch is. De verwarring tussen fictie en werkelijkheid blijf je het hele boek bezighouden. Je ziet toch telkens Kluun voor je bij het lezen.

Deze roman zit goed in elkaar en door de korte hoofdstukken leest het boek erg vlot. De ironie ontbreekt niet in het verhaal. Wel wordt er veel geschreven over de DJ scene, hier moet je wel een beetje van houden anders kan het vervelend worden.

De cover vind ik erg opvallend door het rood en het lijntje coke, dit past goed bij het boek.