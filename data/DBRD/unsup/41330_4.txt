De cover van het Tankschip toont een coverbreed schip, voor een berglandschap en gebouwen aan de oever. De tekst wordt door streepjes wolken vervaagd en staat verder naar achteren. Ver weg zien we nog een vage zon. Het is een gelaagde cover, herkenbaar en gestileerd.
Ook de novelle is een gelaagd boek, een verteller volgt de andere verteller op die weer een andere verteller aan het woord laat. Er wordt vertelt over een belastingconstructie waarbij drie mensen voordeel zouden hebben met de verkoop van een tankschip. Verkoop of verdwijning?
Elsschot is goed op dreef met korte spitse en langere beschrijvende zinnen. Scherpe observaties die de lezer minimaal doet glimlachen. En het is een pageturner, waar gaan deze verhalen naar toe en wat levert het uiteindelijk op.
Hoe klein deze novelle ook is, het is een plezier om te lezen en te genieten van onze taal. Er staat niets teveel in het verhaal, dus vraagt dit boekje voor her- en herlezing. Steeds duiken er weer mooie pareltjes op.