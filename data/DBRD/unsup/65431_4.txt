De Pianoman gaat over Thomas Boender die geboren wordt in het noorden van Nederland. Op een terp groeit hij in stilte op, zijn ouders spreken zelden een woord.. Thomas kan dan ook pas praten als hij vier jaar is. Communiceren blijft hierdoor altijd een hekel punt voor deze jongeman.

Na een korte reis door Europa raakt Thomas verzeild in het Noorden van Engeland. Een politieman ziet de jongen uit zee lopen en neemt hem mee naar het bureau. Thomas weigert te spreken en belandt uiteindelijk in een psychiatrisch ziekenhuis. Daar ontdekken de verpleegsters dat hij behoorlijk goed piano kan spelen. Al snel gaat een bericht de wereld over; wie kent deze zwijgzame, maar talentvolle pianist?

Ik vond de pianoman een mooi boek om te lezen. Het verhaal was interessant en goed geschreven. Je leert Thomas kennen en kunt hierdoor zijn beweegredenen begrijpen. Het enige minpunt van dit boek vond ik het einde. Opeens was het afgelopen, terwijl ik nog zoveel meer had willen weten.. Want hoe gaat het nu verder met Thomas?

Al met al een boeiend en mooi geschreven verhaal, helaas wat aan de korte kant!