Goede politieroman met in de hoofdrol Robbie Brownlaw, die wordt geconfronteerd met de moord op een corruptiebestrijder, Garrett Asplundh. Was die iets op het spoor, of moet Brownlaw in diens persoonlijke leven gaan zoeken? T. Jefferson Parker schrijft met veel gevoel over het verdriet van Asplundh, die zijn dochtertje verloor, en dat van Brownlaw zelf, wiens vrouw hem om onduidelijke redenen in de steek laat. Leuk detail: Brownlaw lijdt aan synesthesie waardoor hij letterlijk in kleuren ziet wat anderen denken of voelen. Een leugen werd nog nooit zo gemakkelijk ontmaskerd.