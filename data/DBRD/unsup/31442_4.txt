In ‘Arrowood’ lees je vanuit het perspectief van Barnett, de partner van Arrowood en op het eerste gezicht een stuk sympathieker dan zijn baas.
William Arrowood is privédetective en met de hulp van Barnett probeert hij de zaken op te lossen; meestal stellen deze niet al te veel voor en leveren ook niet veel op. De mooiste zaken gaan naar Sherlock Holmes en Watson.

Wanneer Arrowood op een dag benaderd wordt door Caroline Cousture, een mooie dame met het voorkomen van een rijke vrouw, met het verzoek om haar broer te vinden die vermist wordt, heeft hij niet zo’n zin in de zaak. Pas wanneer hij hoort dat deze broer voor Arrowoods aartsvijand Mr. Cream werkte, geeft hij toe want hij kan ook het geld goed gebruiken.
Al snel blijkt dat Caroline Cousture niet de hele waarheid heeft verteld en dat het hier gaat om meer dan een eenvoudige verdwijning.

De dag dat Ettie, de zus van Arrowood onverwacht bij hem komt logeren verandert het vieze kantoor in een wat fatsoenlijker omgeving om klanten in te ontvangen. Ook de woning en William zelf worden aangepakt door deze vrouw die van wanten weet.

Lees mijn recensie verder op: https://graaggelezen.blogspot.com/2018/06/ik-las-arrowood-geschreven-door-mick.html