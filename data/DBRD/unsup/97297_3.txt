Ik vind geheimen uit de oudheid, die niemand ooit ontrafelt, fascinerend. De oudheid heeft sowieso een aantrekkingskracht op mij. Ideaal thema voor een boek.

Het boek begint vrij ingewikkeld met alleen functieaanduidingen zoals "hoeder", "assistent", "voorzitter", "vriend". Het duurt wel eventjes voor het begint te dagen hoe de functies ten opzicht van elkaar gedragen, welke naam achter elke functie hangt. Ook weet je niet of de personen met die functie het goed voorhebben of net niet.

Professor Emily Wess volgt de aanwijzingen die haar vermoorde collega voor haar achtergelaten heeft om de verborgen bibliotheek van AlexandriÃ« te vinden. Deze aanwijzingen laten haar de wereld rond reizen, terwijl er achter elke hoek gevaar schuilt.

De auteur laat je kennis maken met de oudheid, de geschiedenis, hypotheses wat er met de bibliotheek gebeurd is. Het verhaal zit wel goed ineen. Ik had totaal geen idee waar de bibliotheek uiteindelijk gevonden zou worden.