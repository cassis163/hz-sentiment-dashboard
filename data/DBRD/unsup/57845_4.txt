3 Vriendinnen vertelt het relaas van Balli, Naäma en Sjlomkits, 3 vrouwen, eerst als tieners, nadien als vrouwen en moeders. Ze beleven dezelfde dingen die andere jongeren, vrouwen meemaken, alleen is de setting anders, het verhaal speelt zich af in Israël. Er komen nogal wat typisch joodse gewoonten in het verhaal voor - gelukkig is er een verklarende woordenlijst. Vrouwen gaan in het leger en uiteraard komt de kibboets ook aan bod. Na hun studies weten ze geen van allen wat ze met hun leven aanmoeten. Er wordt heel wat geroddeld, relaties begonnen en verbroken, idealen komen en gaan. Er zijn de nodige ruzies waardoor de 3 soms uit elkaar groeien, maar uiteindelijk komen ze altijd terug samen. Ook hun respectievelijke mannen kunnen dat niet tegengaan. Naäma heeft 2 kinderen en is getrouwd met een joodse kolonist, ze wonen dus in bezet gebied. Balli heeft eerst een kind gekregen van een andere man dan diegene waarmee ze uiteindelijk getrouwd is. Sjlomkits lijkt in eerste instantie de stabielste van de drie. Behalve vriendschap vond ik dat er ook heel veel eenzaamheid in het boek zat. Het boek werkt duidelijk naar een hoogtepunt, er is iets gebeurd dat de relaties op scherp zet. Ik heb dit boek gewonnen op de site van Hebban.nl en ben daarvoor dankbaar. Ik zou dit boek anders nooit gelezen hebben. 3 sterren is eigenlijk te weinig, maar 4 was dan weer net te veel. Jammer dat 3.5 ster niet mogelijk is.