Ik ben nu 14, maar was 13 toen ik het boek las. Ik kreeg het van een vriendin van mijn moeder die zei dat dit een heel goed boek was. En achteraf is dit te zacht uitgedrukt! Er bestaan te weinig superlatieven om dit boek te beschrijven.

Ik vond het boek één van de beste (zoniet hét beste boek) boeken die ik al gelezen heb. Het is gewoon subliem. Het is schitterend geschreven, beschrijvingen die worden afgewisseld met sterke conversaties en de mijmeringen van Richard die de lezer mee doen nadenken. De sfeer die er hangt, gecombineerd met de melancholieke gesprekken en beschrijvingen met de soms paniekerige en dramatische reacties en handelingen--> super! Het boek grijpt aan, ik kon een week lang geen boek meer lezen omdat ik werkelijk moest bekomen van dit voorbeeld van fantastische literatuur. Het was net een film, het slokt je mee op, je bent precies echt aanwezig op het Hampden College.
Het gevoel dat je krijgt wanneer je dit boek aan het lezen bent is onbeschrijflijk. Je wilt het boek niet wegleggen en het liefst in een ruk uitlezen, maar wanneer je dit doet heb je er onmiddellijk spijt van, want je beseft dat er nooit een boek zal zijn dat deze formidabele roman zal evenaren. Er zijn te weinig superlatieven om dit meesterwerk te beschrijven.