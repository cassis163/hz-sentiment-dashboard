Terwijl je leest lijkt het alsof je naar een film kijkt. Een heel spannende film!
De keuze voor de titel wordt tijdens het lezen als snel duidelijk.
Het verhaal is heel onderhoudend en de manier van denken van Kate is goed te volgen omdat het goed gefundamenteerde meningen zijn. Tijdens het lezen leer je meer over deze forensisch psycholoog Kate, haar gezin en haar werkomgeving.
Het is een boek van formaat, 432 pagina's, maar onderverdeeld in prettige hoofdstukken, niet te lang en daardoor goed te lezen.

Het beroep van de auteur, een forensisch psycholoog is een waarmerk voor geloofwaardigheid.
Daardoor leest het verhaal ook zo fijn vermoed ik. De manier van denken van de hoofdpersoon wordt als vanzelfsprekend neergezet. Het voelt daarom heel natuurlijk, niet gekunsteld.
Wat ik jammer vond is dat er hier en daar wel heel lang en uitgebreid ingegaan werd op bepaalde beschrijvingen van personen en de manier van werken waardoor het wat minder spannend werd op die passages.
Een pluspunt is dat er niet veel vragen zijn die niet beantwoord worden, dat vind ikzelf altijd prettig. Ik wil wel graag meer over haar verleden weten en over wat er precies met haar gebeurd is.

En dan is er n√≥g een ding waar ik wat meer over wil weten. Dat is: wat gebeurt er verder tussen Joe en Kate? Wordt dat nog iets tussen die twee of 'we zijn gewoon vrienden'?
Ontzettend knap, zo'n debuut!
Ik hoop op een vervolg van de belevenissen van Dr. Kate Hanson.