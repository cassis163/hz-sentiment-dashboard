Hoofdpersonage Moira heeft nogal wat pech gehad. Haar ex-man is er vandoor en heeft haar achter gelaten met een enorme schuld. Haar baas heeft haar op straat gezet en nu woont ze bij haar zus in de logeerkamer.
Wanneer haar zus haar 'dwingt' om naar een feest te gaan, ontmoet ze daar Finn en hoewel ze hem maar kort spreekt is er wel een klik.
Zes weken later komt ze hem weer tegen en beleven ze een geweldig weekend. Maar Finn weet wel veel dingen die hij niet zou kunnen weten toch?
In het tweede deel wordt het verhaal van Finn verteld, en dat zet alles op z'n kop.

Het is een mooi boek, verrassend, vernieuwend en bijzonder. De wijze van schrijven is fijn om te lezen, de dialogen zijn realistische neergezet en de opbouw zit goed in elkaar. Het eerste deel van het boek lijkt een 'gewoon liefdesverhaal', maar dat is het niet zo blijkt halverwege, het verhaal krijgt een enorme onverwachte en zeer verrassende twist. En dan is knap gedaan, als lezer word je compleet op het verkeerde been gezet.
In het eerste deel zitten wat situaties die vragen oproepen, en die worden ruimschoots beantwoord in het tweede deel, maar wel anders dan je zou denken.

Het feit dat het boek gratis als ebook wordt aangeboden, is voor de schrijver een bewuste keuze. Stefan Tetelepta is als onbekende schrijver een klein visje in een hele grote vijver, maar krijgt zo wel de aandacht voor zijn boek, wat het verdient.

Een bijzondere roman met interessante personages en een open einde die ruimte biedt voor speculatie (en een vervolg?). Als debuut roman is Kismet absoluut geslaagd en smaakt zeker naar meer.