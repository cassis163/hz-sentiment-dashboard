Ik had nog nooit van het genre 'New Adult' gehoord en dat bleek ook niet zo gek, aangezien dit het eerste boek in dat genre was. Ik wist niet wat ik me erbij moest voorstellen maar ik ben blij dat ik het opgepakt heb.

Hitte gaat over Daan en Lynn en vanaf de eerste pagina was ik eigenlijk wel benieuwd hoe het verder zou gaan. De hoofdstukken zijn afwisselend verteld door hem, dan weer door haar. Wat daar echt heel knap aan is, vind ik dat de 'jongenshoofdstukken' ook 'jongensachtig' lezen en je echt het idee hebt dat ze door een jongen geschreven zijn. Ik hou van het taalgebruik van Lis, alsof ze zelf pas net die leeftijd had.

Over het verhaal kan ik weinig vertellen , want ik wil het niet verpesten voor mensen die het nog moeten lezen, maar de vakantie komt er weer aan en dan kun je het zelf lezen, neem het mee op vakantie en lees het onder een palmboom om helemaal het 'hitte' -gevoel te krijgen. Je krijgt er geen spijt van.

Ik weet dat er nog twee delen komen (Razend en Zomer) en ik wil ze allebei lezen, want ik ben gek op Lis!