Via Hebban kregen wij de kans om Kasper wordt een kip te lezen. Mijn dochter heeft het gelezen en las ons ook voor.

Kasper heeft een schoolmusical voor de boeg. Dit is een spannend vooruitzicht. Is dit dan de oorzaak? Naarmate het boek vordert veranderd Kasper op tijden dat het echt niet uitkomt. Een duif, een spin passeren de revu.

Het boek is geschreven door Samuel Copeland en is mooi geillustreerd door Sarah Horne. De schrijfstijl is echt gericht op de doelgroep. Schreeuwen wordt in grote letters uitgezet. Het boek stelt ook vragen aan de lezer, dit maakt het enigsinds interactief. Naast dat het grappig is, zitten er ook mooie boodschappen verborgen in het boek, en weetjes. Dit maakt het een perfect boek voor kinderen tussen 7 en 11. Zowel de geoefende als de gevorderde lezer vermaakt zich goed met het boek.

Toch twee minpuntjes, ten eerste is de Engelse versie van dit boek qua omslag zoveel mooier dan de Nederlandse versie. En ten tweede vond de lezer in dit verhaal op gegeven moment de vele voetnoten minder aantrekkelijk om te lezen, deze werden dan ook na 5 hoofdstukken overgeslagen. Maar vergis je niet, Kasper wordt een kip is een schot in de roos, en vanaf 7 februari te verkrijgen.