In Juf Beul gaan Sam, Fatima en Jozef naar de zomerschool, dit omdat ze alle drie een taalachterstand hebben. Sam kan regelmatig niet op woorden komen en leert dat opschrijven haar helpt. Fatima kan niet zo goed lezen en Jozef heeft vooral problemen met de spelling.

De Juf die ze les geeft is heel vindingrijk in haar manier van lesgeven. Wanneer ze de kinderen tussen neus en lippen door verteld dat ze droomde in een vorig leven beul te zijn geweest heeft ze direct hun volledige aandacht. Sam en Fatima vinden het een beetje eng, maar toch ook wel erg spannend. Op een leuke manier onderwijst Juf Beul de kinderen. Ze brengt hun een hoop bij over de Gouden eeuw en leert haar leerlingen goed samen te werken, nieuwe woorden en deze op de juiste manier te spellen.

Ook de lezers zullen tijdens het doornemen van dit boek ongemerkt meer te weten komen over de Gouden eeuw en kunnen kinderen met taalproblemen steun vinden in het verhaal. Wat deze uitgave extra uniek maakt zijn de zwart -, wittekeningen die gemaakt zijn door de 13 jarige dochter van de auteur: Jasmijn Bakker. Complimenten!