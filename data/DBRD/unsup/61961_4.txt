Dit is het eerste boek dat ik van deze auteur gelezen heb en het heeft me zeker niet teleurgesteld! En dan wordt er beweerd dat dit niet eens zijn beste boek is, ik kan niet wachten om de anderen ook te lezen! Het zal je maar overkomen, in je mid-life crisis terug verliefd worden. Beroepshalve kom je in contact met een leuke dame en van het een komt het ander. Liefde wordt passie en op den duur ben je bereid alles voor haar te doen, ook al werk je jezelf serieus in nesten, wat dan ook op een ongelooflijke manier gebeurd! Deze verboden liefde wordt opgemerkt door een derde persoon en die begint de situatie uit te buiten om zijn eigen vernuftig plan te realiseren. Fantastisch geschreven, meeslepend en zeker niet voorspelbaar. Heel even dreigt het wat melig te worden als de vlinders in de buik van het personage de overhand krijgen maar lang duurt dat niet want de stalker heeft telkens weer nieuwe plannetjes voor de tortelduifjes. Het slot is dan ook verbluffend, geniaal, spectaculair Â…. Voor de liefhebbers van goeie suspense is dit een aanrader. De Bruyn heeft mij aangenaam geamuseerd!
Vergeet ook niet het dankwoord te lezen, zelfs daar kijk je stomverbaasd van op!