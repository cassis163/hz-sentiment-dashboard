Drakenspoor is een goed en los leesbaar vervolg op Drakenbloed. Het is geen noodzaak Drakenbloed gelezen te hebben al vallen sommige dingen wel wat eerder op zijn plek. De verwijzingen naar het eerste deel zijn zo subtiel dat als je niet zo weten dat er een eerste deel was dat je het niet eens door hebt. Dat vind ik altijd een prettige bijkomstigheid. Je leest wel eens vervolgdelen die continu verwijzen en herhalen waardoor het leestempo afneemt en de ergernis toeneemt. Niks van dit alles in dit boek. Omdat ik beide boeken heb gelezen en er een flink aantal jaar tussen de delen zit merk ik dat de schrijfster gegroeid is in haar schrijven.Dit boek is boeiender, leest vlotter en er zit meer spanning in. Waarschijnlijk ook omdat het tempo waarop de gebeurtenissen zich elkaar opvolgen sneller is.

Een fantasy verhaal met uiteraard een vreemde wereld waar je net als het hoofdkarakter Chris wordt ingezogen maar waarin alles als vanzelfsprekend wordt verteld en uitgelegd zodat je je er goed in kunt verplaatsen. Dat is denk ook de kracht van haar schrijfstijl. Een vleugje magie, een vleugje spanning en zelfs een klein vleugje romantiek maakt dit tot een van de prettigste fantasy verhalen die ik dit jaar heb gelezen.

lees mijn complete recensie op mijn blog https://conniesboekkies.wordpress.com/2017/08/08/drakenspoor-pepper-kay/