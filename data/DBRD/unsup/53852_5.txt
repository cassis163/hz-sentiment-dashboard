Een kort filosofisch traktaatje van Bart Moeyaert nav 'De Nieuwjaarslezingen' van filosofiehuis Het zoekend hert in Antwerpen.

Over hoe we eerlijk dingen kunnen zeggen, moeten zeggen, over hoe we kunnen luisteren, over alleen zijn en toch niet alleen... , over alleen zijn in een grote stad met de massa rond je heen en afgezonderd alleen zijn in een hutje in de bossen.
Over taal: jouw taal en geen taal hebben om mee te communiceren als je in Osaka, Japan in een grote shopping mall staat waar je enkel een groen icoontje met een lopend mannetje begrijpt.

Voor we met z'n allen uit elkaar vallen was de titel van een 'familietijdschrift' dat Bart uitgaf binnen zijn grote familie als hij jong was. Enkele persoonlijke anekdotes komen eveneens boven drijven.

48 pagina's weer genieten van elk woord voor de Bart Moeyaert-fans: een aanrader!