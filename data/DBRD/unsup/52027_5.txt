Een orkaan aan emoties.
Een orkaan aan emoties werveld op dit moment door me heen. Je zult vast wel begrijpen waarom! Juist, omdat ik zojuist het laatste deel van de Talon-serie van Julie Kagawa heb mogen lezen. Dankbaarheid, omdat ik dit boek heb mogen lezen en recenseren van uitgeverij Harper Collins, maar ik ben ook zeker dankbaar voor de afsluiting van deze mooie reeks boeken. Opluchting, omdat ik eindelijk weet hoe het verhaal verder gaat en afloopt, maar zeker ook teleurstelling. De teleurstelling heerst met name omdat er nu definitief geen vervolg meer komt op het verhaal van Ember. Waar moeten we ons nu weer eens in verdiepen?

Personages
Wat was het weer heerlijk om in de wereld van de draken te kunnen stappen. Na het verloop van deel 4, waarin belangrijke gebeurtenissen zich ontraafelden, maar de voortgang in het verhaal wat minder groot was, keek ik ontzettend uit naar het vervolg.
Je leest wederom uit de perspectieven van de hoofdpersonages: Ember, Garret, Riley en Dante. Julie Kagawa heeft het op technisch vlak weer ontzettend goed in elkaar gezet. Door de afwisseling waarmee je door de ogen van de personages leest, blijf je langer geboeid waardoor je nog sneller snakt naar het volgende stuk van dit geweldige slot. Het boek had ik daarom ook in een mum van tijd uit.
Elk personage heeft zijn eigenaardige, unieke trekjes. Ze zorgen er stuk voor stuk weer voor dat je meeleeft in hun strijd en tevens mee gaat in hun ontwikkeling tot het personage waar ze naartoe aan het groeien zijn. Je leeft ontzettend mee en het was voor mij daarom een zekere teleurstelling dat er toch een zeker afscheid genomen moest worden toen het boek uit was.

Verhaal
Julie Kagawa laat er in het laatste boek zeker geen gras over groeien. In een mum van tijd zit je midden in het strijdveld en voor je tijd hebt om de ene gebeurtenis te kunnen verwerken, beland je met een noodgang in de volgende epische gebeurtenis die je hart zeker niet langzamer laat kloppen.
Het bloedstollende laatste gevecht in de strijd tussen tallon, het rebellennetwerk en de orde staat in dit verhaal op het punt om los te breken. Met uiteraard onze helden: Riley, Ember, Garret, Wes en alle andere rebellen er middenin. Wie zal dit epische gevecht overleven? Weten onze helden de strijd te winnen? Lukt het drietal het om de wereld te redden uit de klauwen van de Oudste draak? Want wat zou er gebeuren als je de duivel in hoogst eigen persoon tegenover je zou hebben op het strijdveld?
Je wordt meegenomen in een reis vol spanning, avontuur en opbloeiende romances. Het is duidelijk een slotverhaal van een serie die zeker niet mag ontbreken in je boekenkast. Een serie die bol staat van fantasie, maar ook een dosis werkelijkheid die je wereld op zijn kop laat staan. Het is een verhaal waar je oprecht van geniet.

Benieuwd naar het slotverhaal over het jonge drakenmeisje Ember? Haal inferno dan nu in huis!