Moord, verraad, liefde het zijn slechts drie van de kenmerken die in het boek de revue passeren. Dit boek brengt dit allemaal aan bod op minder dan 300 pagina’s.

Het boek Klopjacht heeft als hoofdpersonage ‘Joe Pickett’. De thriller is geschreven door de Amerikaanse auteur Box en dit was meteen zijn debuut. Het boek vertelt het verhaal over jachtopziener Joe, die gefrustreerd raakt na de dood van een stroper. Hij start zelf een onderzoek op maar komt tot de ontdekking dat het mysterie veel groter is dan eerst gedacht. Zal hij zijn gezin wel kunnen beschermen?
Je beleeft het boek voornamelijk uit het standpunt van Joe en zijn dochter, hiermee zorgt de auteur ervoor dat je mee wordt getrokken in het verhaal.
Het boek is goed opgebouwd want de auteur gebruikt zeven grote delen die de rode draad vormen van het verhaal. Deze zijn opgesplitst in 37 hoofdstukken en een proloog en epiloog.
Doordat het boek zich afspeelt in de geboortestreek van de auteur zijn alle details in het boek goed uitgewerkt, dit uit zich in de beschrijving van de omgeving. Wanneer we het over de omgeving hebben, gaan we de cover van het boek van wat dichter bij bekijken. Deze geeft een mogelijk beeld weer waar het verhaal zich afspeelt. Wanneer je het boek gelezen hebt, weet je waarschijnlijk ook wat de ontdekking van Joe hier zal zijn.
Naast de ontspannende factor van het boek, heeft Box er volgens mij toch een zekere moraal willen instoppen. Verschillende vrouwen die zwanger zijn, in de steek gelaten worden door hun man en dan zelf hun kinderen in de steek laten. Ik veronderstel dat Box, hiermee wil aankaarten dat de man met liefde voor zijn gezin moet zorgen.
Daarnaast zorgt Box in het boek voor een opbouwende spanning. In het begin van het verhaal komen we verschillende zaken over hem te weten, de moord op ‘Ote’, hoe hij zijn onderzoek voert, hoe hij wordt tegengewerkt, welke oplossingen hij vindt en wat hij ontdekt. Box kiest er voor de essentiële elementen in het boek weer te geven, wat het voor mij een goed boek maakt. Er wordt niet te overvloedig met lange, moeilijke, te gedetailleerde zinnen naar je hoofd gegooid; hij werkt met krachtige zinnen.
Het boek omvat fictie: de personages, verhaallijnen maar ook de alledaagse realiteit: personages die moeten vechten in het leven. Hij combineert dit met de toevoeging van wetsartikelen, die voor het verhaal een meerwaarde bieden.

Wanneer je een ontspannende thriller zoekt, die geschreven is met een vlotte pen, dan ben je met Klopjacht aan het juiste adres. Het boek is te vinden in de betere boekhandel, bibliotheek of op het web.