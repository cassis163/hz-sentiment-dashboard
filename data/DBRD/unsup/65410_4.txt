‘The Firm’ van John Grisham, zo luidt de officiële titel van deze fantastische thriller. Vertaald naar het Nederlands wordt dit boek ‘De advocaat van de duivel’ genoemd. John Grisham, geboren te Jonesboro, Arkansas op 8 februari 1955, settelde zich na vele verhuizen in het kleine stadje Southaven in Mississippi. Al op jonge leeftijd was John een fervent lezer, geïnspireerd door John Steinbeck. Enkel en alleen uit deze persoon, haalde Grisham de inspiratie om, zijn nu fel begeerde bestsellers, te schrijven. Hij studeerde af in 1977 aan de juridische faculteit van de universiteit van Mississippi. Op zoek naar de job van zijn leven, werkte hij nog 10 jaar als jurist. Hij zette zijn eerste officiële roman, genaamd ‘De Jury’, in 1985 op papier. Echter, zijn echte doorbraak bij het grote publiek was er pas in 1991 met zijn ‘legal’ thriller : ‘de advocaat van de duivel’. Het boek was op de New York Times bestseller lijst voor 44 weken en verkocht meer dan 7 miljoen exemplaren. John Grisham wordt gezien als een van de meeste bekende auteurs op het vlak van legal thrillers. Dit boek gaat over de briljante Mitchell McDeere, afgestudeerd als jurist aan de Harvard University, waarin de schrijver zich volgens mij zichzelf in herkend. Mitchell kreeg na het afstuderen een mooie job aangeboden in het juristenkantoor Bendini, Lambert & Hocke. Een mooi salaris, wat bonussen, kast van een villa, .. hij kreeg alles waar hij maar van dromen kon. Zelf kwam hij uit een arm gezin en heeft hij nooit veel gekregen. In ruil voor zijn harde werk kreeg Mitchell een succesvolle toekomst, beweerde zijn baas. Hij werkte zich dag en nacht kapot, tot hij op een bepaald moment een eigenaardige ontdekking deed : het advocatenbureau verplicht medewerkers na verloop van tijd mee te werken aan illegale praktijken. McDeere wil hier natuurlijk zo snel mogelijk uit stappen, maar heeft bang voor de gevolgen dat dit kan hebben voor hem en zijn omgeving : voor dat hij het wist is hij omringd door gevaarlijke maffia. In het boek is duidelijk John’s liefde voor het recht naar boven gekomen, net waarom dit boek mij ook aansprak. Het boek telt 334 pagina’s en is uitgegeven door A.W. Bruna Uitgevers, in de Verenigde Staten. Door zijn enorme succes is het boek ook verfilmd geweest in 1993, met Tom Cruize in de hoofdrol. Ik ben zeker nog van plan de film te zien en deze dan te vergelijken met het boek.
Men kan dit verhaal onderbrengen in het subgenre legal thriller. De spanning van een thriller gecombineerd met een verhaallijn dat te maken heeft met het recht. Het is een fictief verhaal, de auteur heeft dus zijn fantasie de vrije loop gelaten, die duidelijk beïnvloed is door zijn eigen verleden en ervaringen. Het boek heeft een gesloten einde want de lezer komt alles te weten en blijft niet achter met vragen. De protagonist Mitchell McDeere is een round-character, zijn karakter ontwikkelt zich gedurende het verhaal. Omdat de protagonist ook nog maar net is afgestudeerd is en nieuw is in het vak, is het niet moeilijk om te wennen aan het advocatenleven. Vanuit het auctorieel hij-perspectief staat de auteur buiten het verhaal. Zo kom je veel details te weten over alle gebeurtenissen en personages. Hij kent de gedachten en gevoelens van alle personages, wat het lezen heel wat makkelijker maakt. Door het vrijgeven van de gevoelens en de gedachten, sleurt de auteur je mee in het boek ; je kan niet anders dan verder lezen. Wat bij mij ook zeer gelukt is trouwens, ondanks ik geen echte boekenwurm ben heeft dit boek me aangezet tot meer lezen!
De thematiek in dit boek is maffia en chantage : het advocatenkantoor chanteert zijn werknemers waardoor ze verplicht zijn mee te werken aan illegale praktijken. Grisham heeft dit al snel door, waardoor er een ware strijd ontstaat tussen de FBI en de maffia. Wat mij zo aantrok aan dit verhaal is de opbouwende spanning : naarmate het einde wordt het spannender en spannender, waardoor ik niet van mijn boek te houden was. Ik leefde mij helemaal in in het verhaal waardoor ik mij zelf bedreigd voelde door de maffia. Dit is niet alleen te wijten aan het enorme schrijftalent van John Grisham, maar evengoed aan zijn enorme passie en kennis voor het recht. Dit boek is dan ook een enorme aanrader voor alle mensen die geïnteresseerd zijn in het recht. Als geen ander kent de auteur het advocaten leven en alles wat er bij kijken komt.
Volgens mij wil de auteur meerdere boodschappen overbrengen naar de lezer. Eerst en vooral wil de auteur duidelijk maken dat hard werken loont. McDeere werkt zich dag (en nacht) kapot. Hiervoor wordt hem rijkdom aangeboden : nieuwe bedrijfswagen, mooie villa, zeer hoog loon; … Hij krijgt het allemaal. Dit leidt mij ook naar mijn volgende punt : geld maakt niet gelukkig. Ondanks dat McDeere en zijn vrouw veel geld hebben, zijn ze niet gelukkig. McDeere ziet zijn vrouw nauwelijks omdat hij 90uren per week werkt. In het leven moet je niet alleen oog hebben voor het materiële, maar zeker voor het immateriële. Ik kan me inbeelden dat het hoofdpersonage veel gelukkiger is, met iets minder rijkdom, maar met meer tijd voor familie en vrienden. Dit is een wijze les dat ik zeker mee ga nemen in de toekomst : bij een sollicitatie ga ik me niet laten leiden door het loon dat me wordt aangeboden, maar ga ik zeker evenveel belang hechten aan de omgeving, de uren, het kantoor, …
Ik kan concluderen dat het een zeer spannend, maar ook interessant boek is dat veel mensen kan aanspreken. De schrijfstijl van Grisham is zeer vlot en doet je verder lezen. Hij is zeer geïnteresseerd in het recht en heeft ook veel kennis betreffende recht door zijn verleden in dit vakgebied. Dit biedt voor hem de mogelijkheid om alles zeer gedetailleerd weer te geven. Het boek beet me van het begin tot het einde. Het boek is geschikt voor jongeren en volwassenen die graag van spanning houden, en in het bijzonder voor diegenen die interesse hebben in het recht. Indien dit je niet aanspreekt, raad ik je toch aan een andere boek te nemen. Desondanks dat ik voor ik het boek las ook al enorme interesse had in het recht, heeft Grisham het enkel en alleen nog maar meer aangewakkerd.