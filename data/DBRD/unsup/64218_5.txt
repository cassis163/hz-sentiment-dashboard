Soms krijg je een boeken in handen, wat niet direct in je straatje ligt, maar waar je wel nieuwsgierig naar bent. Mijn nieuwsgierigheid werd met name gewekt door de extra flap tekst van Herman Koch. Eenmaal begonnen wist ik dat ik een pareltje in handen had. Wat een ontzettend mooi, meeslepend en goed geschreven verhaal. Het was dat ik nog verplichtingen had met de feestdagen, anders had ik het boek in één ruk uit gelezen.

Het begint met een erg plastisch beschrijving van de dood van haar broer, wat er met een lichaam gebeurt als het op het water terecht komt vanaf grote hoogte. Het betreft hier een roman, maar dan wel eentje met spannende en soms grove beschrijvingen. Als liefhebber van thrillers kan ik dat wel waarderen.

De dood van haar broer heeft een grote impact op het gezin en haar eigen leven. Hoe ga je verder met je leven na het overlijden van je broer? Schuldgevoel knaagt als een hongerig dier aan het geweten van Rêve. Roanne van Voorst beschrijft op zo”n prachtige, gevoelige en doortastende manier het leven van Rêve, voor en na de dood van haar broer, dat je helemaal meegenomen wordt. Het beschrijft het leven van een zus die het erg moeilijk heeft met haar gevoelens en hoe deze om te buigen tot iets positiefs.
Door in het leger te gaan en te vechten voor de zaak, waar haar broer zo achter had gestaan in zijn leven, om zijn woorden om te zetten in daden, probeert Rêve in het reine te komen met haar schuldgevoel. In het leger is de kameraadschap groot en al snel is ze “one of the guys” en doet ze niet onder voor ze. Als ze uitgezonden wordt ziet, hoort en ruikt ze dingen die je als mens liever niet voor ogen krijgt. Dat dit impact heeft op haar gedrag en welzijn is niet vreemd, maar hoe ze daar mee om moet gaan....

De relaties tussen ouder en kind, kameraden en vrienden wordt goed neer gezet, de karakters zijn geloofwaardig en je leeft echt mee. Je merkt dat Roanne veel research heeft gedaan naar hoe het er in het leger aan toe gaat.

Na het dichtslaan van dit boek, was ik wel even stil. Wat maakt dit boek een indruk op me... Echt een aanrader, een sterk roman en zeker niet voor watjes!

Mooie quote:
“Mijn broertje had de wereld uit moeten groeien, zoals dat hoort in mensenlevens. Hij had er niet uit mogen vallen, met de doffe klap die een lichaam maakt wanneer het te water raakt.”

Dankzij Hebban.nl heb ik de kans gekregen om dit boek te mogen lezen voordat het in de winkels ligt. Dank jullie wel, het was echt een voorrecht!