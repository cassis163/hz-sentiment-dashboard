Als fan van Kristin Hannah was ik blij dat ik dit boek in preview mocht lezen.
Aan het einde van de wereld is een meeslepende roman die je het gevoel geeft dat je het zelf meemaakt. Ik werd meegezogen in het verhaal en kon het boek amper aan de kant leggen. Ik moest gewoon weten hoe het verderging, hoe het afliep... Kristin Hannah neemt je mee naar het Alaska van bijna een halve eeuw geleden met zijn ruwe, mooie natuur en naar de manier van leven en overleven daar. Ze brengt een mooi beeld van de rauwe emoties, van vriendschappen en van waartoe iemand in staat is in de naam van de liefde. Hard en tegelijkertijd ontroerend...
Een verhaal dat onder je huid kruipt en blijft nazinderen!