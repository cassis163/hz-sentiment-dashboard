Als oma Charlie levenloos onderaan de trap wordt gevonden, wordt verondersteld dat ze na een duizeling van de trap is gevallen. Kleindochter Dottie vertrouwt het echter niet. Als Dottie op de uitvaart een aantal geheimzinnige mensen uit het verleden van haar oma ontmoet, en als Dottie en haar moeder Alma daarna niet het verwachte geld maar een forse schuld erven, vertrekt Dottie naar Kreta om op onderzoek uit te gaan. Daar ontmoet ze een oude vriendin van haar oma en ontdekt ze geheimen die ook weer met het verleden van haar eigen moeder te maken hebben. Dottie gaat op onderzoek en raakt al dieper in een web van leugens verstrikt.
Door de altijd geweldige schrijfstijl van Jet leest ook dit boek weer heerlijk weg. Eerlijk gezegd had ik al vrij vroeg in het boek door wie er niet te vertrouwen was en achter e.e.a. zat, maar hoe en wat precies, en op welke manier, was voor mij erg verrassend. Wat mij betreft zeker weer een aanrader!