Paulien vindt een nieuwe baan in het ziekenhuis en leert daar Herman kennen. Ze valt als een blok voor hem. Ondanks de waarschuwing van haar vriendin/collega Loes dat hij mogelijk homo is, gaat ze ervoor en vraagt ze hem uit. De aantrekkingskracht blijft wederzijds. Ze krijgen een relatie, maar Paulien merkt dat Herman iets dwars zit. Het hoge woord komt er na verloop van tijd uit. Herman worstelt met zijn man-zijn. Vanbinnen in hij een vrouw. Paulien meent dat ze het samen wel aankunnen en blijft hem steunen waar ze kan. Als Herman dan eindelijk als vrouw voor de dag durft te komen, valt voor Paulien het doek. Ze kan niet met een vrouw samenleven.
Het verhaal ontwikkelt zich met een grote vaart vanaf het moment dat Paulien Herman ontdekt. Omdat het verteld wordt vanuit Paulien ervaar je haar worsteling met de transformatie van man naar vrouw. Een mooi verhaal dat voor mij best wat verder uitgewerkt had mogen worden.