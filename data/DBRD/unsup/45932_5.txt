Henk Van Straten heeft mij vanaf blz. 9 tot en met blz.446 op een meesterlijke manier kunnen boeien: pakkende citaten, beschrijvingen to-the-point, vlotte schrijfstijl zonder overbodige informatie.
De manier waarop Henk de gemoedstoestand van verschillende personages beschrijft: net of je elkens weer in het hoofd kruipt van één van de personages!
Elk personage afzonderlijk is op de ene of andere manier wankel, twijfelachtig, balancerend op een slappe koord! Allemaal losgekomen van het " normale " leven, los gekomen van de " normale " gang van zaken, .....
De manier waarop Henk Van Straten een carrière-jagende sales-manager, zijn Boedha-vererende echtgenote, een mislukte schrijver en diens horeca-vriendin, een " gemengde " allochtone kickbokser en diens " ontspoorde " broer typeert, en hoe hij die totaal verschillende personages met elkaar in contact brengt is werkelijk lovenswaardig!
Dankzij het feit dat elk personage een " deel " krijgt in zijn boek en de manier waarop elk personage " verweven " zit in het leven en de gemoedstoestand van de andere maakt van dit boek iets uniek. Als lezer blijf je voortdurend van de gemoedstoestand van elk personage op de hoogte, zonder ooit maar één ogenblik te moeten teruggrijpen in het verhaa.
Henk Van Straten heeft in deze moeilijke materie de weg gevonden om de lezer te blijven boeien!
Ik heb er maar één woord voor: MEESTERLIJK!