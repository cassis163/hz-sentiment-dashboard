Als Essie en Scarlett afspreken om een brief naar elkaar te schrijven waarin ze schaamteloos hun mening met elkaar mogen delen gaat het mis. De e-mail van Essie wordt naar haar hele adresboek gestuurd. Het resultaat: doei baan, doei huis en doei vriendje.

Essie gaat niet bij de pakken neerzitten. Ze pakt gelijk alle kansen die ze kan krijgen: Ze vindt woonruimte bij Zillah (een 83-jarige vrouw waarvan je meteen zou willen dat ze je oma was!) En ze vind dé perfecte baan en ook nog tegenover haar nieuwe woning. Ideaal, althans de baan leek perfect, totdat ze ziet wie haar baas is..

Zillah en Corner spelen ook een hoofdrol in het boek. Zillah is een onbaatzuchtig oude vrouw, met een goede smaak voor kleding. Je zou haar gelijk op straat herkennen aan haar prachtige hoeden of om het feit dat ze als 83-jarige vrouw nog steeds op hoge hakken loopt. Corner is Zillah’s tweede huisgenoot. Een eerlijk personage die doet wat goed voelt. Zo neemt hij in het begin van het boek het besluit hij dat alleen nog werk wil doen waar hij gelukkig van wordt en neemt ontslag bij een goed betaalde baan.

Zillah en Corner vervullen samen ook wensen van mensen die niet lang meer te leven hebben. Dit zijn ontroerende stukjes om te lezen. Maar wat gebeurt er als Zillah hierdoor iemand tegenkomt uit het verleden die ze liever niet tegen wil komen? Omdat zij iets heeft gedaan waar ze verschrikkelijk veel spijt van heeft?

Je volgt in het boek verschillende personages. Uiteindelijk vraag je jezelf af hoe deze personages samen gaan komen, maar als het verhaal samen komt past het allemaal perfect bij elkaar. Alle personages zijn leuk om te volgen en hebben allemaal hun eigen verhaallijn. Met hier en daar toch nog wel een verrassing.

Een heerlijk boek om te lezen in de zon waarbij je een lach op je gezicht krijgt.

*Bedankt elegance bookclub enLuitingh- Sijthoff voor het boek