Dit boek gaat over Isa Hoes en Antonie Kamerling, geschreven door Isa hoes zelf. Dit boek had ik lang uitgesteld, en waarom weet ik niet precies. Hij stond al vrij lang op mijn lijstje. En een paar dagen geleden heb ik me er toch aan gewaagd om hieraan te beginnen. En hier heb ik absoluut geen spijt van. Wat een prachtig en ontroerend verhaal is dit.

Isa hoes en Antonie Kamerling ontmoeten elkaar op de set van Goede Tijden, Slechte Tijden. Ook vertelt Isa Hoes over het leven wat ze apart van elkaar hebben gehad. En hoe ze samen bij de set terecht zijn gekomen. Ze vertelt hoe Antonie door zijn carri√®re heen is gegaan en welke diepe dalen hij gekend heeft maar ook de hoge pieken die hij bereikt heeft. Uiteindelijk krijg je een inzicht in hoe de depressie er bij hem inschiet en hoe hij hiermee omgaat. Continue was hij op zoek naar bevestiging of een houvast hoe hij zijn leven moest leiden. Verdiept zich erg in het spirituele samen met Isa Hoes. Langzaam aan in het verhaal vertelt Isa het meeslepende verhaal hoe iemand in staat kan zijn om een einde aan zijn leven te maken.

Ik vond het boek mooi geschreven, mooi verwoord, maar vooral ook erg ontroerend. Ik ben vrij snel door het verhaal heen gegaan, omdat Isa me meesleepte in dit droevige verhaal. Daarnaast vind ik het onwijs knap dat Isa dit boek heeft kunnen schrijven en heeft kunnen uitgeven, daar is echt veel kracht voor nodig.