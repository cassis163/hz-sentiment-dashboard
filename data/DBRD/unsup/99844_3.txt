Het verhaal gaat over een jongetje, Jens, dat op 6 jarige leeftijd verdween. Niemand weet wat er met hem gebeurd is. Ruim 20 jaar na dato gaat de grootvader van Jens op onderzoek uit nadat hij een sandaaltje, dat van Jens was, via de post heeft ontvangen.

Ik heb dit boek met wat gemengde gevoelens gelezen. De kritieken zijn heel verschillend, de een vind het een geweldig boek, de ander vindt het tijdverspilling. Ik zit er wat tussenin. Het begin was echt doorzetten, ik heb me geÃ«rgerd aan de moeder van Jens. Zij stelt zich in eerste instantie wat apathisch op en laat haar vader zijn gang gaan. Dat irriteerde me echt. Pas later onderneemt ze zelf ook acties en op dat moment werd voor mij het verhaal ook interessanter en kwam er ook wat snelheid in het verhaal. Het plot heeft veel goed gemaakt want dat vond ik wel erg mooi. Hoewel ik over een van de personen al wel een vermoeden had, en daar ook gelijk in kreeg, was het plot verder wel verrassend. Al met al geef ik daardoor het boek alsnog 3 sterren.