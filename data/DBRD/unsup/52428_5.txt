Wat een enorm leuk boek is dit! Allereerst is de kaft heel uitnodigend. Mooi blauw met gezellige beestjes en figuren. Juist de kartonlook aan de binnenkant maakte ons meer nieuwsgierig. Ik heb dit boek samen met mijn zoontje van bijna 8 gelezen. Ook zelf heeft hij stukjes gelezen. Hij was helemaal blij te weten waarom we de mug nooit kunnen vinden als ie eenmaal heeft geprikt. Hij wil het boek nog een keer lezen maar dan helemaal zelf. Wij hebben er samen enorm veel plezier aan beleefd. Het is geen moeilijke taal maar soms nog best lastige onderwerpen. Sommige dingen had mijn zoontje nog nooit van gehoord maar heeft zijn interesse wel gewekt. Ik vind het een heel leuk boek om cadeau te geven aan een kind vanaf 7 jaar. Wij hebben er samen heel veel plezier aan gehad en we vonden dit leuk om te doen samen, Dit gaan we als het aan ons ligt nog veel vaker doen! p.s. Vooral het gedeelte over de poep vond hij enorm lachwekkend!