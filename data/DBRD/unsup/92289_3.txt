Bergs begint zijn boek met een zeer intrigerende proloog. Onmiddellijk is duidelijk dat drugs een grote rol gaan spelen in het boek.
Vanaf dan beginnen verschillende verhaallijnen door elkaar te lopen. Dit geeft een leuke wisselwerking en drijft de spanning voor de lezer op. Dit, samen met het aanzienlijk aantal personages in het boek, maakt wel dat je als lezer je hoofd bij het verhaal moet houden.
Het verhaal zit leuk in elkaar, met een verrassende plotwending.
De spanning wordt goed opgebouwd en je vraagt je echt af wat de ontknoping gaat zijn.
Het verhaal zelf is ook doorspekt met actualiteit en aanklachten naar de maatschappij.
Bergs moet wel oppassen dat hij deze niet in meer detail gaat beschrijven dan de eigenlijke onderwerpen van het boek.
Op een bepaald ogenblik had ik bijvoorbeeld het gevoel dat er meer dan echt nodig werd uitgeweid over een bepaalde, niet zo ideale verkeersituatie in het Gentse.
Het plot zit heel goed in elkaar. Jammer is wel dat sommige situaties en beschrijvingen niet meer uitgediept worden. De auteur wil doorheen zijn boek het spanningsveld tussen Marc en Sara laten voelen. Maar dit blijft eerder oppervlakkig. Hij probeert dit onder andere tastbaar te maken door een liefdessc√®ne en door gesprekken over een baby. Maar dit blijft echter bij een beschrijving of een losse vraag. Hier had meer diepgang of spanning aanwezig mogen zijn.
Het verhaal bevat ook een aantal losse eindjes. Wanneer je een inbraak ergens vaststelt, contacteer je bijvoorbeeld toch de politie.
Het is een spannend verhaal met een leuk plot. Maar het zou naar een hoger niveau getild kunnen worden door wat meer diepgang te geven aan de verschillende personages en verhaallijnen en de details wat minder uitgebreid te beschrijven.