Een thriller die het waard is om in de top 3 te staan hier op Crimezone.nl!
Ik heb het boek op 1 dag uitgelezen, niet omdat het slechts 140 pagina's dik is, maar omdat elke pagina me nieuwsgierig maakte naar de volgende. Het verhaal omschrijft heel realistisch de donkere kant die er jammer genoeg kan zijn aan het 'modellenwereldje'. Aloka heeft de gave om haar lezers helemaal mee te kunnen zuigen in haar gedachtengang. Je kan als lezer iedere aanraking of versnelde hartslag van de personages haast zelf voelen. Het boek is zeer goed opgebouwd, startend met een teaser om dan zo de spanning naar het einde toe steeds meer en meer op te drijven.
Een crimineel goed verhaal!
Dank je wel Aloka!