Ik ben al een tijdje een fan van de detectiveserie op tv rond inspecteur John Rebus. Daarom stond de schrijver Ian Rankin ook al een hele tijd op mijn 'te lezen-lijst'. Toen ik dit boek goedkoop tegenkwam heb ik het daarom ook meteen meegenomen.

De gehangene is een verzameling van twaalf korte verhalen over inspecteur John Rebus in Schotland. Omdat het allemaal korte verhalen zijn zal ik ze niet allemaal gaan omschrijven, daar zijn ze gewoonweg te kort voor. Maar het idee van het boek was een weerspiegeling geven van (de misdaad in) Edinburgh. En er komen inderdaad veel verschillende misdaden aan de orde; moord, oplichting, brandstichting enz.

Ik ben eigenlijk meer een liefhebber van langere verhalen, omdat daar meer diepgang in bereikt kan worden en de verhalen beter uitgewerkt worden. Maar dit waren zeker geen onaardige korte verhalen. Ik heb minder leeservaring met korte verhalen, dus is het voor mij moeilijker om te zeggen wat een goed verhaal is, maar toch vond ik deze wel leuk om te lezen. Er zitten een paar verhalen tussen waarvan ik zeker denk dat andere mensen er een heel boek over vol hadden geschreven en daarom denk ik dat dit extra goed is, omdat het anders misschien te voorspelbaar was geworden. Aan ideeÃ«n geen gebrek bij deze schrijver, want hij heeft nog een heleboel boeken geschreven die ik zeker wil lezen.