De auteur doet iets anders met taal en het boek bevat dan ook vele pareltjes. Show don't tell worden ze in vaktermen genoemd. Het is een verhaal over liefde, over vasthouden of toch loslaten. Je vader helpen bij zijn laatste wens of toch tegengas geven tijdens een reis in een Volkswagenbusje van Londen naar Zurich. Er komen mooie grapjes in voor, mooie woordspelingen. De auteur kan goed mensen observeren en vervolgens hun gedrag of houding op originele wijze verwoorden.

Jammer is dat er veel gevloekt wordt in het verhaal, wat geen waarde toevoegt, eerder waarde wegneemt omdat het stoort, vandaar ook de beoordeling met drie sterren, anders waren het er vijf geweest.