Aan het begin van dit jaar was ik aan het bedenken wat mijn leesdoelen voor dit jaar zouden zijn. Een van de leesdoelen die ik bedacht had, was dat ik meer (auto)biografieÃ«n wil lezen. Ik wil mij meer verdiepen in acteurs, schrijvers, mensen die iets goeds voor de wereld hebben gedaan zoals Nelson Mandela en cabaretiers. Ik kreeg laatst een mailtje van de 'Bestseller 60'. In dat mailtje zag ik dat dit boek op plek nummer 37 stond als hoogste nieuwe. Op 31 december 2016 had ik een stukje van de conference gekeken en ik was daarom benieuwd naar het boek.

Tijdens het lezen merkte ik dat ik sommige grapjes op papier een stuk beter snapte. Maar sommige grapjes snapte ik ook weer niet. Maar dat is niet iets wat ik erg vond. Ik moet ook zeggen dat ik niet alles leuk vond maar over het algemeen vond ik dit wel een leuk boek. Ik vond het leuk om over haar reizen te lezen. Op die manier kreeg ik ook meer inzicht in de situatie van de vluchtelingen. Doordat ik over haar reizen las bedacht ik mij dat ik het als mens erg goed heb. Ik maak deel uit van een liefdevol gezin, ik word niet uitgehuwelijkt en ik mag gaan en staan waar ik wil. Ik ben blij met die vrijheid en ik mag van geluk spreken dat ik die vrijheid heb. Want ergens in een ver land hebben vrouwen en meisjes die vrijheid niet.Het was fijn om tijdens het lezen af en toe wat achtergrond informatie te krijgen. Op die manier kreeg ik een ander beeld over de conference, een positief beeld. Ik kon mij hierdoor meer inleven in het verhaal dat Claudia wil vertellen. De liedjes in de voorstelling en in het boek vond ik allemaal goed passen in het verhaal. Ik vond het leuk dat er foto's in dit boek zaten; een kijkje achter de schermen.

Claudia de Breij is goed met woorden. Dat zie je en lees je hierin terug. Ze kan je echt meenemen in haar belevingswereld. Tegelijkertijd zet ze je aan het denken en weet ze je te ontroeren. Dit boek was een leuk boek om mijn (auto)biografie leesavontuur mee te beginnen. Ik vond het leuk om de conference op papier te lezen en het geeft je een bepaald inzicht over hoe het tot stand gekomen is.