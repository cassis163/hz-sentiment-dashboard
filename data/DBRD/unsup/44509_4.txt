Het rijk van het licht is een bijzondere roman over de invloed van geloof en de aantrekkingskracht van een geheime religieuze sekte, Imperium Luminis. Czuchlewski vertelt het verhaal van Matt, die tijdens zijn studietijd een relatie had met Anna, de dochter van een vermogend zakenman. Hij, de vader, zorgde ervoor dat de relatie werd beëindigd omdat Matt niet van de juiste komaf was. Ineens duikt de aan drank verslaafde Anne weer op in het leven van Matt, maar even plotseling verdwijnt ze weer. Dan ontvangt Matt een brief van zijn ex-schoonvader die hem vertelt dat Anna zich heeft aangesloten bij het geheimzinnige Imperium Luminis (het rijk van het licht). Matt wordt ongewild de spil in een strijd om vertrouwen en macht. Maar wie vertelt nu werkelijk de waarheid?

Ik heb genoten van dit verhaal om een paar redenen. Allereerst is Czuchlewski gewoon een erg goed verteller. Hij neemt je steeds verder mee in het leven van hoofdpersoon Matt, die het steeds zwaarder te verduren krijgt als alles wat hij ooit voor waarheid aannam afbrokkelt. Op de tweede plaats is dit niet zomaar een verhaaltje over een sekte waarin een geschifte leider een aantal even geschifte volgers heeft. Nee, dit is een goed doordacht verhaal waarin Czuchlewski het voor elkaar krijgt om je zelf een mening te laten vormen over het genootschap en de doelen die zij nastreeft. En de keuzes waar je voor kunt komen te staan

Het rijk van het licht is een aanrader. Czuchlewski een veelbelovend talent.