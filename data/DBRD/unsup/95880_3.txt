Draaide het in Het spoor terug nog vooral om Beryl Tavistock, in Houd de dief is het de beurt aan haar broer Jordan. Als Jordan op verzoek van een vriendin inbreekt om een aantal heimelijke brieven te ontvreemden ontmoet hij Clea Rice die in hetzelfde pand een inbraak pleegt.

Tijdens die eerste ontmoeting slaat de vonk over en lijken ze aan elkaar verbonden te zijn. Toch scheiden hun wegen. Tot ze elkaar weer ontmoeten. Vanaf dat moment zijn ze tot elkaar veroordeeld omdat een criminele organisatie jacht op Clea maakt. En later ook op Jordan.

Ze weten iedere keer op het nippertje te ontsnappen. Als Clea uiteindelijk toch in handen van de organisatie valt, lijkt het voorbij. Jordan schiet haar nog wel te hulp, maar wordt neergeschoten. Het lijkt voor hen beiden gedaan.

Het concept van Houd de dief is identiek aan dat van Het spoor terug. Dat zorgt ervoor dat ook dit boek erg vlot en prettig leest. Maar ook dat het nergens echt bol staat van de spanning. Net als het eerste boek over de Tavistocks is dit boek prima leesvermaak voor een verloren moment.