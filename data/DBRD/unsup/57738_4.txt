Tijdens het lezen neem je een kijkje in het leven van Sophie. Zij heeft samen met haar zus een eigen kleding zaak die goed loopt. Naast de kleding zaak willen ze ook een sieraden lijn en een webshop opzette. Wat betreft jongens, houdt Sophie het meest van losse avontuurtjes en heeft ze nog nooit het gevoel gehad echt verliefd te zijn, totdat ze tijdens een avondje uit Frederick ontmoet. Hij lijkt aan het begin wat verlegen, maar als ze samen zijn is hij erg open. Het is een hele lieve jongen die al gelijk duidelijk laat merken dat hij voor altijd samen wil zijn. Sophie heeft bij hem ook voor het eerst echt het gevoel dat verliefd zijn heet. Het enige wat soms wat strubbeling kan geven in hun zoektocht of ze echt de ware voor elkaar zijn, is Rens. Rens is de beste vriend van Sophie, waar ze al jaren mee optrekt. Maar soms lijkt het alsof er tussen hun meer speelt dan alleen vriendschap en dat voelt Frederick ook. Omdat hij een vervelende ervaring heeft gehad met zijn vorige relatie, wat betreft vertrouwen, kan hij slecht tegen het feit dat Sophie en Rens zo ‘’intiem’’ met elkaar zijn. Tijdens de vakantie lopen de spanningen hoog op, zeker als Sophie en Rens op een avond als een vast ritueel elk jaar tijdens de vakantie naar een speciale plek willen gaan. Blijkbaar hebben ze hier samen iets meegemaakt en is deze plek erg waardevol. Het is een heel leuk en makkelijk leesbaar boek. Veel gebeurtenissen over verliefdheid, jongens versieren, uitgaan , jaloezie en nog veel meer dingen zullen voor meerdere lezers herkenbaar zijn. Ook vond ik het grappig dat er in het boek een kaartje zat van ‘’Blingg’’ de online sieraden& accessoires winkel van Miranda Hillers. In het boek heet de winkel ook zo en gaan de twee zussen uiteindelijk ook voor uitbreiding van een sieraden lijn in de winkel. En nu blijkt dat deze ook echt bestaat. Tijdens het lezen was ik erg nieuwsgierig naar het einde en wilde ik maar blijven doorlezen. Helaas bleek het verhaal niet helemaal ‘’sluitend’’ te zijn en bleek één onderwerp in het boek een open einde te hebben. Maar na even wat navraag/ uitzoekwerk kwam ik er achter dat er gelukkig ook een 2e deel in de maak is. Ik kijk er zeker naar uit.