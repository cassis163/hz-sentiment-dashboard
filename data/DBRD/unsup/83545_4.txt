Waverly is een goede politiethriller, dat mij ook wel doet denken aan de boeken van Aspe of Bart Debbaut. Zeker een aanwinst voor het genre. Allereerst wordt een jonge zwangere vrouw vermoord genaamd Sarah. Terwijl dit onderzoek nog loopt wordt de hotelketeneigenaar Fergason vermoord. Alle zeilen bijzetten voor Tim en Mike die belast worden met het onderzoek. De plot zit goed in elkaar, al worden de zaken losstaand van elkaar onderzocht, waardoor de plot even wordt onderbroken en er een tweede verhaallijn opgestart wordt zonder dat de eerst daar nog tussendoor loopt. De moord op Sarah is dan ook na de moord op Ferguson al snel naar de achtergrond verdrongen. De schrijfstijl is wel prettig en past wel bij een politieroman. Christine neemt er dan ook alle tijd voor om het verhaal te vertellen. Het verhaal staat niet bol van de hoogspanning, maar is een gedegen verhaal. Wel gewaagd om als Vlaamse een thriller te schrijven die zich in de Verenigde Staten afspeelt. Kortom, een goed boek om met zijn 286 paginaÂ’s even tussendoor te lezen of om je een weekend mee te vermaken. Ben wel benieuwd naar een volgend deel, dus ga die dan ook weer lezen.

Spanning: 3 sterren
Plot: 3 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 3 sterren