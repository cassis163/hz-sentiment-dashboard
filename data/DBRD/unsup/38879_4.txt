De cover, de titel en de ondertitel beloven nogal wat!
Dit verhaal is door de auteur neergeschreven met een prettige schrijfstijl waardoor het prettig leest.
Het verhaal komt weliswaar langzaam op gang, maar je krijgt hierdoor ook de kans om de personages te leren kennen.
Ik had hier en daar de neiging om een van de personages aan haar/zijn jas te trekken om tegen te houden of om een van hen te waarschuwen voor wat er staat gebeuren want zowel Patrick als Layla en Verna hebben problemen en hebben zeker hulp nodig.

De verhaallijnen wisselen elkaar af op een prettige manier, het klopt allemaal.
Het is niet de spanning waardoor je geboeid door blijft lezen, maar meer de schrijfstijl; het realistisch geschreven en onderhoudende verhaal.
Ik had verwacht dat er meer spanning in zou zitten. Dat gemis is goedgemaakt door een onverwacht en toch nog spannend einde en de prettige schrijfstijl van Kelly Braffet.

Ik heb het boek graag gelezen en waardeer het met 3,5/5 sterren.