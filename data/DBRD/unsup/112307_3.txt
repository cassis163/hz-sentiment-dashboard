Een mooi verhaal, wat zich afspeeld in de tweede wereldoorlog-voor zover je het mooi kunt noemen-. De liefde tussen buitenlander Johann en Hollandse Annie wordt mooi en integer beschreven. Natuurlijk geeft dit heel veel problemen in het dorp waar Annie woont, omdat hij voor de Duitse arbeitsdienst werkt en bovendien is ze ook nog de dochter van een NSB-er.
Ze verzorgd haar zieke moeder en in de gestolen uurtjes heeft ze stiekeme afspraakjes met haar geliefde. Dit wordt niet onopgemerkt gebleven en dan verteld ze thuis van haar liefde voor Johann. Haar ouders accepteren het na veel gesprekken en ontvangen hem thuis voor een kennismaking.Niet veel later moet Johann weer terug en verliest ze hem....

Annie wordt opgepakt en te schande gezet voor het hele dorp, midden op het plein. Ze wordt kaal geschoren en een haken kruis wordt met verf op haar hoofd gesmeerd. Het zeer strenge christelijke dorpsgemeenschap heeft haar buitengesloten.
Ze houdt haar hoofd fier omhoog, ondanks alle beschuldigingen.

Veel meer zal ik niet verklappen, voor diegene die het boek nog gaat lezen.
Een mooi geschreven boek, ik heb hem in een dag uitgelezen.