Het eerste hoofdstuk gaf me de kriebels, hierin lees je kort iets over de jeugd van Dirk. Daarna lees je kort wat over Eva haar leven met Colin in New York, Colin is een voetballer en voetbalt in New York en Eva woont samen met hem. Een echt sociaal leven hebben ze niet want alles draait om het voetballen van Colin.

Eva gaat dan voor een tijdje naar Nederland, omdat ze haar vrienden en familie heel erg mist. Samen met haar vriendin Vesper, haar vriend Reggy en haar Nieuw-Zeelandse neef Brian vertrekken ze voor een kort tripje naar de sneeuw. Ze heeft een goede klik met Brian en verteld openhartig over haar leven.

Samen gaan ze, op verzoek van Brian, nog een laatste tripje naar boven met de skilift voor een laatste afdaling. Dan gaat het mis, de lift komt stil te hangen, als je zelf weleens in een stoeltjeslift hebt gezeten weet je precies hoe dat zit. Dit is dan ook zeer gedetailleerd en goed beschreven, je voelt hier goed de spanning want wat nu...

Deed twee van het boek gaat dan over de zoektocht naar Eva en maken we weer kennis met Dirk. Ook in dit deel zitten zeer gedetailleerd beschreven stukken waarbij je voelt, ruikt of ziet hoe iets precies gaat.
Het laatste hoofdstuk van het boek vond ik een soort afgeraffeld iets, net of de schrijfster ineens een dader moest aanwijzen maar pas op het laatste moment bedacht wie dat moest zijn.

Het epiloog daarentegen vond ik dan weer wel prettig, dit ronde het verhaal mooi af.