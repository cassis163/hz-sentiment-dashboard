Stel dat vrouwen fysiek sterker waren dan mannen - een complete omkering van de huidige stand van zaken. Dit bij vlagen ontzettend sterk geschreven boek (vooral de scènes tussen de nieuwslezers vond ik erg goed gedaan) is een gedachte-experiment dat treffend wordt uitgewerkt. Ik denk dat iedere lezer zijn/haar eigen conclusies zal trekken uit dit boek. Voor mij was het een vrij deprimerend beeld: het maakt niet uit wie de fysieke overhand heeft, mannen of vrouwen, het probleem is dat excessen en patriarchisme (matriarchisme?) altijd de kop opsteken zolang er geen gelijkheid is. Die scène in het vluchtelingenkamp (geen spoilers, maar als je het gelezen hebt snap je hopelijk precies waar ik op doel) heeft me letterlijk nachtmerries bezorgd. Waarom dan toch maar vier sterren? Ik vond het schrijven niet altijd even sterk, vrij onevenwichtig. Dat maakt voor het gedachte-experiment niet uit, maar voor deze beoordeling wel.