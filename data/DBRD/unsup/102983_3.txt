Het verhaal van de aanslag op Kennedy is alom bekend. De auteur, Lex Pieffers, heeft getracht om aan deze Wereldgebeurtenis, een fictieve draai aan te geven in Pittsburgh. Het gaat over Jake, één van de schutters die Kennedy onder vuur namen, en na de aanslag op de vlucht slaat. Er zitten behoorlijk wat mensen achter hem aan. De CIA en de FBI hebben hier ook een rol in. Dan op een dag gaat hij naar de krant en wil daar het verhaal uit de doeken doen en daar ontmoet hij Rosaly, een vrouw die alles er aan doet om te slagen in het journalistieke wereldje. Hij krijgt een relatie zonder dat Rosaly weet wat Jake heeft uitgevreten. Uiteindelijk vlucht Jake, maar waarheen?

'Pittsburgh' is een verhaal dat ik wel met plezier heb gelezen maar waarin voor mij de spanning ontbrak. Vooropgesteld dat het verhaal geschreven is met een prettige schrijfstijl. Het leest ook, mede ingegeven door de korte hoofdstukken, lekker weg. De diverse verhaallijnen komen uiteindelijk wel mooi bij elkaar.
De personages van de hoofdrolspelers Jake en Rosaly hadden wat mij betreft meer uitgediept moeten worden alsmede ook de rol van de CIA en de FBI in relatie tot de aanslag.
Eerlijkheidshalve had ik er meer van verwacht, maar het is géén onaardig boek om te lezen. Maar of ik het verhaal een thriller zou noemen? ....ik denk het niet.
Het krijgt van mij 3 sterren (een kleine 6)