Dolf Verroen is inmiddels hoog bejaard, maar verrast na het kinderboekenweekgeschenk met dit kleine boekje, een combinatie van leesboek en prentenboek. Opa is doodgegaan. Dat is het eerste keiharde, verontrustende bericht. De gebruiken bij een uitvaart (crematie) worden beschreven afgewisseld met de dromen van opa in het verleden. Het boek is binnen de vijftien minuten te lezen, maar de illustraties zijn meer dan het oppervlakkig bekijken waard.Uitbundig bij de dromen en ingetogen bij de dood. Geloofsverschillen worden ondertussen ook nog subtiel aangezwengeld. Elke zin is goed getroffen en het boekje kan bij bijv. rouwverwerking prima gebruikt worden. Ik had graag nog wat meer dromen van opa gelezen, Meester Verroen is nog lang niet dood, dus wie weet wat we van hem nog kunnen verwachten.