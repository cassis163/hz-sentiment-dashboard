Tijdens een feestelijk diner in het restaurant Jungle4food valt ineens de gastheer dood neer tijdens zijn speech. Er wordt begonnen met reanimeren, maar zodra het ambulancepersoneel ter plaatse komt, kunnen deze alleen nog maar de dood vaststellen. Tijdens het onderzoek op de p.d. blijkt dat er een klein pijltje uit een blaaspijp in de buurt van het slachtoffer ligt. Als blijkt dat de dode een vooraanstaand professor is, die kennis heeft van Surinaamse stammen die op het punt staan om uit te sterven en dat er verschillende gegadigden zijn die de professor de prijs die hij net gewonnen heeft niet gunnen is de jacht op de moordenaar geopend. Daarnaast zijn er 4 gasten niet verschenen op het feest, deze 4 mensen worden uiteraard ook verdacht.

De zaak wordt uiteraard toegekend aan Opperdoes en Zijlstra die ook deze moord tot een oplossing moeten brengen.

Het verhaal is wel origineel, er mocht iets dieper worden ingegaan op de achtergrond van de Surinaamse stammen. Verder wordt er soms in herhaling getreden, wat mij een beetje tegensteekt. Het boek leest wel lekker snel en is een typische Baantjer.