Het is nog niet zo lang geleden dat ik het boek gelezen heb en een poging heb gedaan de film te kijken. Dat laatste was niet echt een succes. De wereld die de film geschapen had, leek helemaal niet op wat ik in mijn hoofd had en na 10 minuten heb ik de DVD uitgezet en me voorgenomen om vooral de rest van de serie eerst te gaan lezen voor ik de film een nieuwe kans gaf.

Ik was dan ook ergens wel zenuwachtig om de graphic novel te gaan lezen, maar dat was nergens voor nodig. De tekeningen en sfeer geschapen in het boek pasten veel beter bij wat ik in mijn hoofd had en wat dat betreft vond ik het meer dan geslaagd!

Wel denk ik dat er echt heel veel verloren gaat in de graphic novel. Niet alleen wordt veel uitleg echt maar heel kort en summier gegeven, waardoor je nauwelijks kan bevatten wat er eigenlijk precies aan de hand is. Ook worden er toch wel hele toffe scenes overgeslagen of ernstig ingekort. Ik moet dan ook eerlijk zeggen dat ik de graphic novel erg leuk vind om erbij te hebben en om even snel in een half uurtje uit te lezen, maar ik raad iedereen toch aan om gewoon de boeken te lezen. Want de gewone boeken zijn veel leuker en geef je de kans de personages beter te leren kennen en meer om ze te geven!