Tien jaar gevangen gaat over en is geschreven door Amanda Berry en Gina DeJesus. Twee van de drie meisjes die 10 jaar lang door Ariel Castro gevangen zijn gehouden. Het is een heel indrukwekkend verhaal. Dat deze drie meisje het zo lang vol hebben gehouden in dit verschrikkelijke huis, met deze verschrikkelijke man. Ze hebben vele mishandelingen, verkrachtingen en bedreigingen overleefd. Dit gun je niemand. Tijdens het lezen moest ik mezelf vaak voorhouden: dit is echt gebeurt, het is geen verzonnen verhaal. Ik heb mezelf vaak gelukkig geprezen dat dit mij niet is overkomen en denk ook niet dat ik dit vol gehouden zou hebben. Door de stukken van de journalisten Mary Jordan en Kevin Sullivan tussendoor, lees je ook wat er tijdens deze jaren in de buitenwereld gebeurde. Dit maakt het verhaal compleet. De schrijfstijl is vlot en leest lekker. Ik vond het jammer dat Michelle niet meegeschreven heeft aan dit boek. Haar verhaal is natuurlijk even belangrijk als dan van Amanda en Gina. Ook ben ik nieuwsgierig hoe het nu verder met hen gaat. Als je 10 jaar niet in de "gewone" wereld bent geweest, is het vast moeilijk om dit weer wel te doen. Bovendien hebben ze natuurlijk enorme trauma's opgelopen. Hoe zou het over 10 jaar met hen gaan?