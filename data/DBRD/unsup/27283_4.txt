Gaaaaaaaaappppp.... dat was niet zo handig om 's avonds in dit boek te beginnen.... om half 2 's nachts was het boek uit en ging eindelijk bij mij het licht uit! Schrijfster Elin Hilderbrand nam mij mee in het leven van de tweeling Harper en Tabitha Frost. Harper is de flierefluiter van het stel en Tabitha de elegante en beschaafde versie. Door beslissingen van hun ouders in het verleden hebben zij al jaren geen contact meer met elkaar en wonen zij op verschillende eilanden voor de kust van Massachusetts. Als hun vader overlijdt komen zij weer in elkaars leven. Hilderbrand heeft hele fijne "omarmbare" karakters neergezet, het is een plezier om beide dames te volgen in hun zo verschillende leventje. Als de liefde in al zijn ingewikkeldheid ook nog om de hoek komt kijken dan wordt het helemaal smullen in deze heerlijke herkenbare familieroman annex feelgood! Kortom ik heb genoten!