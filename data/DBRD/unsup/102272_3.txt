Warm van de pers overhandigde Martina Cole mij een exemplaar van Grof spel, haar nieuwste in een succesvolle serie boeken. In tegenstelling tot wat wij gewend zijn, is dit boek een vervolg. Het ´eerste deel´ was Gevaarlijke dame. Eerste deel staat hier tussen aanhalingstekens omdat Martina Cole in eerste instantie niet van plan was om een vervolg te schrijven. Maar ja, de lezers bleven maar zeuren om een vervolg. Wat gebeurde er met Maura? Dit wordt dus allemaal verteld in Grof spel.

Het knalt er wel in: als je bij pagina 17 bent, heb je naar je idee al een half boek uit, en nog wel een met een flinke verrassing.

Het kan aan mij liggen, omdat ik Gevaarlijke dame nog niet gelezen heb, maar ik vond Grof spel minder goed dan Vrouwen zonder gezicht. Ik vond het er allemaal nogal dik opliggen. Voor de doorgewinterde fans van Martina Cole zal Grof spel echter wel een welkome aanvulling zijn op de collectie!