Deze recensie is eerder verschenen op The Confession of a Book Nerd

Het leek onmogelijk om mijn oprechte gevoelens bij Ik Geef Je De Zon te overtreffen, maar dit boek heeft me zo overweldigd dat ik op dit moment alle andere ‘gewone’ boeken behoorlijk oppervlakkig vind. Raar, maar zo waar.

Toen ik aan dit boek begon, had ik niet eens deftig de achterflap gelezen en op één of andere manier hoef je dat eigenlijk nooit te doen bij Jandy’s boeken. Je weet dat het je zal ontroeren, doen schreeuwen en huilen. Maar ik had nooit verwacht dat dit boek zo intens zou zijn. Dat er zo veel emoties en schandalen zouden inzitten waar je je zo goed in kon verplaatsen.

Het eerste wat mij zo heeft verbaasd is het verwerkingsproces van Lennie. Jandy Nelson is er ingeslaagd om mij mee te nemen in Lennies rouwverhaal en dat heeft me het hele boek lang zo ontroerd. Het is onwerkelijk wat ik voelde toen ik dit boek las. De Hemel is zo menselijk en tegelijkertijd zo buitengewoon.

Na Ik Geef Je De Zon kon ik wel verwachten dat Jandy weer zo’n kunstzinnige en interessante karakters op papier had gezet. Vanaf pagina 1 was het al duidelijk dat ik ook in dit boek meegesleurd zou worden in een draaikolk van gevoelens: liefde, spijt, jaloezie maar ook blijdschap en zo veel meer. Ja, er waren momenten in het boek die mij even verbaasd deden rondkijken. Zeker de scenes ik nooit voor mogelijk had geacht.

Als we daar even bij terugkomen weet je nu al dat die gebeurtenis een heel belangrijke rol speelt in het boek. Er onstaat een driehoeksverhouding en ja, het is een beetje passé, maar je merkt het niet eens. Bij Lennie en haar geliefden gaat het niet om ‘wie kies ik’, maar om ‘wie doet me het beste voelen’. Veel meer kan ik niet echt zeggen zonder dit verrassende plot te verklappen. Maar wat je moet weten: dit boek is niet zo zoetsappig als je misschien zou denken.

WAT MOET JE DUS DOEN? Ben je klaar voor een dit-is-wat-ik-verwacht-van-een-boek boek? Dan ren je nu onmiddellijk naar de boekenwinkel en neem je dit boek uit de schappen. Zelfs de nieuwe Twilight is niet zo interessant als dit boek!