Dat je door de media gemanipuleerd wordt weten we (bijna) allemaal. Dat we cookies op onze pc hebben weten we ook, daar worden we continu irritant aan herinnerd... Wat die cookies doen wordt al wat vager, en wat er gebeurt met je toestemming op apps, daar snappen we bijna allemaal niets van.

Hoera, hier is een onthullend en verontrustend boek!
De auteurs leggen in begrijpelijke taal (voor zover mogelijk) uit wat er met je gegevens gebeurt, en dat wij, maar ook zij de helft niet weten van wat er gebeurt, sterker nog: alles zit zo in elkaar verweven dat bijna niemand het meer weet!
Dit boek is een eye-opener. Je kijkt kritischer naar je appjes, bent je meer bewust van wat je op facebook smijt, en krijgt een inkijkje in de wereld achter je beeldscherm

Een kritisch, maar goed leesbaar en belangrijk boek.

Chapeau voor de auteurs!