Prachtig boek, waarin het levensverhaal van de 90-jarige Vivian centraal staat die in haar jeugd als wees met een zogenaamde 'kindertrein' naar het midden-westen van Amerika is gebracht om daar geadopteerd te worden.

Ik vond het een prachtig verhaal en zat af en toe ook echt met tranen in mijn ogen. Maar ik vond wel dat er soms hele grote sprongen in het boek werden gemaakt. Dat maakte het soms een beetje lastig: zo van "O, zijn we nu hier al?".

Ik vond ook dat de personage 'Molly' wat minder goed uit de verf kwam, dan Vivian. Als het boek een paar bladzijden meer gehad zou hebben, zou Molly er ook wat beter uit gekomen zijn en zouden er wat minder onlogische sprongen in het verhaal zitten. Maar goed: over het algemeen een absolute aanrader over een stukje geschiedenis waar ik niks van wist.