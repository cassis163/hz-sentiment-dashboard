Spanning, aktie en humor: toen ik dit als jonge snaak las, was ik helemaal verkocht.
Nu, 40 jaar later, merk ik toch dat zowel de inhoud (pers, politie, samenleving, technologie, gezin) als de vorm (de stijl waarin het geschreven is) helemaal verouderd is. Als jeugdsentiment blijft het voor mij toch een zekere waarde behouden en zodra je verdiept bent in het verhaal, vallen de tekortkomingen in de tijd niet meer op.
Of de huidige generatie er nog door geboeid kan worden, durf ik te betwijfelen.
Grappig vond ik wel dat in het boek het maken van kunstdiamant als eigenlijk onmogelijk wordt voorgesteld terwijl vorige week De Beers nog meldde dat zij zich nu ook met de handel in dit soort diamanten gaat bezighouden.
Het heeft wel lang geduurd, maar op die manier is het boek vooruitziend geweest.