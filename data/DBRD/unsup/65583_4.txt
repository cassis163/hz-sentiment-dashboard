Dit boek verteld over de middeleeuwen. Het begint met een inleiding met als doel de middeleeuwen samen te vatten. Het is als het ware een korte opfriscursus over de middeleeuwen. Hierdoor wordt je er weer aan herinnert hoe die tijden in elkaar zaten en wat er zich afspeelde.
Het boek zelf bevat 29 korte verhalen uit de middeleeuwen. Alle verhalen spelen zich af in een andere tijd en plaats. Er zit geen chronologie in, maar sommige verhalen zijn wel op een bepaalde manier met elkaar verbonden. De verhalen gaan over mensen van verschillende standen en tijden. Zo is er een verhaal over een Paus die na zijn dood wordt veroordeeld en een verhaal over vrouwen die hun stad verdedigen. Voor iedereen is er een verhaal wat aanspreekt. Sommige verhalen zijn grappig, andere zijn treurig.
De verhalen zijn een mix van werkelijkheid en fantasie. Sommige zijn bedacht met de tijd in het oog. Anderen zijn gebaseerd op waargebeurde verhalen.
Aan het eind van elk verhaal volgt er een historische achtergrond. Hierin wordt meer duidelijk over de tijd en de plaats waar het verhaal zich afspeelt. Ook wordt er verteld over in hoeverre het verhaal waargebeurd is. Dit maakt dat de verhalen meer diepgang krijgen en je het meer kan plaatsen in de tijd waar het zich afspeelt. Het is een fijne diepgang. Daarnaast wordt er aanvullende literatuur gegeven, voor wie graag meer over het onderwerp wil lezen. Dit is ook een waardevolle toevoeging.
Het is een prettig boek om te lezen. Sommige verhalen zijn met humor geschreven, anderen zijn treurig en vaak is er een plottwist.
Een aantal verhalen zal mij langer bijblijven dan de andere. “De redding”, “Het meesterwerk”, “De blijde van de vrouwen ” en “de vloed” zal ik niet snel vergeten.