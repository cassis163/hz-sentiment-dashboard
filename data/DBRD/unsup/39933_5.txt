Als Lauren Lawton met haar dochter Leah naar Oak Knoll verhuist kiest ze voor de rust. Vier jaar geleden is hun dochter Leslie ontvoerd en 2 jaar later sterft haar man. Hoe kun je deze dramas te boven komen? Lauren komt ze niet te boven en stort zich helemaal op de dader. Ze weet zeker dat Roland Ballencoa de dader is en ze laat geen kans onbenut om dit aan ander mee te delen.

Als Lauren in Oak Knoll gaat wonen ontmoet ze al snel een rechercheur die haar meteen geloofd en in haar zaak duikt. Lauren weet iedereen om haar vinger te draaien, maar is ze wel de droevige moeder/echtgenoot die ze zegt dat ze is.

Tami Hoag weet de emoties van verlies, pijn en verdriet goed op papier te zetten. Je voelt met Lauren en Leah mee. De spanning wordt met de paginas meer en langzaam ontvouwt zich een ware thriller. De donkerste weg, zo hoort een thriller opgebouwd te zijn. Een echte pageturner.