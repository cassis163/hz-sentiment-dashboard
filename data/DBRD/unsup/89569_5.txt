Als je “Neem een geit” begint te lezen wordt het erg moeilijk om nog iets anders te gaan doen. Want je wilt het eigenlijk gewoon in een keer uitlezen, wat mij overigens bijna gelukt is. Het boek is heerlijk vlot en luchtig geschreven, en zit vol met de kenmerkende humor van Claudia de Breij.

Als een schrijver het aandurft om in een boek heel veel te vertellen over haar privé leven, en haar eigen strubbelingen met levenslessen, getuigt dit van een enorme passie en betrokkenheid bij het onderwerp. En vanuit deze passie en betrokkenheid, is dit boek geschreven.

Samen met de persoonlijke ervaringen van andere BN-ers is er een boek ontstaan waarin 100 levenslessen staan. Ervaringen die heel open en onthullend, ontroerend maar ook grappig zijn. Ervaringen die ervoor zorgen dat de lessen herkenbaar worden.

Een boek dat niet alle levensvragen beantwoord. Maar een boek dat inzicht geeft in hoe je zou kunnen omgaan met de uitdagingen die je in leven tegen kunt komen.
Een heel mooi boek waarin Claudia de Breij aantoont dat zij over een groot schrijverstalent beschikt.