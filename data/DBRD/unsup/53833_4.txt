De boeken van Lee Child met hoofdpersoon Jack Reacher blijven genieten. Dit was niet één van de beste, maar de plot is verrassend en het verhaal is anders dan normaal. Vandaar toch de 4****.
Nu eens niet de lone wolf tegenover een bende die ergens in de middle of nowhere zijn duistere zaakjes drijft, maar gestuurd en ondersteund door zijn eigen regering gaat Jack Reacher achter een scherpschutter aan die dreigt de eerstvolgende G8-top te verstoren met een moordaanslag. Reacher heeft deze man jaren geleden achter de tralies weten te krijgen, maar inmiddels is hij weer op vrije voeten.

Het verhaal is vlot geschreven met de korte, krachtige dynamiek die Child eigen is. Een vleugje donkere humor verlevendigt de spanning af en toe. Dit is wel een recht toe recht aan thriller met weinig kronkels die de plot een heel andere kant op kunnen sturen. Des te verrassender dat Child de lezer toch op het verkeerde been weet te zetten. Hoe? Lees het en je wet het.