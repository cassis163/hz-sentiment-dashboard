'Iene Miene Mutte' is de debuutthriller van M.J. Arlidge en wat voor één! Bloedstollend, meeslepend en tot het einde vol verrassingen.

Helen Grace, inspecteur bij de recherche, wordt op een nieuwe zaak gezet. Er is een seriemoordenaar actief en wat voor één! Alle moorden zijn goed doordacht en met precisie uitgevoerd. De slachtoffers zijn onderdeel van een 'spel' waarin er maar steeds één kan winnen. Om erachter te komen wie er achter de moorden zit moet er een daderprofiel worden opgesteld. Dit blijkt nog niet zo simpel. Helen voelt dat ze in wordt gehaald door haar verleden. Iemand wil haar iets duidelijk maken, maar wie? Kan Helen de waarheid onder ogen komen en het juiste doen?

Bloedstollend spannend tot het einde. Denk jij te weten wie de dader is? Denk dan nog maar een keer. Hopelijk is het vervolg 'Piep zei de muis' net zo spannend!