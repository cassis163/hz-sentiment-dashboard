Sammy wordt vermoord in een veld gevonden nadat ze niet thuis kwam van een avondje uit. Ze is zwaar toegetakeld.
Recht voor de Raap (RVR) is een rechtse partij die de gemeenteraadsverkiezingen lijkt te gaan winnen. Het rommelt in de partijtop en er zijn betogingen tegen de partij. Wanneer de oprichter vermoord wordt, krijgt het team van Rani er nog een moord bij, eentje met een hoog politiek gehalte. Alhoewel voor Rani iedereen in de dood gelijk is, is dat voor haar baas niet zo omdat die dan weer onder druk gezet wordt door de burgemeester.
Bovendien zit ze met nieuwe mensen in haar team waarvan ze nog niet goed weet of ze wel in het team passen. Op het thuisfront lijkt het wel goed te gaan.

Dit is een typische Rani Diaz thriller. Een onderzoek dat moeilijk op gang komt, andere beslommeringen aan haar hoofd, gedoe met haar baas en een team dat ze soms maar moeilijk in bedwang heeft. Ik vraag me af hoe lang deze formule nog gaat blijven werken.