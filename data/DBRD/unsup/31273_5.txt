08 mei 2012
Na haar succesvolle thrillers waaronder Rendez-vous en Alles te verliezen heeft Esther Verhoef met Tegenlicht in een stevige gebonden editie haar eerste roman gepresenteerd.

Esther Verhoef verteld in Tegenlicht het verhaal een jonge vrouw die door haar jeugd ernstig getraumatiseerd is.



Ze doet dat in eerste instantie door hoofdstukken te laten afwisselen tussen heden en verleden, later neemt de tegenwoordige tijd alle ruimte in.

Door de beschrijvingen van Esther Verhoef over de moeilijke jaren als klein kind van Vera Zagt tekent ze ook een fraai tijdsbeeld op met de toen heersende maatschappelijke opvattingen. Ook in de latere jaren van Vera trekt Verhoef haar prettige en vlotte schrijfstijl ruimschoots door. Ze geeft een realistisch en voorstelbaar beeld van de leefwijze van Vera Zagt. Esther Verhoef laat de zorgvuldig opgebouwde façade van Vera barsten vertonen door veranderde familieomstandigheden en neemt het hele gezelschap rondom Vera Zagt mee naar Amerika, daar wordt de basis gelegd voor het verloop van Vera’s verdere leven.



Vera worstelt met haar verleden, ze is verwikkeld in een buitenechtelijke relatie en het vertrouwen in haar echtgenoot neemt af. Er komen demonen op haar levenspad die onmogelijk te voorzien zijn.



Het turbulente leven van Vera strekt zich verder uit naar het eiland La Palma en Zuidelijk Spanje. Verhoef voegt er mooie sfeervolle beschrijvingen aan toe, het geeft Tegenlicht een meerwaarde.



Met een vleugje erotiek, momenten van gelukzaligheid maar ook pijnlijke jeugdherinneringen, jammerlijke keuzes en schrijnend verdriet geeft Esther Verhoef voorzichtige liefde en hoop.

Tegenlicht is een feit.