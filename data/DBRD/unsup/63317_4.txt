De elfjarige Sander wordt samen met zijn vriend Maarten vermist tijdens een dropping, georganiseerd door het jeugdkamp waaraan zij deelnamen.
Iris, de zus van Sander en haar vriend Christiaan die in dezelfde groep zaten slaan alarm. Het levenloze lichaam van Maarten wordt al snel gevonden maar van Sander ontbreekt ieder spoor.
Zes jaar later meldt Sander zich op een politiebureau in Duitsland na de dood van zijn ontvoerder, hij blijkt al die jaren samen met zijn ontvoerder in een bos te hebben geleefd ver van de bewoonde wereld en al die tijd werd hij door zijn ontvoerder misbruikt.
Zijn ouders, Linc en Alma leven inmiddels gescheiden, Alma is dolblij met zijn terugkeer maar Linc en Iris zijn erg terughoudend.
Door te terugblikken naar de tijd van voor de ontvoering en de invloed van Sander toen op het gezin begrijp je de terughoudendheid van Iris steeds beter.
Iris en Christiaan maar ook Linc hebben zo hun eigen geheimen die gaandeweg het boek beetje bij beetje worden prijsgegeven. Toch blijft het tot het eind onduidelijk wat er werkelijk gebeurd is.

Een spannend verhaal mooi opgebouwd met de terugblikken naar het verleden.