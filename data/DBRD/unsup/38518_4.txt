Het eerste deel van de serie over Casey Cox.

Een plaatsdelict vol sporen van Casey. Haar beste vriend is vermoord en er is maar één verdachte.
Ze vlucht weg en blijft uit het zicht van de politie. Ze koopt een nieuwe identiteit en verblijft vooral in hotels. Ze blijft zich verplaatsen. En betaalt alleen met contant geld. Ondanks alle sporen op het plaatsdelict houdt ze vol dat ze onschuldig is. Hoelang houdt ze dit vol nu ze weet dat iemand haar op de hielen zit.

Dylan, een jongeman met PTSS. Door zijn diensttijd in het oorlogsgebied is hij zwaar getraumatiseerd. Hij is ook nog eens een oude vriend van het slachtoffer, de vermoorde vriend van Casey. De ouders willen graag dat Dylan, als privédetective, de vermoedelijke moordenaar van hun zoon vindt. Een klus die makkelijk lijkt, maar Dylan ondervindt dat niets is wat het lijkt.

Casey en Dylan vertellen beide hun verhaal in de ‘ik’ vorm.
Het is een prettige stijl om te lezen. En spanning is er zeker te vinden. Casey haar drang om het juiste te doen is zo sterk dat het haar in de problemen brengt.
De personages zijn goed, je leert ze steeds beter kennen en krijgt sympathie voor hun. Je komt steeds dichterbij de waarheid, waardoor je door wilt blijven lezen.
Het verhaal heeft een soort ‘goed’ versus ‘kwaad’ in zich, de engel ( Casey) en de duivel (politie).Een boek met een bijbels –tintje, maar niet storend.
Op naar deel 2……