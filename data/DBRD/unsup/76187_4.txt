Het vierde deel van de Stilton en Rönning serie. Dit keer krijgen ze te maken met een verminkt kinderlichaam. Als er later meer kinderlichamen worden gevonden blijkt dat de organen zijn verwijderd bij deze kinderen. Bij het eerste lijk wordt een stiletto met Roemeens opschrift gevonden. De inscriptie verwijst naar een Roemeense criminele organisatie. Dit leidt Tom Stilton en Olivia Rönning naar Roemenië om deze link uit te zoeken. Dit blijkt heel gevaarlijk voor hem. Tegelijker tijd vindt de dakloze Muriel, een vriendin van Tom Stilton uit zijn dakloze periode, een huilend meisje. Dit is een vluchtelinge uit Nigeria en ze heet Folami. Muriel neemt haar onder haar hoede. Zij zal ook nog een belangrijke rol in het hele verhaal gaan spelen.

Ik vond het verhaal langzaam op gang komen. Later is de vlotte, spannende schrijfstijl er weer de oorzaak van dat je het boek niet weg kunt leggen en door wilt blijven lezen. Het verhaal heeft een heel actueel thema: vluchtelingkinderen en hoe de mensen hier tegenaan kijken. Het is heel mooi verweven in dit boek. Het is weer een heerlijk boek om te lezen.

De cover is heel erg mooi en past heel erg goed bij het verhaal. Je ziet een meisjesgezicht met daarin verschillende elementen uit het verhaal. Deze cover past ook heel erg goed bij de voorgaande delen. Het is mooi om te zien dat de uitgever de serie als één geheel maakt. Dit is een sieraad voor je boekenkast.