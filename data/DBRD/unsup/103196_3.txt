De Zweedse Mikael Niemi werd geborgen in Pajada, een dorpje in het noorden van Zweden dicht bij de Finse grens. Niemi begon al in zijn tienerjaren met schrijven. Zo schreef hij vanaf zijn vijftiende verschillende gedichten en verhalen. Zijn officiële debuut was in 1988 met de dichtbundel Näsblod under högmässan (Neusbloeding tijdens de hoogmis). In 2000 brak hij internationaal door met de humoristische roman Popmuziek uit Vittula. Naast dichtbundels en verhalen schreef Niemi ook reportageboeken, hoorspelen, toneelstukken jeugdboeken en een sciencefictionroman. Zijn nieuwste thriller is
Het Noord-Zweedse dorpje Pajada wordt opgeschrikt door een gruwelijke misdaad. Martin Udde een 89-jarige inwoner wordt dood aangetroffen in zijn huis. Hij is vermoord met een werpspies en zijn tong is afgesneden. Wat was de aanleiding voor deze brute moord? Het is aan de lokale politie om hier achter te komen. Ze staan er echter niet alleen voor want de recherche in Stockholm biedt hulp aan in de vorm van Therese Fossnes. Niet alleen moeten de inwoners van Pajada wennen aan Therese ook zij heeft in het begin moeite met de gewoonten en gebruiken van de mensen uit dit kleine dorpje.
Plotseling lijkt, met de arrestatie van twee criminelen, de moord op Martin Udde opgelost te zijn. Therese keert terug naar haar woonplaats maar blijft denken aan Pajada en zijn inwoners. Eigenlijk één inwoner om precies te zijn. Het wordt Therese al snel duidelijk dat haar tijd bij Pajada nog niet om is. En ook de zaak Martin Udde staat op het punt een startje te krijgen.
De man die stierf als een zalm is een opmerkelijk boek. Het is niet zomaar een thriller.
Het boek vertelt voor een deel ook de geschiedenis van het dorpje Pajada. Tijdens het lezen krijg je een duidelijk beeld van Pajada als gemeenschap. Soms gaat de auteur te diep in op de taalconflicten van het dorpje, maar hij heeft door beeldende beschrijvingen van omgeving en de personages zijn eigen geboorteplaats uitstekend geportretteerd.
Het hele verhaal bevat een beklemmende en duistere sfeer met hier en daar wat zwarte humor. En hoewel de nadruk meer op de geschiedenis van Pajada ligt, blijf je door deze beklemmende sfeer en prettige schrijfstijl toch verder lezen. En wanneer het verhaal een beetje lijkt in te zakken, gebeurt er toch iets waardoor je weer het verhaal in wordt getrokken.
De man die stierf als een zalm is een boek waar je van moet houden, maar dat Niemi kan schrijven is meer dan duidelijk.