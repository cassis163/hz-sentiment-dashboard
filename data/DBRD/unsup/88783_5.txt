"Helen loopt een race tegen de klok. De inzet? Haar leven."

Het zesde deel van de Helen Grace serie. Na het vijfde deel te hebben gelezen, kon ik niet wachten met lezen hoe het verder zou gaan. Helen zit in deel 6 opgesloten in de gevangenis voor moorden die ze niet heeft gepleegd. Alleen Brooks, een rechercheur uit Helen's team, gelooft in haar onschuld en zoekt naar bewijzen die het verhaal van Helen ondersteunen.
In de gevangenis wordt Helen's buurvrouw op gruwelijke wijze vermoord. Helen is vastbesloten er achter te komen wie deze moord op zijn geweten heeft.

Zowel de verhaallijn binnen de gevangenis als die daarbuiten zijn spannend en goed uitgewerkt. De boeken van M.J. Arlidge worden steeds beter!