Ik ben een absolute fan van het eerste uur van Nele Neuhaus. Releasedatum en uiteraard ook meteen de aankoop van dit boek was op dinsdag 27 september,op woensdagavond 28 september was het boek volledig uitgelezen. Dat zegt uiteraard al meteen genoeg aangezien een minder werk niet zo snel wordt uitgelezen. Toch is dit zeker niet het sterkste wat ik al van Neuhaus gelezen heb. 3,5 sterren had een meer realistische beoordeling geweest maar aangezien halve sterren niet mogelijk zijn en mijn literaire adoratie voor Neuhaus groot is...4 sterren dan maar. Waarom iets minder dan haar andere werken? Er komen teveel personages in voor en dat komt het verhaal niet altijd ten goede. Bovendien,voor diegenen die de andere werken in deze reeks gelezen hebben en al een band hebben met de vaste personages is er een storend issue. Deze recentste vertaling is blijkbaar een van Neuhaus' oudere werken. Lijkt een beetje op een film bekijken die je achterstevoren afspeelt. Desalniettemin absolute aanrader!