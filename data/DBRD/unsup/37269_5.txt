Prachtige roman van Irma Joubert. Het verhaal speelt zich af tussen 1938 en 1968. Hoofdpersoon van het boek is Pérsomi Pieterse. Zij woont in Zuid-Afrika, in een klein huis. Samen met haar ouders, broers en zussen. Het gezin is arm en woont op het land, op de ‘plaas’, van meneer Fourie. Zij zijn ‘bijwoners’. Vlakbij het huis is een rivier. Die rivier speelt een grote rol in het boek. Het is de grote wens van Pérsomi ooit advocaat te worden. Omdat haar familie arm is, heeft zij beurzen nodig om op de middelbare school en op de universiteit te komen. Pérsomi kan goed leren en weet wat zij wil. De roman is vlot geschreven, boeit van begin tot eind en leert de lezer veel over Zuid-Afrika. In een ruk uitgelezen ondanks zijn ruim 500 blz.