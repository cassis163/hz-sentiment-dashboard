Een goede Bernie Gunther thriller voor de liefhebbers van taal en geschiedenis.
Bernie vertelt zijn verhaal in een historische context waar nazi Duitsland de voorbereidingen treft voor de organisatie van de olympische spelen van 1936 te Berlijn. Dit is deel 1 (1934) in het boek. Bernie schuwt de nazi dictatuur niet en weet als geen ander met de nodige dosis humor en kritiek zijn mannetje te staan. Op zich is het verhaal vrij banaal, maar door de historische achtergrond en de taal spitsvondigheden is dit toch een zeer aangenaam boek om te lezen. In deel 2 maken we een sprong voorwaarts in de tijd. In het Cuba van 1954 loopt Bernie oude bekenden tegen het lijf. Opnieuw weet Bernie problemen aan te trekken maar voor alles heeft hij altijd een oplossing klaar.
Een zalig boek om te lezen.