Wat een heerlijk boek om te lezen, een liefdesroman maar dan leuker! Echt een boek waarin je jezelf verliest en alles om je heen vergeet. Het leest als een trein en daardoor is het een echte pageturner.

In 58 hoofdstukken leven we mee met de opbloeiende liefde van Eleanor en Park, door de wisselende perspectieven beleef je het intens. De afsluiting voor ‘de nieuwe’, de voorzichtige toenadering tot elkaar, de zoektocht naar wat er tussen hun is en hoe ze het willen delen met de buitenwereld, de onzekerheden, de afstoting en het weer nader bij elkaar komen van de liefde, voelt zo herkenbaar maar is tegelijk ook alweer zo lang geleden voor mij. Maar met plezier dacht ik terug aan de prille voetstappen op liefdespad

Door de proloog weet je al hoe het afloopt maar als je het boek helemaal hebt gelezen weet je dat het eindigt met een open eind en daardoor zou het mogelijk zijn dat er ooit een vervolg komt op dit prachtige verhaal. En als het er komt ben ik zeker van de partij om het te gaan lezen.

De schrijfstijl is zeer toegankelijk en bevat geen moeilijke woorden.

Er is al zoveel positiefs over dit boek geschreven dat ik er weinig aan toe te voegen heb, als LEES DIT BOEK!