Wauw, wat een eerste kennismaking met deze Zuid-Afrikaanse detectiveschrijver! Heel spannende verhaallijn, perfect uitgesponnen. Leuk dat het verhaal vanuit verschillende personen wordt verteld. Geeft een heel goed overzicht en inzicht.
Goed uitgediepte karakters, zodat we niet met van die platte, nietszeggende mensen te maken hebben. Dit zijn echte mensen. Inspecteur Bernie Griessel (tja, misschien weten ze in Zuid-Afrika niet wat dat in het Nederlands betekend) krijgt te maken met een vermoord meisje. Dan blijkt haar vriendin ook nog vermist te zijn. Om het helemaal interessant te maken, blijken beide meisjes Amerikaanse rugzaktoeristen. Maar wat is er met ze gebeurd?
Gelukkig niet al teveel nadruk op rassenkwesties of dergelijke p.c. zaken, maar gewoon een keigoeie speurder, die door blijft gaan tot hij de vermiste persoon heeft gevonden. Vooral de verwijzingen naar de Afrikaanse muziekwereld zijn erg leuk, misschien juist omdat we hier in Nederland daar bijna niets van weten.
Dit boek mag je als detectivefan niet missen!