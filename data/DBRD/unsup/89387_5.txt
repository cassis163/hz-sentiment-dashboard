'There are scars on my heart, just as thick, as disfiguring as those on my face. I know they’re there. I hope some undamaged tissue remains, a patch through which love can come in and flow out. I hope.'

Eleanor Oliphant leeft haar leven volgens een strikte routine en is daar tevreden mee. Ze draagt dezelfde kleding naar werk, eet elke dag dezelfde maaltijden en drinkt elk weekend in haar eentje twee flessen vodka. Maar dan verandert er iets in haar leven: ze wordt verliefd. Ze begrijpt dat ze haar routine moet loslaten om contact te kunnen leggen. Sociale omgangsvormen zijn lastig voor haar en ze heeft geen familie of vrienden om advies van te vragen. Wanneer de nieuwe IT-medewerker Raymond op haar kantoor werken maakt ze voor het eerst een vriend. Eleanor leert langzaam meer over een gelukkig leven in plaats van een leven wat alleen maar fine is…

'Eleanor Oliphant is Completely Fine' heb ik gelezen als ARC via de Hebban Leesclub. Het is het debuut van Gail Honeyman en het heeft me erg verrast. In eerste instantie verwachtte ik vooral een vrolijke feelgood roman over een socially awkward hoofdpersoon. Maar dit boek was zoveel meer dan dat, het heeft veel meer diepgang.

Vanaf het begin is het duidelijk dat Eleanor erg eenzaam is en iets traumatisch heeft meegemaakt. Langzaamaan leer je meer over Eleanors jeugd en snap je haar problemen veel beter. Gail Honeyman weet het personage van Eleanor uniek en sympathiek neer te zetten. Eleanor is echt een van mijn favoriete hoofdpersonen aller tijden. Ze is ontwapenend en je gunt haar zo veel meer dan hoe haar leven nu is. Ze is namelijk vastgeroest in haar routines en heeft een erg eenzaam en afgeschermd leven. Daarom zijn de momenten dat ze haar problemen vergeet hartverwarmend om te lezen:

'Dancing was easy! I found myself not thinking about anything, sort of like how the vodka worked, but different, because I was with people and I was singing. YMCA! YMCA! Arms in the air, mimicking the letters – what a marvellous idea! Who knew that dancing could be so logical?'

De schrijfstijl van Honeyman is heel vlot en ze weet Eleanors plechtige manier van praten treffend te beschrijven en in contrast te zetten met de mensen om haar heen. Er is een mooie balans in emoties. Er zijn vrij donkere, zielige gebeurtenissen maar ook hartverwarmende, vrolijke stukken.

'Eleanor Oliphant is Completely Fine' is een prachtig ontroerend debuut. Een mooi verhaal over eenzaamheid, liefde en vriendschap. Een absolute aanrader!