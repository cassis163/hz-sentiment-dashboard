Verloren dochter van Helen Fitzgerald gaat over een jong meisje Su wie in een dronken gemoedstoestand op vakantie met haar zus Leah seksuele handelingen heeft verricht in een nachtclub. Van deze escapade is een filmpje gemaakt welke via internet wordt verspreid. Iedereen is hiervan op de hoogte. De nachtmerrie van iedereen. Su probeert te verdwijnen. Haar moeder Ruth is echter een succesvolle rechter die woedend is en probeert te achterhalen hoe ze deze mensen kan straffen. En ondertussen probeert ze haar dochter te vinden.
Het boek pakt je direct. Vanaf het begin wordt het uit verschillende perspectieven (personen) verteld. Dat was voor mij wel even wennen. De persoonlijkheden worden goed uitgediept en onderlinge relaties worden toegelicht. Het verhaal is duidelijk, maar voor mijn gevoel mist de spanning. Op de cover staat vermeld dat het om een literaire thriller gaat, maar is mijns inziens niet helemaal waar. Desondanks is het een goed verhaal en een echte pageturner in deze tijd van social media en dergelijke. Zeker een aanrader om te lezen, mits je niet heel veel spannends verwacht.