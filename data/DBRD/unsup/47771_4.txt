Hoewel dit alweer het 16e boek is met Jack Reacher in de hoofdrol grijpt het verhaal terug naar het begin van Jack als zwervende vreemdeling, met slechts een opvouwbare tandenborstel en wat contant geld op zak, geen koffer.
Hoe is Jack aan het zwerven geraakt?

Alles begint met een gruwelijke moord in een klein stadje in Mississippi, de moord zou zowel door een burger gepleegd kunnen zijn als door iemand van de legerbasis in het stadje.
Een basis omhuld door geheimen, waaronder nachtelijke vluchten, en de zoon van de senaat die gestationeerd is op de basis.
Jack, op dat moment nog lid van de MP, wordt er naar toe gestuurd om uit te zoeken wat er gebeurd is, maar de legerbasis is verboden terrein voor hem. Hij moet undercover gaan in het stadje en zich mengen onder de lokale bevolking en de politie en zo duidelijkheid proberen te krijgen. Dit terwijl een ander lid van de MP op de basis gestationeerd wordt om duidelijkheid te krijgen.

Al snel krijgt Jack hier een naar gevoel bij, het gevoel dat 1 van de 2 MP's aan het kortste eind zal trekken en opgeofferd wordt om zaken die niet in de publiciteit mogen komen in de doofpot te stoppen.
Desondanks voert Jack zijn taak uit, in goedkope burgerkleding, gewapend met slechts wat contant geld en een opvouwbare tandenborstel gaat Jack liftend op pad naar Mississippi....

Daar blijkt algauw dat zijn gevoel klopt, er lijkt door Washington aan de touwtjes getrokken te worden om het verhaal in een bepaalde richting te sturen zodat andere zaken verborgen blijven.
Het ligt niet in de aard van Jack om hier zo maar in mee te gaan, hij wil de onderste steen boven....
Zelfs al betekend dat het einde als MP voor hem.