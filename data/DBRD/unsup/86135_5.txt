Voor het eerst, maar zeker niet voor het laatst een boek van Deon Meyer gelezen. Wat een superfijn en spannend boek is '13 uur'!
Het is in een enorm tempo geschreven en in datzelfde tempo lees je het niet alleen, maar beleef je het mee!
Even is het lastig om de verschillende personages te plaatsen, maar al snel is dat helder. Er spelen twee onderzoeken naast elkaar en het is bijzonder om deze twee te volgen vanuit de verschillende invalshoeken van de hoofdpersonages. In Zuid-Afrika speelt de huidskleur toch nog een belangrijke rol. De omslag is gaande maar zowel de blanken als zwarten moeten nog aan de nieuwe situatie wennen en dat speelt een rol ook binnen de organisatie van een overheidsdienst als de politie.
Dat deze thriller is uitgeroepen tot thriler van het jaar, begrijp ik goed. Een ander boek van Meyer, 'Duivelspiek', staat in de kast en wacht op zijn beurt.
Nu eerst iets anders lezen om los te komen van '13 uur'.