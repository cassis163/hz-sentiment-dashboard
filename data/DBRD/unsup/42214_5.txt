In het voorwoord schrijft Carol Phua (Natuurbeschermer en haaienexpert - Wereld Natuur Fonds) over haar passie om haaien te beschermen en hoe belangrijk het is om in harmonie met de natuur te blijven leven.
"Haaien zwemmen eigenlijk niet, maar ze glijden sierlijk en krachtig door het water. Als ik tijdens het duiken die machtige haaien om me heen zie, voel ik me even heel nietig en vol verwondering."

Wat me bijzonder aantrekt in dit leuke boekje is de informatie die op een heel toegankelijke manier aangeboden wordt. Door middel van een spannend verhaal worden kinderen ge√Ønformeerd over het leven van haaien en andere zeedieren zoals dolfijnen in 'Azul, Missie red de haai'. Dit boekje is ook leerzaam voor ouderen. Vraag zo nu en dan aan je kind waarover het verhaal gaat en of hij of zij nog nieuwtjes tegengekomen is over haaien.
'Wist je dat de Groenlandse haai het langst kan leven van de gewervelde dieren? Hij kan wel 270 jaar oud worden, maar sommige mensen zeggen dat hij wel meer van 500 jaar kan worden. Dat is toch niet te geloven?'

Lian Kandelaar heeft een vlotte schrijfstijl die zeker niet kinderlijk te noemen is, hierdoor leest het niet als een betuttelend verhaal maar als een volwassen boek. Zowel spanning, blijdschap, ontroering en humor zijn aanwezig in dit tweede boek van Lian Kandelaar.
De belevenissen van Rico zullen graag gelezen worden door kinderen van
7 jaar en ouder. Ik heb er ook van genoten!