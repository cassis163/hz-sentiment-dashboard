Dit is alweer het vijfde deel van de serie. Het heeft twee verhaallijnen: Kit en Jim.
Kit heeft geen bijzondere opdrachten dus surveilleert in een supermarkt. Ze weet er al aardig de weg te vinden als er een aantal mannen binnenstormen en een overval plegen.
Ze komt bij in het ziekenhuis en weet niet meer wat haar is overkomen. Ze is waarschijnlijk het slachtoffer geworden van een nieuw soort drugs. Maar dat zou ze toch nooit vrijwillig nemen? Haar geheugen is ze kwijt. Ze wil dus echt haar herinneringen weer terug.
Maar dan krijgt ze een nieuwe opdracht. Veringolees Boran huurt haar in om twee familieleden te zoeken. Ze zijn spoorloos verdwenen en hij kan geen contact meer met ze maken. Blij met een nieuwe zaak, stort ze zich op deze vermissing. Ze reist dus af naar de planeet van Boran: Veringo. Daar wonen een soort visachtige mensen( Boran is er ook een). Ze wil de onderste steen bovenhalen. De planeet is enorm beeldend op papier gezet. Het is een zeer bijzondere planeet. Er is overal wier, en het ziet er prachtig uit. Je ziet het zo voor je ogen tot leven komen!
Maar er zijn mensen op deze planeet die haar daar absoluut niet willen hebben. Ze maken het haar erg moeilijk. Ze weet niet meer wie ze kan vertrouwen. Contact maken met haar thuisfront is erg moeilijk. Veringo ligt echt achter qua communicatie.
Jim heeft zo zijn eigen problemen of vinden de problemen hem? Hij komt ook in het ziekenhuis terecht als hij een verdachte zaak onderzoekt. Er worden mensen dood gevonden en hij wil deze zaak echt oplossen. Met gevaar voor eigen leven! Jim zijn karakter is weer een stukje gegroeid en ik vind hem steeds leuker worden. Ze werken vaak samen, Kit en hij. Hij maakt zich echt zorgen als hij Kit niet meer kan bereiken.

Ik kon het boek niet meer wegleggen. Het is vanaf het begin spannend en laat je niet meer los. En je wilt ook een beetje meedenken en met Kit meespeuren. Het leest heerlijk vlot en heeft korte hoofdstukken. Dat leest gewoon heerlijk!

In dit verhaal krijgt Kit het zwaar te verduren. Het komt allemaal dichtbij en begint echt heel persoonlijk te worden. Je wilt het liefste een arm om haar heen slaan!

En wat gebeurt er met je als je dood gaat op Veringo? Dat vond ik echt bijzonder. Ook een beetje eng eigenlijk. Maar echt origineel bedacht weer!

De cover is echt prachtig. Stiekem vind ik de mooiste van allemaal. Het geeft een goed beeld over de wereld waar Kit heengaat. De titel dat duurt even, maar je komt erachter! Altijd leuk om dat uit te vinden en om er over na te denken!

Ik geef weer 5***** en kijk alweer uit naar de volgende Kit! Ze kan nog zoveel beleven!