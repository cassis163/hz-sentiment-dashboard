Mira gaat niet graag naar school. Het is haar daar veel te druk en ze voelt zich heel anders dan de andere kinderen in de klas. Gelukkig heeft ze haar vriend Sem, maar ook hij kan haar niet altijd even goed volgen. Dan ontdekt Mira in de garage van haar buurman Tommie een zorgrobot. De robot – bedoeld voor begeleiding in de ouderenzorg – kan volgens de buurman veel meer betekenen. Hij vraagt Mira om de robot, in het geheim, een tijdje te testen. Langzaam gaat de robot steeds meer voor Mira betekenen en begeleidt hij haar in een weg naar meer zelfvertrouwen.

Zora en Mira is een optimistisch jeugdboek voor kinderen vanaf ongeveer tien jaar. Leuk voor eenieder die van lezen houdt. De mooie illustraties van Pieter Fannes maken het boek compleet. Het verhaal is spannend en laat zich dan ook vlot lezen. Daarnaast geeft het boek inzicht in wat autisme nu eigenlijk is en hoe iemand die autisme heeft zijn omgeving ervaart. Jongens en meisjes met autisme zullen waarschijnlijk veel van zichzelf herkennen in het boek. Voor hun kan het boek steun bieden.

Auteur en lerares Anja Cocquyt baseerde het personage van Mira op de toen 13-jarige Mara uit Oostende. Het verhaal is deels waar, deels fictief. De Belgische Zora bots worden in werkelijkheid al inzet in diverse zorginstellingen in Europa als begeleiders van kinderen en volwassenen met autisme. Een boek dat voor meer begrip kan zorgen voor mensen met autisme. Fijn leesmateriaal voor in de klas.