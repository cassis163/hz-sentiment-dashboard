Kleine Mechanieken is het nieuwe boek van Philippe Claudel, pas vertaald in het Nederlands. De originele Franse editie is al uit 2003.

Een verhalenbundel bestaande uit 13 korte verhalen. Ik citeer van de website van de Bezige Bij: “13 korte verhalen die zich afspelen in duistere en magisch-realistisch aandoende werelden. De titel is ontleend aan een uitspraak van Blaise Pascal: 'We zijn kleine mechanieken, op een dwaalspoor gebracht door het oneindig grote of kleine.' De verhalen gaan over de momenten waarop die mechaniekjes in de war worden gebracht en van slag raken, vastlopen of breken”. Een interessant gegeven wat mij nieuwsgierig maakt.

Ik vind de schrijfstijl van Philippe Claudel prachtig. Kleine Mechanieken is boeiend. Soms spreekt het ene verhaal mij meer aan dan de ander. Wat ik mij afvraag is of er ook een boodschap in de verhalen verborgen zit? Zoals in het verhaal Arcalië of in het verhaal van Georges Piroux. Een verhaal van een eenling die in zijn flat komt te overlijden en geen van de bewoners kijkt naar hem om. En het magisch-realistische is prachtig uitgewerkt in het verhaal De Vertrouwelingen. Een heel krachtig verhaal.

Het zijn fascinerende verhalen welke ik met plezier heb gelezen. Kleine Mechanieken is een prachtige verhalenbundel. Het is jammer dat het korte verhaal niet altijd de aandacht krijgt die het verdient. Ook ik besteedde niet veel aandacht aan een verhalenbundel maar dat is na het lezen van Kleine Mechanieken zeker veranderd.