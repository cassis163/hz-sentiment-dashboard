Het laatste alibi is het vierde deel in de serie van Jason Kolarich, waarbij het achteraf onverstandig blijkt om in het midden van de serie te beginnen. Er wordt regelmatig terug gerefereerd aan eerdere gebeurtenissen en ook de onderlinge relaties zijn al gevormd in de eerste drie delen. Hoofdpersonages zijn de advocaten Jason Kolarich en zijn partner Shauna en vanuit beide perspectief wordt het plot neergezet. Ellis heeft in beide perspectief een duidelijke andere schrijfstijl en dat is vooral te merken aan hoe kil of warm dat gedeelte van het verhaal overkomt. Dit lijkt overigens goed passend bij het personage van waaruit geschreven wordt en is in die zin wel ondersteunend aan het plot. Het plot van Het laatste alibi zit goed in elkaar en zorgt ervoor dat je als lezer er goed bij moet blijven. De spanningsboog wisselt en deze weet Ellis helaas niet continu strak gespannen te houden, maar mede door verassende wendingen wil je als lezer wel steeds verder om te ontdekken hoe het verhaal nu echt in elkaar zit. Ondanks dat het gedeelte van het plot dat zich afspeelt in de rechtszaal wat minder spannend is dan de oorzaak van de rechtszaak getuigt het wel van grote kennis van David Ellis over de advocatuur en rechtszaken. Al met al een boeiende legal thriller die zich zeker met een aantal van John Grishamâ€™s boeken kan meten.