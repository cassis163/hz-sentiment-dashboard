Naar mijn bescheiden mening wordt karen Rose alleen maar beter en beter. Nee dit is niet haar laatste boek maar zeker ook niet haar eerste, om precies te zijn is dit haar twaalfde boek.
Ze weet je vast te houden, de spanning goed op te bouwen en de personages levensecht te maken.

Zo ook weer dit boek. Vanaf de eerste zin word je vastgezogen in het verhaal, beeldend beschreven situaties en omgeving laten je soms naar adem happen.
Lijkschouwer Lucy doet een lugubere ontdekking op haar dagelijkse rondje hardlopen en het lijkt erop dat de dader haar een persoonlijk "kadootje" wilde geven.
Als rechercheur J.D. en zijn vrouwelijke partner op de crime scene arriveren begint de zoektocht naar een sadistisch, gestoorde moordenaar die op de een of andere manier te maken heeft met Lucy's verleden en een gebeurtenis van 21 jaar geleden waarbij een behoorlijk aantal mensen uit een klein dorp (Lucy's geboorteplaats) het blijkbaar moeten ontgelden.
De reden wordt langzaam maar zeker steeds duidelijker naarmate de zoektocht vordert, wraak lijkt het motief maar komt de politie daar nog op tijd achter en hoe kunnen ze in godsnaam een dader te pakken krijgen die op zo'n slinkse manier te werk gaat?
Waar moeten ze beginnen en hoe dichtbij is die gast wel niet steeds!
Tegelijkertijd zijn er nog andere mensen op zoek naar de dader, het lijkt alsof er twee verhaallijnen lopen maar Rose weet op geniale manier alles in elkaar te laten overlopen en uiteindelijk in een spannende ontknoping te laten uitbarsten.

Een pageturner, zo eentje die je gewoon zo snel mogelijk wil uitlezen.
Spanning maar ook een ontluikende romance en de daarbij behorende licht erotische scenes maken het tot een geweldig boek, een echte Karen Rose om je een paar uurtjes in onder te dompelen.
De gedetailleerde beschrijvingen maken het tot een creepy geheel, maar wel op een dusdanige manier dat het niet TE wordt.

Ik geloof dat ik wel mag zeggen dat ze me steeds weer weet te verrassen met een superplot, innemende hoofdpersonages en een schrijfstijl die leest als een opgevoerde TGV ;-)
Als je een Karin Slaughter-fan bent zou ik Karen Rose zeker eens een keer lezen.
Je hoeft niet al haar boeken te hebben gelezen, al begin je met deze, gegarandeerd dat je met je neus in de boter valt mits je haar nog niet kon natuurlijk .