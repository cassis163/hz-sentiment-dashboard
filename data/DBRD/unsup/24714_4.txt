Sorry hoor, maar het boek is echt Niks aan....
Gelukkig voor de auteur meen ik er helemaal Niks van, want het is een geweldig boek en hoop dat Koen nog meer van dit soort pareltjes gaat voortbrengen.
Bij het zien van de man op de cover weet je niet of je medelijden met hem moet hebben, omdat hij laveloos na een feestje op de grond in slaap is gevallen waarbij hij ergens in huis een schoen is verloren en je weet dat hij straks wakker wordt met een fikse kater of dat je hem moet haten omdat hij laveloos op de grond ligt na zijn zoveelste zuippartij omdat hij een zak schijnt te zijn. In ieder geval wijst niets op een misdrijf, al kan je dat niet weten omdat je zijn gezicht niet ziet.
Het eerste hoofdstuk was een worsteling om doorheen te komen en ergerde ik me alleen maar Nik, maar in de loop van het tweede hoofdstuk kwam ik er in en was het moeilijk om het boek weg te leggen. Nog sterker, je wilt alleen maar verder lezen omdat het zo spannend is, dat je het boek niet meer weg kunt leggen.
Nik blikt, het boek is geschreven op een vertel-manier vanuit de hoofdpersoon, geregeld terug op zijn getrouwde leven en probeert te achterhalen wat er is mis gegaan. Of het aan hem lag, zijn vrouw of dat ze er beiden debet aan zijn geweest. Ondertussen denkt hij goede zaken te kunnen doen met een Chinees, maar dat loopt anders dan gedacht. Het verhaal laat je heen en weer slingeren en dat op een filmische, ontoerende, humoristische manier. Het zou me niets verbazen als dit boek ooit verfilmd wordt, want daar leent dit boek zich heel goed voor. Maar steeds als je een vermoeden hebt welke kant het opgaat, gaat het weer een andere kant op die je niet aan zag komen. Je gaat je afvragen of het ooit nog goed komt, of er bepaalde personen het Ã¼berhaupt wel levend van af brengen. Zelfs het epiloog is een verrassend eind die je niet had verwacht. Oke, misschien een klein beetje. Als je goed leest, dan zie je dat al gebeuren, maar het andere is toch echt een verrassing. Ik laat in het midden of het een leuke of nare verrassing is, dat mogen jullie zelf gaan ontdekken. ;)
Het is dan ook een origineel verhaal waarbij bepaalde dingen goed uitbelicht worden. Dingen waar je wel eens over hebt gehoord, maar die voor de meesten van ons gelukkig een ver-van-mijn-bed-show is. Wat er kan gebeuren als je op een scam-bericht reageert. Misschien is het onbewust ook wel een goede waarschuwing dat je duidelijk niet zomaar alles moet geloven en alles moet na-checken als je twijfelt.