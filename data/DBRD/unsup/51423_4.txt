Ik wist niet wat ik van dit boek mocht verwachten maar toen ik eenmaal aan het lezen was, wilde ik niet meer stoppen. Het verhaal begint erg treurig dat Auburn in het ziekenhuis is bij haar vriend die op sterven ligt. Hij is nog maar 15. Als Auburn snel veel geld wil verdienen (voor wat is dan nog een raadsel) komt ze onverwachts bij Owen terecht die een atelier heeft en schilderijen verkoopt. Ze werkt er een paar uur maar wat daar gebeurt heeft veel gevolgen voor de rest van het verhaal. Auburn wordt verliefd op Owen maar zowel zij als Owen dragen beide geheimen mee. Als Owen er achter komt dat Auburn een zoon heeft wil hij er alles aan doen om te zorgen dat Auburn de voogdijschap van haar zoon krijgt. Maar Owen staat helaas slecht bekend bij de zwager van Auburn. Verdriet en strijd wisselen elkaar af. Het plot is zeer verrassend en maakt van dit boek een mooi einde.