Dit lijvige boekwerk heb ik gelezen in de tijd dat er nog geen e-readers waren en het was daarom lichamelijk een zware klus. Toch, toen ik eenmaal een beetje op weg was, werd het steeds moeilijker om van het boek af te blijven. Het is niet alleen heel erg spannend en bovendien erg goed geschreven èn vertaald, het was ook een voordurende uitdaging voor mijn eigen brein om mee te blijven denken en zelf verbanden te zien of te ontdekken.
Een absolute aanrader voor iedereen die de film gezien heeft (met een uitstekende hoofdrol voor Sean Connory) èn voor iedereen die de film niet gezien heeft.
Een verhaal dat je meeneemt naar de Middeleeuwen, maar voor iedere thriller liefhebber eigenlijk een must is en niet alleen voor liefhebbers van historische romans en thrillers.