Dans van Schaduwen is vanaf het begin aan een mooi verhaal voor Young adult, zij zullen zich goed in de wereld van Vanessa en haar vriendinnen kunnen inleven. Het mist (behalve in de proloog) een beetje spanning, de spanning zit hem met name in de concurrentiestrijd op de balletacademie.
De academie staat midden in Manhattan, de wereld gaat echter totaal langs de hoofdrolspelers heen. Ze komen eigenlijk alleen buiten om van zaal te wisselen. Ze zitten allemaal in hun balletwereld.
Iedereen wil de beste zijn en het liefste de hoofdrol spelen. Een aantal dingen zijn wel voorspelbaar omdat de auteur het verhaal zo graag wil vertellen dat er al snel aanwijzingen doorsijpelen die al wat verklappen. De personages komen verder een beetje mager uit de verf, je leert ze niet echt kennen.
De hoofdpersoon Vanessa komt eigenlijk op de academie om haar zus te zoeken maar komt dan letterlijk en figuurlijk in een spagaat want ze wil eigenlijk ook wel een goede danseres zijn. De ene keer danst ze perfect en de andere keer helemaal niet. Een beetje verwarrend. Het verhaal zakt in het midden een beetje in, iedereen draait een beetje om elkaar heen en er wordt veel gespeculeerd over de vermissingen. Vanessa raakt in de war door de druk van de hoofdrol en de verhalen die ze hoort en gaat dingen zien die er niet zijn. Het verhaal komt dan gevaarlijk dicht bij “black Swan’ waarin de hoofdrolspeelster de grip op de werkelijkheid verliest in voorbereiding op haar rol.
Dan zijn er ook nog 2 jongens die om haar aandacht vragen, en een vermiste klasgenoot….het lijkt een beetje veel allemaal.
Dan komt er ineens nog iets anders om de hoek, de meisjes ontdekken de ware aard van de balletmeester en in plaats van hulp zoeken gaan ze door. Wat volgt is een dans die je letterlijk de adem beneemt. Een plot die beschreven is als een dans en dan op zo’n manier als Yelena Black heeft gedaan vond ik toch opvallend. Ik miste hier alleen de muziek nog want de rest zag ik voor mijn ogen gebeuren.
Aan het einde van dit boek blijft er een vraag onbeantwoord waardoor ik nieuwsgierig blijf en ondanks mijn kritiek toch uitkijk naar het volgende deel Deze komt in begin 2017 uit en heet “Dans van vlammen”
De trailer op youtube en de omslag van het boek geven de sfeer van het verhaal heel