Eindelijk, dit is mijn eerste boek dat ik heb gewonnen bij Hebban. Mijn zus heeft al duizenden boeken gewonnen en nu heb ik eindelijk ook eens wat gewonnen. En dan is het ook nog eens niet zomaar een boek maar ook nog eentje die ik super leuk vind.

Het is leuk en erg leerzaam. Je leert veel over rampen en wat je moet doen bij verschillende rampen of ongelukken, groot of klein. Maar dat niet alleen, op elke pagina staat ook nog eens een stukje informatie met een anekdote of iets anders als inleiding. Dat vind ik ook heel interessant en leuk.

Verder vond ik het erg leuk om naar de plaatjes te kijken. Die zijn grappig en leuk en ze pasten goed bij de onderwerpen. Bij de plaatjes viel me ook op dat er steeds een professor en twee kinderen terug kwamen. Er zijn een paar plaatjes die ik ook echt ga onthouden omdat ze zo leuk zijn.

Ik vind het natuurlijk leuk om een boek te winnen, maar was het ook een leuk boek? Nou voor mij is het een geslaagd boek. Ik hou altijd al van dit soort informatie boeken met weetjes maar deze vond ik wel één van de leukste. Ik heb er van geleerd en vond het leuk om te lezen.