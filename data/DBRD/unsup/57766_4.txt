Ik heb genoten van de herkenbare tijdsgeest, de thema’s, symboliek en het taalgebruik. Geweldig!
Ik vind dit een goed boek met een waarheidsgetrouwe beschrijving van het leven in een streng-protestants boerengezin. Wat een worsteling voor dit jonge meisje en hoe schrijnend om te lezen dat het gezin uit elkaar groeit, na het overlijden van haar broer en daarna de MKZ. Het taalgebruik van de hoofdpersoon doet wat ouder aan, maar geeft daarmee mooie beschrijvingen en beeldspraak. Citaat: “We groeien op met Het Woord, maar de woorden ontbreken steeds vaker in de boerderij.” Soms lijkt ze jonger omdat ze met magisch denken grip op haar gezin en leven probeert te krijgen. Ergens leidt dit tot ongezonde scheefgroei. Het uiteindelijke einde is onverwacht maar past wel.