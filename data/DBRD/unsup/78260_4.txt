Gwen Boudin heeft een weermodel ontwikkeld om El Niño beter te voorspellen, en dan vooral de gevolgen van Californië, een ARK storm van de grootste schaal die weken, misschien wel maanden regen, wind, overstromingen, modderstromen, honger, doden gewonden en ontwrichting van de economie kan veroorzaken. Haar model vraagt nogal wat aan apparatuur en dat kost geld. Daarom gaat ze een contract aan met een investeerder. Die heeft uiteraard nog andere contacten en een ervan is met een sjeik die geïnteresseerd is in het opwekken van regenbuien. Hij heeft daarvoor iets ontwikkeld en vraagt Gwen om het nog te verbeteren. Wat ze ook doet.
Maar ze weet niet dat die man het model wil gebruiken om de storm die zij kan voorspellen, nog te verergeren. Zijn doel is de storm in te zetten als terroristische aanslag door Californië failliet te laten gaan, door speculatie anderen rijk te maken.

Verschillende interessante gegevens in dit boek. Om te beginnen de mogelijkheid om een storm van dat kaliber te voorspellen. Verder de mogelijkheid om het ergens te laten regenen, stel dat dat echt kan, dan is dat toch de aangewezen techniek voor droogtegebieden over heel de wereld. Dan stopt de klimaatmigratie want is er water genoeg voor iedereen.
Bovenstaande inzetten als terroristische aanslag, dat is nieuw, we kennen bommen en zelfmoordterroristen en vliegtuigen in gebouwen, maar dit, dit is nieuw en uniek.

Goed boek, heel vlot geschreven, korte hoofdstukken met enorme vaart.