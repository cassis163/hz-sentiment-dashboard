Nadat ik een klein stukje uit de voorpublicatie mocht lezen was ik erg enthousiast en gelukkig mocht ik dit boek lezen voor de Hebbanbuzz.

Het boek begint heel rustig, Barbara gaat samen met haar zoon Rens en vriend Robbert een weekje naar de Ardennen op vakantie, waar een schrijver woont die ze al eens bij een borrel had ontmoet en waar Robbert de uitgever van is. De schrijver woont en werkt al een jaar of 5 in de Ardennen om aan zijn nieuwe boek te werken. Dit wil maar niet vlotten, maar intussen is hij wel gefascineerd door de verdwijning van een Nederlands meisje in het dorp. Om Rens wat te kunnen vermaken verzint Barbara een speurtocht die ze baseert op de verdwijning van dit meisje.

Tot zover leest het boek eigenlijk meer als een roman ondanks dat er op subtiele wijze beetje bij beetje spanning in het verhaal wordt gebracht waardoor je toch een beetje achterdochtig wordt. Richting het einde van het boek komt het verhaal wat meer in een stroomversnelling met een verrassend einde als mooie afsluiting. Door deze ontknoping heeft het boek naar mijn mening 4 sterren verdiend.