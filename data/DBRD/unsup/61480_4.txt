Prachtige jaren 70-vertelling (vorige eeuw) in de fraaie stijl die de boeken van R.J. Ellory kenmerkt. Beslist het lezen waard, maar een beetje saai. De karakters zijn spannend genoeg, de locatie (het westen van Texas) is goed beschreven, het verhaal is compleet. Alles klopt, er gebeurt echter weinig. Op een gegeven moment sloeg de verveling bijna toe en mocht het van mij wel klaar zijn, hoe goed ook geschreven. Interessante wendingen en verrassingen bleven uit, maar opeens werd het toch nog even spannend. Licht teleurstellend, of te hoge verwachtingen, maar nog altijd goed voor vier sterren.

[spanning 3, plot 4, schrijfstijl 4, leesplezier 4, originaliteit 3, psychologie 4]