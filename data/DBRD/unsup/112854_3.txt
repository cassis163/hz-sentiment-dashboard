Kasparov geeft een overzicht van de Russische geschiedenis van de afgelopen
20 jaar. Daarin ontwikkeld Poetin zich van de opvolger van Jeltsin naar een echte
dictator met de allures van één van de Tsaren. Duidelijk wordt hoe Poetin met
de Oligarchen om hem heen bezig zijn Rusland leeg te stelen en alles voor eigen
gewin binnen te halen. Ook een duidelijke beschrijving hoe de media onder
controle worden gebracht en hoe de oppositie monddood wordt gemaakt.
Kortom hoe Rusland in sneltrein vaart naar een moderne versie van het Sovjet
imperium terugkeert. Bovendien verliest het westen in hoog tempo het
overwicht wat ze hadden na de val van de muur en de instorting van de USSR.
De waarschuwing is duidelijk, als niet snel tegenwicht geboden wordt
tegen de politiek van Poetin wordt de ramp in snel tempo groter.
Na 2004 Tjetjenie, 2008 Georgie, 2014 de Krim en Oost Oekraine
zonder erg grote tegenmaatregelen vanuit het westen.
Volgens Kasparov is de beste remedie het bevriezen van geld van de
oligarchen en reisbeperkingen naar het westen.
vooral de eerste twee hoofdstukken zijn niet gestructureerd.
Verder worden erg veel details gegeven waardoor je al snel het overzicht
verliest. Verder in het boek krijg je wel weer een beetje van het overzicht
terug, maar veel meer gestructureerd zou de ernst van de boodschap veel
beter over laten komen. Kasparov geeft wel een heel duidelijk beeld van de
waarden en normen waar hij voor staat. Kortom je moet er wel moeite voor
doen, maar dan is de boodschap ook heel duidelijk en heel
indrukwekkend.