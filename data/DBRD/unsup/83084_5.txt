Een indrukwekkend en prachtig klein boekje door de ogen van meneer Linh. Hij is een vluchteling uit vermoedelijk Vietnam. Samen met zijn kleindochter Sang diu is hij de enige overlevende uit zijn door oorlog geteisterde dorp. Met zijn kleindochter neemt hij de boot naar een beter leven.

Zijn zorgzaamheid en bescherming voor het meisje zijn indrukwekkend. Zijn kracht is ontroerend. Nog mooier is zijn vriendschap met meneer Bark. Twee mannen die elkaars taal niet spreken, maar elkaar prima begrijpen en waarderen.

Philippe Claudel heeft een waar tijdloos meesterwerk geschreven wat iedereen zou moeten lezen. Het zet je sterk aan het denken wat belangrijk is in het leven. Een waar pareltje op papier!