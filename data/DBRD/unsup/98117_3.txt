Een ontgoocheling is een boek uit 1914, maar behandeld nog actuele thema’s. Elschot schrijft schoon, kort, bondig en met humor. Het is een dun boekje, leest vlot, eenvoudig verhaal, maar met veel inhoud. Het is doorspekt met Vlaams en Frans, maar dat doet geen afbreuk. Het gaat over De Keizer, sigarenfabrikant die eigenlijk alleen aan familie en vrienden verkoopt. Zijn zoon Kareltje heeft een te groot hoofd en een kleine carrière. Het verhaal speelt zich in Antwerpen af, of doet in ieder geval vermoeden dat het zich daar afspeelt. Enige kennis van de tijd en de omgeving, cultuur, moet je wel hebben (google?) om de diepere lagen in het verhalen bloot te kunnen leggen. Maar ook zonder de diepere betekenis, is het boekje een aanrader. Elschot noemde “een Ontgoocheling” zijn liefste werk, al verkocht het bij uitgave slecht. Pas later kreeg het de waardering en terecht. Het boek leest makkelijk weg en is vermakelijk. Literatuur hoeft niet moeilijk te zijn.