Ik had nog nooit eerder een boek van Lisa Unger gelezen. Deze schrijfster was voor mij zelfs volledig onbekend. Maar het was een aangename kennismaking. Het verhaal leest zeer vlot, ondanks het feit dat de ik-persoon continu wijzigt. Dit maakt dat je de leefwereld en beweegredenen van verschillende personages leert kennen, wat zeer boeiend is. Het verhaal is spannend, maar op het einde is er niet echt sprake van een plot, wat mij niet echt stoorde.
Mijn eerste kennismaking met Lisa Unger was zeker geslaagd en smaakt naar meer. Het literaire thriller-genre heeft er een klasbak bij.