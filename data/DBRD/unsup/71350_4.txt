EÃ©n van de beste boeken van Alistair MacLean. Het verhaal zit goed in elkaar, is spannend en - omdat het boek redelijk getrouw is gevolgd bij de verfilming - 'zie' je de beelden voor je: de ruigheid van de bergen, de enormiteit van de kanonnen, de barre tocht die in het boek ook heel mooi tot leven wordt gebracht. Het boek is nu natuurlijk heel erg gedateerd, maar in de tijd dat ik het las (en herlas) - begin jaren zeventig van de vorige eeuw - was de Tweede Wereldoorlog nog niet zo'n stuk geschiedenis als het nu is.
De film wordt met enige regelmaat weer op TV vertoond; meestal ga ik dan toch weer kijken hoewel ik hem van voor naar achter ken :-).