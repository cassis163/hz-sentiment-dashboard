Deel 3 van de Napolitaanse romans. Vroege volwassenheid.
Lila blijft in Napels en weet daar ondanks gewelddadigheden het leven naar haar hand te zetten. Lena heeft Napels verlaten en trouwt met een professor met wie ze twee kinderen krijgt. Haar loopbaan als schrijfster raakt in het slop en Lena is eenzaam en ongelukkig. Dat verandert pas als haar jeugdliefde Nino haar pad weer kruist. De liefde is dit keer wel wederzijds. Het verhaal krijgt vleugels als Lena en haar professor in Napels zijn, eerst om kennis te maken met de ouders van Lena en later als het zusje van Lena zich heeft verloofd met camorra lid Marcello Solara. Dit alles tegen de achtergrond van het sociale en politiek rode rumoer van de jaren 70, geschreven in een stijl zonder enige opsmuk.
Af en toe schiet Ferrante door in uitleg over het handelen van de personages, daarnaast wordt er nauwelijks een beeld gegeven van de tastbare omgeving.