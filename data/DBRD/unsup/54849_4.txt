Lacy Stoltz en Hugo Hatch zijn als juristen werkzaam bij Board on Judicial Conduct (BJC) in Tallahassee (VS). Medewerkers van die dienst onderzoeken aangiftes tegen rechters waarvan het gedrag niet zuiver lijkt te zijn.

Er wordt aangifte tegen rechter McDover gedaan. Zij zou corrupt zijn. Wie achter de aangifte zit is op dat moment nog niet bekend. Hij wordt de Mol genoemd. Lacy Stoltz en Hugo Hatch worden belast met het onderzoek. Vanwege de bemoeienis van criminele tegenstanders is die missie niet vrij van gevaar

De Tappacola indianen, een kleine stam van ongeveer vierhonderd mensen, wonen in een gebied dat autonoom is en zij hebben verworven rechten. Zo ook eigen regels en wetten die uitsluitend op hun grondgebied van toepassing zijn. De Tappacola indianen ontdekten dat het hebben van een casino op hun grondgebied lucratief zou kunnen zijn. Casino “Treasure Key” wordt er gebouwd. Het betreft het enige casino in Noord Florida en levert de indianen veel voorspoed.

Eerder waren er ook tegenstanders van de bouw van het casino. Zo ook Junior Mace. Op enig moment werd Mace ervan beschuldigd zijn vrouw en haar minnaar te hebben doodgeschoten en waarvoor hij, door toedoen van een dubieus vonnis van McDover, levenslang in de gevangenis belandde.

Rechter McDover is gecorrumpeerd door projectontwikkelaar Vonn Dubose, die de bouw van het casino heeft gerealiseerd. Immers, in ruil voor welwillende vonnissen heeft zij van hem vier dure appartementen gekregen. Via een slinkse wijze wordt er veel geld van het casino afgeroomd en witgewassen. McDover profiteert daar ook van. Het valt de onderzoekers op dat zij beduidend meer geld uitgeeft dan zij met haar werk verdient.

Het onderzoek van Lacy en Hugo leidt tot een geheime afspraak op het gebied van de Tappacola indianen. Terwijl Lacy de auto bestuurt, zit Hugo naast haar en klaagt dat zijn autogordel niet goed werkt. Later zal blijken dat ook zijn airbag niet werkte. Op de afgesproken plaats treffen zij op afstand een man aan, die na het stellen van enige vragen, plotseling verdwijnt. Omdat die ontmoeting op niets is uitgelopen rijden Lacy en Hugo terug. Onverwacht komen zij een tegemoetkomende pick-up tegen. Die pick-up komt op het weggedeelte van de door Lacy bestuurde auto en botst vervolgens frontaal op haar auto. Lacy raakt daardoor ernstig gewond. Terwijl Hugo ter plaatse overlijdt. Lacy wordt naar een ziekenhuis vervoerd. De Tappacola indianen hebben een eigen politiekorps, waarvan de leider Lyman Gritt is. Hij stelt op de plaats van het ongeval een onderzoek in. Het lijkt erop dat de aanrijding opzettelijk is veroorzaakt. De Chief van de indianen heeft een onderhoud met Gritt. Het gesprek leidt ertoe dat hij met het onderzoek moet stoppen en met onmiddellijke ingang wordt ontslagen.

Het duurt even, maar na enige inspanning geneest Lacy voorspoedig en pakt zij de draad van het onderzoek weer op.
De aangifte van wangedrag c.q. corruptie moet binnen vijfenveertig dagen worden betekend aan rechter McDover en dat gebeurt dan ook. McDover ontkent de aantijgingen. Dat betekent dat Lacy zich nog meer zal moeten inspannen om voldoende bewijs te verzamelen. Omdat de BJC waarvoor Lacy werkt onvoldoende bevoegdheden heeft om bewijs te vergaren zoekt zij haar toevlucht tot de FBI. Echter, wegens personeel- en tijdgebrek krijgt de FBI in eerste instantie geen toestemming om een onderzoek in te stellen.

Gelukkig komt men bij de FBI op het besluit terug. Zij zien kans om de bestuurder van de pick-up, die het verkeersongeval heeft veroorzaakt aan te houden. De man wordt aangeklaagd voor moord, waarvoor de doodstraf geldt. Er wordt hem een deal aangeboden, hetgeen inhoudt dat hij alles verteld, waarna de aanklacht zal komen te vervallen. De man neemt de deal aan en vertelt aan de FBI alle feiten. En dan komt de FBI op stoom.

DE KLOKKENLUIDER van mijn favoriete auteur John Grisham is vlot geschreven. Het begin is wat stroef, maar daarna leest het lekker weg. De titel van het boek is actueel. Immers, onderzoek naar corruptie vindt steeds meer plaats.