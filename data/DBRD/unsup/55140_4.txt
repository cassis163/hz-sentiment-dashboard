En we noemen hem door Marjolijn van Heemstra


Een zoektocht naar de (helden-)daden van een neef, die binnen de familie bekend staat als bommenneef. Na de tweede wereldoorlog is –volgens de familie-overlevering- neef opgetreden tegen mensen die fout waren in de oorlog, maar die wegens gebrek aan bewijs, niet konden worden veroordeeld.

Dit verhaal wordt in de familie van de ik-figuur verteld op verjaardagen en andere hoogtijdagen.

Op haar achttiende verjaardag krijgt zij van haar oma de ring van deze neef en belooft ze dat als ze ooit een zoon krijgt hij de naam en de ring zal erven.

En nu is het zover…ze is zwanger van een zoon en ze wil nu weten of de vertelde verhalen berusten op waarheid of dat het met elke keer opnieuw vertellen steeds spannender en mooier is geworden.
Ze gaat op onderzoek uit! Het onderzoek loopt synchroon aan de zwangerschap.

Ze ontmoet mensen, die bommenneef hebben gekend en duikt steeds verder de geschiedenis in. Iedereen heeft zo zijn eigen waarheid en het is lastig het verhaal helder te krijgen. Tot overmaat van ramp komt de bevalling vroeger dan voorzien en ze is nog niet klaar met haar zoektocht.

Redt zij het om op tijd het ware verhaal boven water te krijgen en haar zoon te vernoemen?