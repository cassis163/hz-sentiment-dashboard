Dani Atkins heeft weer een prachtig boek omschreven. Ik kan alleen maar beamen, ten opzichte van andere reviews die ik gelezen heb, dat Dani op de een of andere manier gevoelens op de juiste manier weet te omschrijven en ze daadwerkelijk ook toonbaar/gevoeld worden door de lezer. Ik word meegesleurd in emoties/gevoelens in het verhaal door de manier waarop Dani haar woorden neerzet op papier.

In the Story of us gaat het eigenlijk om een verhaal van Emmy. Emmy zegt haar baan in de drukke stad Londen op om weer bij haar ouders te wonen en dicht bij haar verloofde Richard. Ze verhuisd naar haar ouderlijke stad om haar ouders te helpen bij de achteruitgang van haar moeder. Niet wetende dat er een vreemde in de stad is gaan wonen die op een noodlottige avond Emmy weet te vinden. Vanaf hier gaat het niet zo zeer meer om het verhaal van Emmy en Richard maar om Emmy en de vreemde. De manier hoe alle personages met elkaar samenhangen is prachtig beschreven. Ieder heeft zijn aandeel, ieder heeft zijn eigen gevoelens en Dani weet dit echt over te brengen.

Ik heb er van genoten om me in de wereld van Emmy te wanen. Of dit nou een vrolijk of verdrietig stukje was maakte me niet uit.