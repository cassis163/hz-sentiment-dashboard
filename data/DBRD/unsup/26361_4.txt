Dat Monique Koemans weet waarover ze schrijft merk je tijdens het lezen direct. Ze heeft een fijne manier van schrijven en ze weet je als lezer direct in het verhaal te zuigen en er ook in te houden. De bladzijden schieten onder je ogen vandaag waardoor je boek makkelijk in een dag of twee uit kunt lezen. Echt een boek voor een zonnig weekend! In het boek zit een aantal hoofdpersonen die precies ver genoeg uitgewerkt zijn om het spannend te houden. Ze gaat net niet over deze cruciale grens heen en weet je als lezer toch een rad voor ogen te draaien. Monique Koemans heeft het boek dicht op de huid geschreven en een aantal huiselijke situaties zal de meesten niet vreemd voorkomen. Het lijkt er soms op dat je zelf onderdeel van het verhaal uitmaakt en dat is prettig. Er zit helaas ook een aantal momenten in het boek die wel heel erg toevallig en onwerkelijk zijn. Dat is een klein minpuntje en kost het boek zeker één ster. Het boek kent verder niet echt een begin-, midden- en eindstuk zoals je dat wellicht gewend bent. Door een groot aantal plotwendingen blijf je alert en eigenlijk midden in het verhaal zitten terwijl de tijd toch angstaanjagend snel doortikt. Dit is echter een verhaal dat niet echt een definitief einde kent omdat het gevaar, dat in dit boek behandeld wordt, voortdurend op de loer ligt. Aan de ene kant waarschuwt Monique Koemans ervoor altijd je ogen open te houden en niet té naïef te zijn. Maar aan de andere kant moet je er ook niet té veel voor open staan welke beren zich allemaal mogelijk op de weg kunnen bevinden want dat kan je helemaal gek worden van angst en achterdocht.

Al met al is De Top een heerlijk boek voor zo even tussendoor. Zeker nu met de NSS opkomst, is het een actuele thriller die een heel ander licht op eigenlijk alles geeft. Durf jij De Top aan?