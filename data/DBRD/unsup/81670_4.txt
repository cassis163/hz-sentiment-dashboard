Kasper van beek (Amsterdam, 1985) is film- en televisieproducent. Hij woont en werkt in Amsterdam. Vogelvrij is zijn debuut.

Olaf zijn rustige leven wordt op de kop gezet wanneer hij een groene envelop tussen de post vind. Hierin zit een foto waarom hij samen met een andere man te zien is bij een meer. Hij herkent de man op de foto niet, sterker nog, hij herinnert zich het moment dat de foto is gemaakt en de plek ook niet. Samen met een collega, Mila, gaat hij op zoek naar de onbekende man.

Het boek begint meteen met een indrukwekkende proloog. Hierdoor ben je direct nieuwsgierig naar het verhaal.
Kasper van Beek weet met zijn beeldende schrijfstijl een sterk verhaal neer te zetten. Je ziet de scenes zo voor je.
Het boek neemt je mee in een spannende zoektocht naar de waarheid over de foto's .Het verhaal leest vlot en tijdens het lezen blijf je je afvragen hoe het nu allemaal in elkaar steekt. Wat is er gebeurd en wie zijn er te vertrouwen is de grote vraag .
Ik had het verhaal zo uit en wat mij betreft is het een prima debuut!