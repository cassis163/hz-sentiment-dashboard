Ik heb dit boek aangeschaft na alle juichende recencies. Het viel me tegen.
Ik heb erg genoten van De schaduw van de wind van Zafon, en dit zou me dan ook aanspreken. Tsja, om eerlijk te zijn: het haalt het er niet bij. Het dertiende verhaal is een redelijk goed verhaal, opgetekend in volzinnen en bijvoegelijke naamwoorden, wat het geheel in mijn ogen een beetje pretentieus maakt. Het is uiteindelijk wel spannend, alhoewel ik 4 hoofdstukken voor het einde al doorhad hoe de vork in de steel zat.

De karakters gingen voor mij ook niet leven, het bleef mijns inziens allemaal wat teveel in het melo-dramatische steken.
Dit is een redelijk verhaal, maar terugkijkend had ik mijn geld beter kunnen besteden aan een lndridason.