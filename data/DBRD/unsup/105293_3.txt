Dankzij leesclub in de boekenkast (met dank aan Sandra Hutchinson) mocht ik het debuut van Nathalie Briessinck lezen en recenseren.

Het boek speelt zich af in Antwerpen, eind 19e, begin 20e eeuw met als centrale rol Maryse, dochter van een reder. Zij wil zich lostrekken van de verwachtingen van de maatschappij wat een vrouw dient te zijn. Ze wil meer zijn dan een perfecte echtgenote en actief deelnemen aan het zakenleven.
Tegen haar wil wordt ze het vrijwilligerswerk in het gasthuis ingeduwd. Maar ze leert Ann kennen die het tegenovergestelde is ivm verwachtingen van haar leven. Toch worden ze vriendinnen.

Dan neemt het boek een andere wending. Plots is de verteller een prostituée en speelt het verhaal zich af in de grauwe achterbuurten waar drank, geweld en uitbuiting de hoofdingrediënten zijn.

Andere hoofdstukken worden verteld door de vader van Ann, die meer lijkt te weten waar Maryse zich bevindt, door Alex, de mysterieuze man die Maryse wil helpen en door Ann, die haar vriendin mist.

Uiteindelijk komen de verhalen samen en kom je meer te weten over hoe het Maryse vergaan is.

Ik heb het boek graag gelezen en vond vooral de tegengestelden tussen Maryse en Ann boeiend. De ene berust in haar lot en offert haar eigen wensen op terwijl de andere het uiterste uit de kan wil halen en andere oorden opzoekt.

Het was soms wel moeilijk lezen omdat er stukken weggelaten werden en men van de lezer verwacht zijn fantasie te gebruiken om deze in te vullen. Ook is het met ebook moeilijk om eens terug te bladeren om een vorig hoofdstuk of passage te herlezen. Vooral omdat het boek geen inhoudsgave heeft.


Kijk alvast uit naar volgende werken van deze auteur en zou het boek willen aanbevelen aan lezers die zich graag vastbijten in een verhaal.

Ik geef het boek drie sterren.