Boek twee in de Amsterdamse serie van de schrijver David Hewson, bekend van onder andere de boeken gebaseerd op de Deense TV-serie The Killing en de boeken met de hoofddpersoon Nic Costa. In deel 1, Het Poppenhuis, hebben we reeds kennis gemaakt met oude rot rechercheur Pieter Vos en jongeling Laura Bakker. In Het Verkeerde Meisje zijn zij wederom van de partij samen met andere collega`s van bureau Marnixstaat.

Tijdens de intocht van Sinterklaas in Amsterdam, wordt op het Leidseplein een meisje gekidnapt. Zoals ook al uit de titel van het boek blijkt, het verkeerde meisje. Ze heeft hetzelfde roze jasje aan als het gewenste meisje. Toeval of misschien toch niet? Pieter Vos en Laura Bakker zijn tijdens de intocht aan het surveilleren op het Leidseplein en raken direct betrokken bij de zoektocht. Later zal blijken dat de AIVD ook nog een rol speelt in het geheel en wie Pieter Vos al kent uit Het Poppenhuis, weet dat hij niet zal nalaten zijn eigen onderzoek uit te voeren ten koste van alles.

In lijn met de huidige discussie over Sinterklaas en Zwarte Piet, schuwt ook David Hewson zich niet om zijn mening te geven over dit kinderfeest. Wie zitten er achter de geschimkte gezichten, het is heel makkelijk om je op deze manier onder de mensen te begeven, zonder verdacht te worden. Wederom is het bijzonder hoe een buitenlander ons meeneemt aan de hand in Amsterdam. Alles lijkt te kloppen, de setting, maar ook de historie. Wederom heel knap gedaan voor David Hewson, zijn gedegen research werpt zijn vruchten af.

Het plot van Het Verkeerde Meisje zit iets minder ingenieus inelkaar als Het Poppenhuis. Een gedeelte van de ontknoping ligt een beetje voor de hand. Zeker de laatste 30 pagina`s van het boek zijn voorspelbaar en dat was jammer. David Hewson kennende, had hier nog wel een verrassende twist gepast. Het AIVD onderzoek naar de schimmige activiteiten van verschillende radicale inwoners van Amsterdam is actueel. Wederom blijkt dat David Hewson gedegen onderzoek heeft gedaan. Het lijkt haast of hij zich in deze kirngen heeft begeven.