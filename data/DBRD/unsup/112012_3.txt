Allereerst wil ik zeggen dat het talent van de auteur zeer hard opvalt. Ze weet in weinig woorden een grimmige sfeer neer te zetten. Het verhaal is zeker vermakelijk, en het leuke is dat als je Marianne een beetje leert kennen, je merkt dat dit boek haar stem met zich meedraagt. Ze zou het zo zelf kunnen zeggen.

Toch heb ik wel een paar dingen aan te merken. Een van die dingen is dat het vaak over God gaat en koffie komt ook reglmatig terug in dit boek. En ook al ben ik een echte koffiefan, had dit wel wat minder gemogen.

Daarnaast vond ik het lichtelijk ongeloofwaardig dat de hoofdpersoon zo open reageerde op de man die haar in de ochtendschemer te hulp schoot, terwijl ze de avond daarvoor ontvoerd was en de hele nacht achtervolgd was. Ikzelf zou dan op mijn hoede, zo niet paranoia zijn.

Desondanks heeft het verhaal me kunnen vermaken. Door get gebruik van korte hoofdstukken, wil je als lezer ondanks deze kleine minpuntjes maar door en doorlezen, dus komen we toch nog op een voldoende uit. Ik geef dit boek 3.5 sterren. :D