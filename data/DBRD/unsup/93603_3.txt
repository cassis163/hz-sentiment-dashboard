Ik had hoge verwachtingen van Reboot, geschreven door Amy Tintera. Ik ben groot fan van boeken als de Hongerspelen en Divergent en hoopte dus ook nog zo'n pareltje in handen te hebben.

Dit bleek echter niet zo te zijn. Het verhaal is wel origineel maar alsnog had ik vaak het idee dat ik dit al eens eerder had gelezen. Vergelijkbaar met de Hongerspelen en Divergent heeft Reboot een sterk vrouwelijke hoofdrolspeelster. Echter vind ik het karakter van Wren slecht overkomen en mis ik af en toe wat achtergrond informatie. Het verhaal gaat niet de diepte in en mist in mijn optiek geloofwaardigheid.

Alsnog drie sterren omdat het een origineel verhaal is en vlot is geschreven. Ook leest het makkelijk weg. De Hongerspelen en Divergent hebben voor Reboot de lat gewoon net wat te hoog gelegd.