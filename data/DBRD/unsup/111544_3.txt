Raphaël Barthélémy is samen met zijn aanstaande vrouw Anna Becker in Zuid-Frankrijk op vakantie als hij haar vraagt of ze nog iets wil vertellen voor ze in het huwelijk treden. Na enige aarzeling laat Anna hem een foto zien en zegt "dit komt door mij". Raphaël schrikt er erg van en laat Anna in haar eentje achter. Al snel keert hij echter weer terug en nu is Anna in het niets verdwenen. Hij start een zoektocht naar Anna en het verhaal bij de foto.

Het meisje uit Brooklyn voelt heel erg aan als faction, gebeurtenissen lijken op de realiteit te zijn gebaseerd. Niet letterlijk uiteraard, maar de combinatie van de gebeurtenissen en de Duits klinkende naam doet denken aan de Oostenrijkse Natascha Kampusch.Ook de Amerikaanse politiek moet een inspiratiebron zijn geweest, Dit geeft het boek een extra sausje van betrokkenheid en spanning. Dit is een verbetering ten opzichte van eerdere boeken van Guillaumme Musso, wat mij betreft. Hij heeft zijn schrijfniveau verbeterd. (en dat zeg ik over ee boek wat ik heb geluisterd)

Het is heel intens verhaal, steeds meer wordt je in het verhaal gezogen en wil je weten hoe de zoektocht naar Anna afloopt. Je voelt je betrokken bij Raphaël en Anna. Ook besef je haast niet dat het boek uiteindelijk maar drie dagen beslaat, met alle gebeurtenissen zou je makkelijk een jaar kunnen vullen.

De personages zijn complex met hun verleden in de vorm van flashbacks. Guillaumme Musso neemt te tijd ze in introduceren op een gedoseerde wijze. Zeker in het luisterboek moest ik wel eens even nadenken wie wie ook weer was. Meestal was er wel snel een oh ja momentje gelukkig.

Waarom dan toch maar drie sterren, 'goed' dus. Dat zit in het laatste gedeelte. Het plot gaat zich ineens te vlot ontvouwen door teveel aandacht voor een nieuw persoon in het verhaal. Dat maakt als lezer achterdochtig en dan komt het ook nog uit. Dit was zonde en hier heeft Guillaumme Musso zich vergalopeerd. Hij was zo op weg naar minstens vier sterren. Zeker ook omdat er uitendelijk nog een mooie twist achteraan komt.