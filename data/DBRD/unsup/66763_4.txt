“Waarom noemen ze je Simonne? vroeg de Hoed”

Het vierde deel van The VanDiesel Company, is De Chirusa Hyperlink, al eerder las ik het eerste en het derde deel en ik genoot ervan. De Spanning, de opbouw en vooral de onderlinge relaties in de Company maken deze boeken Uniek. En dat is in het vierde deel niet anders. Heerlijk die onderlinge verhoudingen in The VanDiesel Company, de relatie van Walker en Annette komt onder vuur te staan. Annette maakt een persoonlijke crisis door en De Hoed schiet hen te hulp..

De humor die VanderLinden onderliggend laat doorschemeren maken deze mannen boeken ook voor de vrouwen prima leesvoer. Niet alleen gaat het over de Russische Veiligheid en het Kasteel van Gaasbeek ook is er Romantiek, Humor, Spanning en een zeer mooie beschrijving van de omgeving van het Pajottenland. Maar ook de verhaallijn is goed opgebouwd en lang laat Dirk VanderLinden je in het ongewisse en kom je pas aan het einde in het boek achter de waarheid. Net als bij de andere boeken zijn de personages gebaseerd op personen uit het leven van de schrijver, al deze mensen hebben een rol in het verhaal. dit maakt het uniek, origineel maar vooral ook echt. De leden van The VanDiesel Company maken ook in De Chirusa Hyperlink weer genoeg mee en ieder heeft zijn eigen expertise, om het “probleem” te ontmantelen/ op te lossen.

Ditmaal reis je als lezer mee door Amsterdam, Pajottenland en dan vooral op het Kasteel van Gaasbeek en Moskou. De schrijver laat al deze steden/ streken perfect tot uiting komen, en je proeft de sfeer van deze steden/ streken tussen de regels door. Ook al waan je, je over de gehele wereld Dirk VanderLinden laat alles samenkomen. Door de personages en de verhaallijn is dit echt weer een heerlijk exemplaar van The VanDiesel Company elke keer leer je de leden van de Company meer en meer kennen en gaan ze onder je huid zitten. Maar niet alleen de leden groeien ook Dirk Vanderlinden groeit, De Chirusa Hyperlink is weer beter als zijn eerste boeken, was ik al fan nu zeker.
Het boek neemt je mee over de gehele wereld, de verhaallijn is voor zowel vrouwen als mannen zeer aangenaam, door de humor en de ontwikkelingen tussen de personages welke eigenlijk gewoon uit het leven gegrepen kunnen zijn. Het unieke van deze serie is dat er van alles gebeurt maar de leden zouden zo je broer je zus, je buurman of je buurvrouw kunnen zijn.. Of de schrijver, welke je nu toch wel heel goed hebt leren kennen. Maar ook de avonturen die de leden in dit deel mee maken zijn zodanig goed uitgebreid beschreven dat je je geen moment hoeft te vervelen en je helemaal in het boek wordt gezogen en het uit is voor je het weet.

Natuurlijk voel ik mezelf zeer vereerd dat ik dit boek al een aantal maanden heb mee mogen lezen, dat ik in het dankwoord sta en dat mijn partner en ik in een hoofdstuk voorbij komen wandelen (blz.163/164). Maar dit laat ik natuurlijk los bij de beoordeling.
De Chirusa Hyperlink krijgt van mij 4 ½ ster
Lieve Leesgroet Moon