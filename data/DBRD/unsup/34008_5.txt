Het boek begint gelijk heel sinister en beklemmend. Een hardloper ziet een jonge vrouw in een rode jas tijdens zijn nachtelijke rondje.

Wat is er gebeurt met Ashley Cordova, waarom heeft ze zelfmoord gepleegd?
Scott Mc Grath gaat met twee jonge mensen op zoek naar het verleden van deze bijzondere vrouw. Tijdens hun zoektocht komen ze terecht bij de meest uiteenlopende personages. Ze raken steeds verder verzeild in de duistere wereld van haar vader.

In dit boek staan veel foto's, krantenknipsels, internetsite's en notities. Het lijkt allemaal zo echt, heel bijzonder! Ook ziet het boek er mooi verzorgd uit, het papier en lettertype echt top. Ik zou dit niet als e-boek lezen omdat het papieren boek er zo bijzonder uitziet.

Op de cover staat dat het een roman is, doordat het een donker en geheimzinnig verhaal is vond ik het eigenlijk meer op een thriller lijken. Het is een boek dat alles heeft. Alles klopt aan het verhaal. Een van de meest bijzondere boeken die ik ooit gelezen heb.

Voor dit boek moet je echt tijd nemen om alles zorgvuldig in je op te nemen, ik heb er bijna twee weken over gedaan. Ik vond het heel jammer ik het boek uit had en was een klein beetje jaloers op de volgende lezer toen ik het net inleverde bij de bibliotheek.