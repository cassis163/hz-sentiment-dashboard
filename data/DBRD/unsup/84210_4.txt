Hou je hoofd er bij ! :-)

Een boek om je hoofd goed bij te houden! Zal niet eenvoudig worden wanneer de bruid vermoord wordt door onthoofding. Toch zal de lezer hier niet zonder kunnen, want Verdon weet ook dit verhaal (net zoals het zeer goede "Ik weet wat je denkt") weer op te dienen als één grote puzzel. Verdon laat merken dat hij weet waarover hij praat. Een spannend verhaal met Dave Gurney als een soort superspeurder. Verdon moet er in mijn ogen wel voor waken dat Gurney niet een soort heilige alleskunner en allesweter wordt. Hij neemt wel heel vaak de juiste gok! Het personage kwam bij mij in ieder geval wel eens wat betweterig over! Gelukkig is er ook nog Jack Hardwick, de politieman met het hart op de juiste plaats, lekker direct en weinig tactvol. Hij zorgt mede voor een goede balans in het verhaal! 4 sterren voor dit mooie boek!