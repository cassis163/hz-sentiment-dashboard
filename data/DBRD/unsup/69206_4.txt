Dit weekend heb ik genoten van Zielsverwanten van Loes de Hollander. Loes weet mij iedere keer weer te raken met haar van alle franje ontdane, heldere en pakkende schrijfstijl. Zij verstaat de kunst om je zo in het verhaal te zuigen dat het net is alsof je naast de personages staat.

Wat dit boek zo sterk maakt is de uitstekende psychologische uitdieping van de karakters waardoor je je volledig kunt identificeren met de kleurrijke personages. Vooral de eenzaamheid van sommige karakters en de schets van de bewoners van het bejaardenhuis grijpen je naar de keel. Het plot is verrassend en verfijnd en klopt weer als een bus zoals we van haar gewend zijn.

Ik ga weer wachten op de volgende Den Hollander die voor mij de grande dame van de literaire thrillers is. -Heleen van der Kemp