Medicijn is het vierde boek dat Ingrid Oonincx op de markt brengt.
Waar we in de eerste drie boeken de groei als auteur konden meebeleven, verrast Ingrid deze keer iedereen.
Een dikker boek, een beter boek, spannender, origineler... blijkbaar alleen maar superlatieven maar dit is dan ook de waarheid.
Als auteur heeft ze een immense spurt genomen en heeft ze haar hoofdpersonage, Ella, in een mum van tijd van een grijze muis omgetoverd in een vrouw met ballen aan het lijf. Zelfzeker en van plan om zich niet te laten klissen in een kluwen van mysteries rond een welbepaald medicijn.
Een boek doorspekt met verschillende personages, van sympathiek tot superirriterend; van mensen met een ziel tot kerels die over lijken gaan.
Medicijn heeft een goede, maar vooral originele Ã©n geloofwaardige verhaallijn die met verschillende omwegen naar een goed ontwikkelde ontknoping leidt. Niets wordt te vroeg bekend gemaakt en als kers op de taart krijg je er nog een verrassend einde bovenop.
Zeer boeiend verhaal dat steeds uitnodigd om verder te lezen. En waar ik een typisch Nederlandse thriller van Ingrid Oonincx had verwacht, maakt ze een u-turn en schrijft ze zo maar eventjes (nou ja, wel wat langer) een thriller met internationale allure.
Medicijn is een boek dat zowel mannen als vrouwen zal aanspreken en waarbij ik hoop dat we geen jaren moeten wachten op een nieuw verhaal van Ingrid Oonincx.
Voor mij is dit boek een 4,5* waard!