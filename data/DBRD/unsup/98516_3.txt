Ik vind dit een heerlijk boek. Gemma en Julian zijn goed op elkaar ingespeeld en zorgen samen voor een hoop leuke scenes. Ondanks de problemen die ze tegenkomen omdat Gemma een lerares is en Julian een leerling, bloeit hun liefde razendsnel op. Julian is nogal inventief en zorgt hiermee voor heel wat heerlijk lieve, romantische momenten.

De loop van het verhaal is niet niet heel erg verrassend. Het boek stevent al snel af op een einde dat je al ziet aankomen. Maar onderweg kom je zoveel leuke dingen tegen, dat je toch niets liever wil dan doorlezen. Naast romantisch is het verhaal ook gewoon erg grappig. Julian en Gemma zijn goed tegen elkaar opgewassen. Ze plagen elkaar, dagen elkaar uit en maken er soms samen een potje van. De oplossing die ze bedenken voor hun problemen is erg simpel en verloopt ook verrassend soepel (het had ook anders kunnen gaan). Maar hij is wel goed bedacht en uiteindelijk voor mij wel geloofwaardig.

Wat me wel een paar keer opviel, is dat het tijdsverloop niet altijd lijkt te kloppen. Dat het voorprogramma van een band is afgelopen in de tijd dat Gemma een ijsje haalt is bijvoorbeeld niet erg logisch. Dit soort situaties deed zich vaker voor. Afgezien van dat is het verhaal wel goed en lekker vlot geschreven. De dialogen zorgden bij mij bijvoorbeeld regelmatig voor een lach.

Het boek maakt duidelijk dat de automatische afkeur die mensen hebben voor een relatie tussen een leraar en een leerling niet altijd terecht is en dat de omstandigheden wel eens anders kunnen zijn dan mensen denken. Lang niet alle aspecten van dit probleem worden uitgewerkt in dit boek, maar er wordt in inder geval een begin mee gemaakt. Bovendien staat ook gewoon de liefde zelf centraal in het boek en was een uitgebreide discussie over dit thema waarschijnlijk ook niet de bedoeling.

Ik heb genoten van dit boek. Gemma en Julian zijn fantastische hoofdpersonen en ik werd erg vrolijk van de oprechte liefde tussen hen tweeÃ«n. Het boek is luchtiger dan je op basis van de flaptekst zou verwachten, maar is zeker erg leuk om te lezen.