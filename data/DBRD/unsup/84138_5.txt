Een van de grote Midden-Europese romans is nu voor het eerst in het Nederlands verkrijgbaar. Wokulski, een self made man uit de Negentiende eeuw, rijk door handel tijdens de oorlog en door een erfenis uit een huwelijk, wordt verliefd, tamelijk ongelukkig verliefd, op de aristocratische Izabela.
Hij is een ondernemend iemand en geeft niet zomaar op, ook al zijn er klasseverschillen, dus je volgt hem door het - op dat moment niet op de kaart bestaande - Polen, door alle klassen, door de winkels en door de ghetto's, naar Parijs waar hij de nieuwste wetenschap wil steunen. Ik heb maar zelden in een boek gevoeld hoe de Twintigste eeuw erop wacht om los te barsten.
Erg mooi en groots boek. En de eerste Schwob-tip uit 2011, die werd opgepakt door een Nederlandse uitgever. Karol Lesman, de vertaler heeft er drie jaar aan gewerkt.