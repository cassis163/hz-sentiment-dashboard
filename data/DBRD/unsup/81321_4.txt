Inspecteur Caitlin wordt in dit tweede deel geconfronteerd met de moord op een jonge vrouw die op een kerkhof is achtergelaten. In eerste instantie lijkt het of niemand haar kent en staat Caitlin voor een raadsel hoe het lichaam op het graf terecht is gekomen en probeert ze te achterhalen wat de naam van de vrouw is.
Naar aanleiding van de namen op het graf komt ze terecht bij de leden van het kerkbestuur. Bij ondervraging van de leden blijkt al gauw dat sommige bestuursleden niet de volledige waarheid vertellen. Caitlin bijt zich erin vast en gaat samen met Imogen en haar team op onderzoek uit en probeert de onderste steen boven te halen.

Daan Fousert heeft een mooie vlot geschreven thriller neergezet waarvan ik echt heb genoten. Het boek bleef me boeien tot het einde!
De karakters zijn mooi uitgewerkt en bovenal goed uitgediept. Prachtige dialogen typeren dit boek.
Ik had het idee, tijdens het lezen van dit boek, dat ik naar een Engelse serie op tv zat te kijken en zag alles in mijn hoofd gebeuren. Knap dat Daan het verhaal zo filmisch neer kan zetten. Ik kon me zeer goed inleven in het karakter van Caitlin en 'loste' voor mijn gevoel samen met haar en haar team de moord op.
Prachtig gedaan Daan, ik zou zeggen ga zo door! Mijn complimenten!