Officieel heb ik dit boek niet gelezen, maar ‘gehoord’. Het was mijn eerste audioboek, en hoewel het in het begin wennen was om naar een andere stem te luisteren, was het een zeer prettige ervaring. Toch ligt de voorkeur nog steeds bij zelf lezen. Het boek zelf is en blijft tot einde onwijs spannend. Ik ben een paar keer tot ik in slaap viel blijven luisteren. Niet dat ik in slaap viel omdat het zo saai was, maar omdat het zo boeiend was en ik niet wilde stoppen. Ik vind het wel lastig om te zeggen of het boek beter is dan de film, want daarvoor had ik denk ik toch eerst het boek moeten lezen. Desalniettemin weet de schrijfster mij van het begin tot het eind te boeien en moest ik mezelf gedurende het boek ervan blijven overtuigen dat dit niet echt is, zo goed is het geschreven. Ik ben zeker van plan om ook nog de twee vervolgboeken lezen en ook eens zoeken of ze wellicht nog andere boeken heeft geschreven. Wat een verhaal!