Waarom verdrinken vissen niet en andere levensbelangrijke vragen over het dierenrijk is een boek van Anna Claybourne.

Toen ik het boek in handen kreeg vielen mij gelijk wel enkele dingen op. De dikke harde kaft van karton als eerste. Wel mooi, maar jammer dat het niet is geplastificeerd. Nu zal het snel beschadigen en vies worden. Zeker als het veel door kinderen wordt gelezen.
Ook viel mij het gebruik van het lettertype op. Ik vind het zelf al lastig lezen, terwijl ik toch graag en veel lees, laat staan de kinderen die lezen toch best lastig vinden.

Alles wat je wilde weten over het dierenrijk, vind je in dit boek. Ontdek de antwoorden op de meest bijzondere vragen over grote en kleine dieren. Dit is wat op de achterkant van het boek staat vermeld, en er is ook zeker veel te vinden in dit boek over het dierenrijk. Het is een boek wat je regelmatig even weer pakt om verder in te lezen, of even terug te bladeren, hoe was het ook alweer.

Leerzaam boek met leuke illustraties van Claire Goble. Toch denk ik dat het lastig lezen is voor kinderen. Er staan ook best veel onbekende dingen in die niet duidelijk uitgelegd worden, en dat is jammer.