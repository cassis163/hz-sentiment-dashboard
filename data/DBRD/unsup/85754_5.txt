Vanaf het eerste hoofdstuk word je in het verhaal getrokken en blijf je lezen, Vega is een tiener die alles doet wat zestienjarigen doen maar niet mag. Ze is erg betrokken bij haar broer, en de gemeenschap waar ze woont heeft als motto horen, zien en zwijgen. Zeker tegen de politie houd je je mond. Men lost alles zelf wel op.

Hoewel ‘Oktober is de koudste maand’ een thriller is, is het ook het ontroerende verhaal over een meisje dat groot wordt en gevoelens krijgt waar ze geen raad mee weet. Het stoere meisje Vega ontroert.

‘Oktober is de koudste maand’ is een spannend verhaal dat je in een adem uit leest. Het is ongelooflijk hoe Carlsson vanaf het begin tot het einde de onheilspellende kilte heeft doorgevoerd. Het boek is een bijzondere YA thriller die door iedereen gelezen moet worden, jong en oud.