Winter in New York is een verzameling korte verhalen, vier ervan zijn slechts enkele bladzijden lang, Love Shack is met een 40-tal bladzijden beduidend langer en het titelverhaal Winter in New York telt zo’n 100 bladzijden, goed voor de helft van het boek. Chantal van Gastel heeft een ‘gezellig’ boek geschreven, eenvoudig, een beetje cliché en met heel veel romantiek. Ja, zo af en toe moet dat kunnen. De vier mini verhaaltjes hadden van mij niet zo gehoeven, maar ik begrijp wel dat de auteur ze samen met het titelverhaal en het leuke Love Shack wou publiceren. Ideaal leesvoer voor een paar verloren uurtjes!