Hoofdpersoon is Han Bijman. De naam zegt het al, voor de twee vrouwen, zijn buurvrouw en zijn danspartner, speelt hij slechts een bijrol. Leuk spannend boek, Rosenboom weet de erotische spanning veel beter te creëren dan bijvoorbeeld Wolkers in zijn boekenweekgeschenk (Zomerhitte) probeerde.

De tango speelt een rol in dit boekje. Ik citeer:  "De schrijver Enrique Samtos Dicépolo zegt ergens:  De tango is een droevige gedachte waarop men kan dansen.", en daarnaast de jaloezie van de hoofdpersoon als blijkt dat zijn nieuwe liefde Esther een Indiase geliefde heeft die op bezoek komt in Nederland, en waarvoor hij moet wijken. Ik citeer nogmaals: " [...] en de koosnaampjes niet terugkeerden, want waar jaloezie is kan geen vertedering meer zijn."

Met veel plezier gelezen, jammer dat het maar 90 bladzijden waren!