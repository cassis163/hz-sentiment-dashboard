Het EOS-project is een spannende YA-thriller, waarbij je gelijk vanaf de eerste pagina middenin de actie terecht komt: Mink Bekkering (16) is op de vlucht, maar waarvoor?
Dat vind je stukje bij beetje uit gedurende het verhaal.

Het verhaal begint op 31 maart 2017 en maakt vervolgens kleinere en grotere stappen terug in de tijd. Eerst naar de tijd dat Mink Jools leerde kennen en dan naar de kern: Waarom is Mink op de vlucht?

De opbouw zorgt er mede voor dat het een spannende thriller wordt. Alleen wordt er aan het begin iets te vaak gesuggereerd dat het spannend gaat worden en het gevaar op de loer ligt.

"Dat zijn leven een paar jaar later in een nachtmerrie zou veranderen, leek toen nog volkomen absurd." (blz. 36)

"Achteraf gezien had hij er ook maar beter weg kunnen blijven. Dan was er waarschijnlijk niemand gewond geraakt of doodgegaan." (blz. 41)

Gelukkig stopt dit op een gegeven moment en kun je als lezer zelf lekker gaan uitpuzzelen wat je ervan vindt en hoe je denkt dat het zover gekomen is.