Voor Shirley-Ann van Wingerden mocht ik haar boek Zwart Bloed in mist gevangen lezen en recenseren waarvoor mijn hartelijke dank.

Recensie Zwart Bloed, in mist gevangen - Shirley-Ann van Wingerden

Samenvatting
In Rotterdam vind een gruwelijke moord plaats. Het recherche team staat voor een raadsel wie de dader is. Terwijl zij zich op de zaak storten krijgt
Anne op een dag een brief met een uitnodiging. Ze heeft geen idee van het hoe, wie, wat en waarom maar besluit er toch op in te gaan. Ze beland in een soort droom. Alles waar ze vroeger over fantaseerde lijkt ineens werkelijkheid. Stukje bij beetje komt ze steeds verder verwikkeld in deze droomwereld die haar langzamerhand als nachtmerrie overkomt. Soms denkt ze dat ze gek wordt. Er gebeuren dingen die niet kunnen maar toch de realiteit zijn. Ze probeert hieraan te ontsnappen maar dat valt niet mee.

Leeservaring
Je beleeft het verhaal vanuit Anne. Stukje bij beetje kom je in haar leven en fantasiewereld terecht. De hoofdpersonages Anne en Dion zijn goed uitgewerkt. Je leert ze al lezende goed kennen. Het rechercheteam dat de moorden moet oplossen staat wat aan de zijlijn. Dit is echter geen belemmering voor het verhaal. Het is namelijk meer horror als thriller. Het horrorgehalte is niet echt griezelig maar zeker boeiend omdat er bovennatuurlijke elementen een rol spelen.
Het boek leest makkelijk weg. Het verhaal wordt verteld in begrijpelijke en gangbare woorden en heeft niet te lange hoofdstukken. Het is dus niet moeilijk om het verhaal te volgen.
De ontknoping van het verhaal is rond, hoewel er ook een stukje open eind in zit. De volgende delen uit deze serie kunnen daar prima op voortborduren. (De vervolgdelen heb ik nog niet gelezen dus daar kan ik op dit moment niets over zeggen).
De cover is donker en mysterieus. Dit straalt spanning uit. Het past prima bij het verhaal en maakt dat je nieuwsgierigheid aangewakkerd wordt.

Conclusie
Een heerlijk boek dat gemakkelijk leest en een goed verhaal bevat. Horror gecombineerd met een thriller. Niet angstaanjagend, wel spannend. Een boek dat je doet verlangen naar het vervolg van het verhaal.