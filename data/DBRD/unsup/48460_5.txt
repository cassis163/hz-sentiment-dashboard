Dit boek trok me aan door de cover. Mooie zachte kleur groen, bomen op de achtergrond en een eenzaam figuurtje en de titel ik reis alleen. Jammer alleen dat er dan zo’n gele stikker op zit met een aanbeveling van Jo Nesbo, die links beneden in de hoek was genoeg geweest.
Holger Munch is rechercheur en wordt belast met de moord op 2 jonge meisjes. Hij heeft al eerder aan bepaalde moord zaken gewerkt met een team en dat team is uit elkaar gehaald omdat er een rechercheur was die een verdachte had neer geschoten. Het leek opzet te zijn. Munch nam het voor deze recheurcheur op en dat koste hem bijna zijn baan. Holger Munch gaat op zoek naar Mia Krüger, de bewuste rechercheur. Zij heeft bepaalde gave om zaken anders te kunnen zien. Mia zit op een onbewoond eilandje en is bezig zich zelf dmv pillen en drank te verdoven. Ze heeft niemand meer en wil op de dag dat haar zusje Sigrid stierf, op 18 april 10 jaar geleden, zelfmoord plegen. Wanneer Munch haar vind is er al niet veel meer van haar over en zij wil niets meer met de politie te maken hebben. Munch keert terug naar het vaste land en zoekt andere mensen op om samen een team te vormen. Mia trekt zich het lot van de vermoorde meisjes toch aan en besluit nog 1x mee te doen met het onderzoek .
In een bos staat een verbouwde boerderij met een hek erom heen. Hier woont een sekte onderleiding van pastoor Simon met zijn trouwe dienaar Lukas. Er wonen ook jonge meisjes die in ouderwetse jurken lopen. Zij wassen houden de boel schoon en werken in de tuin. Wanneer zij ongehoorzaam zijn mogen ze bv een week niet spreken. De meisjes worden de Christelijke meisjes genoemd en gaan niet naar school. Tobias is een begaafde jongen die het thuis zwaar te verduren door geestelijke en lichamelijke mishandelingen. Hij neemt de zorg van zijn kleine broertje op zich. Het huis is vies en er is geen eten toch zorgt Tobias zo goed mogelijk voor de kleine Torben. Wanneer Tobias op een dag met Torben in het bos is vinden ze een meisje opgehangen aan een boom. Het team van Holger Munch gaat dit onderzoeken. Een van de rechercheurs geeft Tobias een visite kaartje voor als hij nog eens wil praten.
Tobias gaat naar school en heeft een juffrouw Emilie Isaksen die hem stimuleert om te lezen. Ze heeft een zwak voor de jongen. Wanneer Tobias een week niet op school is geweest gaat ze hem opzoeken en vind zijn broertje in een verwaarloosd huis alleen. Tobias blijkt al een week weg te zijn, hij ging op onderzoek uit naar de Christelijke meisjes. Emilie vertrouwt het niet en gaat Tobias zoeken .
Holger Munch zijn moeder zit in een tehuis en bezoekt sinds kort een kerkgenootschap. Wanneer Munch door zijn advocaat op de hoogte wordt gesteld van het wijzigen van het testament van zijn moeder, die alles nalaat aan het kerkgenootschap, gaat Munch op onderzoek uit.
Wat hebben de vermoorde meisjes, de sekte, de dood van Sigrid en het tehuis met elkaar te maken.!!!
Beredenering
Het boek trok me aan door het voorstukje. Een meisje opgehangen in een boom aan een springtouw met een rugzak en boeken en een bordje om haar nek met “Ïk reis alleen” erop. Ik werd zo naar dit verhaal toe getrokken. Wie doet zo iets, waarom. Zelf ben ik fan van Scandinavische thrillers en films en dacht dit moet wel wat zijn. En idd wat een boek. Ik moest er even inkomen, maar kon het niet meer weg leggen. Steeds verder wordt je in het verhaal mee genomen en wordt je van de ene naar de andere verhaallijn mee getrokken. Munch die naast zijn werk, zijn vrije uren moet verdelen tussen zijn kleindochter Marion en zijn moeder, die in een tehuis zit. Maar ook Mia die tijdens het onderzoek haar verleden steeds meer tegen komt. Zelfs de computer nurd Gabriel die eigenlijk niet bij de politie zit, maar die meegedaan heeft bij het oplossen van een vraagstuk en door Munch bij het team gevraagd wordt, komt met verrassende oplossingen. Eigenlijk zijn het meerdere verhalen die uiteindelijk allemaal wel iets met elkaar te maken hebben. Het boek leest zo lekker weg, je wil steeds verder en weten wat er gebeurd.
Oordeel
Dit boek is een topper en geef het zeker 5 sterren. Ik ben heel benieuwd naar het vervolg van deze serie en schrijver. Ik hoop dat deel 2 net zoveel spanning en omwentelingen heeft als dit debuut. Een recensie schrijven over dit verhaal is best moeilijk omdat er zoveel verhaallijnen in voor komen, die eerst niets met de moorden maar uiteindelijk toch via een omweg hier mee te maken hebben. Je moet het boek gewoon lezen en zelf tot de conclusie komen dat dit echt een super Scandinavisch hoog standje is.