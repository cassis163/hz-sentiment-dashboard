Will avonturier en ex SAS, net als de schrijver, wordt op het spoor gezet van een oud Nazi complot. In de loop van het verhaal wordt angstig duidelijk dat het misschien toch niet zo 'oud' en vergeten is wat de Nazi's allemaal hebben gedaan rond de wereldoorlogen. Will en zijn team bleven zeer mooi omschreven maar ook spannende en angstige momenten mee in de jungle van Zuid-Amerika. De ontknoping zal ech nog op zich moeten laten wachten want het is een trilogie en de schrijver maakt hier mooi gebruik van.

Het was een genot om dit boek te lezen. Van hoofdstuk één af wordt je echt het boek ingetrokken. Eerlijk is eerlijk je herkent Bear Grylls er direct in. Is hij zelf misschien wel Will geweest? Duidelijk is dat hij zijn ervaringen als avonturier en SAS man benut heeft voor dit boek. Een aanrader als gewoon lekker een boek wil lezen met niet te veel complicaties. Hij is gegarandeerd zo uit. Meer een avonturen boek met wat spanning dan een keiharde thriller maar dat heeft het leesplezier absoluut niet negatief beïnvloed. En wat een prachtig hommage aan de opa van de auteur.

Deel 2 en 3 kunnen alleen maar beter worden met deze ervaringen. Ik kijk er naar uit.