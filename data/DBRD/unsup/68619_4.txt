Als Oliver Anchor-Ferrers en zijn vrouw Matilda samen met hun Lucia in hun verblijf op Somerset Mendips aankomen gaat Mathilde meteen aan de slag in de tuin. Daar doet ze echter een verschrikkelijke ontdekking die haar terugwerpt in de tijd. Tot overmaat van ramp staan er twee mannen op de stoep die zeggen van de politie te zijn. Echter niets is wat het lijkt.

Mo Hayder is dan ook in dit alweer 7e deel uit de Jack Caffery reeks behoorlijk op dreef. Na een aantal mindere boeken komt ze nu weer sterk terug en weet een goed psychologisch spelletje te spelen met de lezers. Het is ook maar goed dat boeken geen geur of plaatjes bevatten. Het geschreven verhaal gaat al ver genoeg, het is spannend en gruwelijk tegelijk. Af en toe zakt het verhaal wat weg, maar dan alsof het uit het niets verschijnt is daar dan weer de volgende plotwending om de lezer weer op scherp te zetten. Ik heb er weer van genoten en geef hem 4 sterren.