In dit boek leren we Jisu kennen. Een Koreaans meisje dat in haar laatste jaar van de middelbare school zit. Haar ouders leggen erg veel druk haar en willen dat ze uitmuntende cijfers haalt Ã©n een perfect vriendje vindt.
Om die reden hebben ze matchmaker ingehuurd en gaat Jisu al de hele zomer op seons, wat een net woord voor dates is. Maar Jisu heeft een andere liefde, fotografie. Iets waar ze volgens haar ouders iets teveel tijd in stopt.

Op een avond komt ze te laat terug van het uitgaan en heeft ze diezelfde avond een seon afgezegd. Haar ouders sturen haar naar Amerika om daar haar laatste jaar af te maken zonder afleidingen. Hoewel Jisu erg boos is en het er niet mee eens is denkt ze zo wel van de Seons af te komen. Maar die gaan gewoon door.

Op een grappige en luchtige manier kom je terecht in een soort high school musical verhaal. Je leest over verliefdheid, vriendschappen, ongemakkelijkheid en struggles die horen bij deze leeftijd. De schrijfstijl is goed te volgen, ook wanneer Engels niet je beste taal is. Wel miste ik de diepgang in bepaalde personen en bleef het een beetje oppervlakkig, hier had wat mij betreft nog wel wat terrein gewonnen kunnen worden. Al met al heb ik dit boek met ontzettend veel plezier gelezen en zou ik het zeker aanraden als je van dit genre houdt.