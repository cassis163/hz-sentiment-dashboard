Drie dagen en levenslang
Beschrijving
In 1999 is Antoine een twaalfjarige jongen.
Nadat zijn vader hen verlaten heeft woont hij samen met zijn moeder.
Antoine loopt graag door de bossen en wordt vaak vergezeld door de hond van de buurman, Odysseus, waar hij dol op is.
Ook zijn zesjarige buurjongen Remi vergezelt hem graag.
Als Odysseus aangereden wordt door een auto en gewond raakt ziet Antoine dat de buurman naar binnen gaat, zijn jachtgeweer pakt en Odysseus doodschiet.
Ook ziet Antoine dat de hond daarna in een vuilniszak wordt gestopt en bij de andere vuilniszakken wordt neergegooid.
Antoine kan dit maar moeilijk verwerken.
Als hij kort daarna weer in het bos is en Remi komt hem gezelschap houden wordt hij ontzettend boos, krijgt een rode waas voor de ogen en begint Remi te slaan.
Ineens beseft hij dat Remi dood is….
Hij besluit het lichaam te verstoppen en niets te zeggen.
Drie dagen is hij iedere minuut bang dat ze er achter komen wat er gebeurd is en dat hij dan de gevangenis in moet.
In 2011 is Antoine een student, hij studeert geneeskunde en komt zo min mogelijk in zijn geboorteplaats Beauval. Het blijft moeilijk om daar naar toe te gaan omdat hem dat nog meer aan Remi doet denken dan anders.
Een enkele keer bezoekt hij zijn moeder en blijft daar dan overnachten. Zijn moeder wil dan nog erg graag bepalen wat hij wel en niet moet doen en hij luistert dan naar haar, zij het met tegenzin.
Hij vertelt haar ook niet over zijn leven als student en zijn relatie.
In 2015 ziet zijn leven er totaal anders uit dan hij ooit had verwacht….
Beoordeling.
De hoge verwachtingen die ik van dit boek had zijn helemaal uitgekomen.
Bijzonder dat op de achterflap de dader al genoemd wordt, maar dat maakt dit boek zeker niet minder interessant.
Antoine zat helemaal in mijn hoofd, ik kon hem niet veroordelen, had erg met hem te doen.
Het was spannend hoe het verder zou gaan met Antoine, komen ze te weten dat hij de dader is, heeft überhaupt iemand het vermoeden dat hij de dader is.
Ook zijn verdere leven wordt goed beschreven.
Voor mij was het een pageturner die ik 5 sterren geef.
Auteur: Pierre Lemaitre
Uitgever: Xander Uitgevers
Eerste druk: 2016