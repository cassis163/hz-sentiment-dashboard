Wat in eerste instantie een gezellige avond moest worden, eindigt in een drama. Libby en Justin worden, na thuiskomt van een diner, samen met hun dochter ontvoerd.   Tessa Leoni, privé-rechercheur wordt ingeschakeld door het bedrijf van Justin: Denbe Construction.  Samen met de FBI en de plaatselijke sheriff Wyatt moeten ze uitzoeken waar het gezin naar toe is gebracht en ze moeten achterhalen waarom een heel gezin is ontvoerd. Eén ding is duidelijk: het zijn professionals die achter de ontvoering zitten.

Het nieuwe boek van Lisa Gardner is spannend. Al vanaf de eerste pagina ben ik geboeid door het verhaal.  Aangeraakt heeft twee verschillende verhaallijnen:  het verhaal vertelt door Libby (in de ik-vorm) en het verhaal van het onderzoeksteam waarbij je bij het onderzoek wordt betrokken via Tessa Leoni. De verhaallijnen wisselen elkaar prettig af, in het ene hoofdstuk Libby  dan in het andere hoofdstuk Tessa.

Als ik denk een spannend verhaal te lezen over een ontvoering, dan kom ik  bedrogen uit. Als het onderzoek vordert, blijkt er zich heel wat af te spelen  achter de schermen bij Denbe Construction. De Denbe familie blijkt helemaal geen happy family. Ik ga niet verder uitweiden over Aangeraakt.  Het is gewoon  een spannend en goed opgezet verhaal.

Na het lezen van dit fantastische  boek moest ik denken aan het succesvolle nummer van countryzangeres Tammy Wynette:  ‘Stand by your man’