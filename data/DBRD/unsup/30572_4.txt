'De een leeft, de ander sterft. Kies maar'.
Deze huiveringwekkende tekst staat over de kaft van het boek. Een waar horrorscenario, maar toch is dit de realiteit in het boek Iene Miene Mutte.
Een aantal compleet verschillende stellen beleven deze nachtmerrie. Ze worden samen opgesloten zonder voedsel en water en tussen hun in ligt een geladen pistool met 1 kogel. De een leeft de ander sterft, kies maar.

Iene Miene Mutte is de eerste thriller geschreven door M.J. Arlidge. Sommigen kennen hem wellicht als de schrijver van diverse Britse crimeseries. Een van zijn eerste bemoeienissen met de Engelse tv van met het programme Eastenders.

Door dit boek laat M.J. Arlidge ons kennis maken met een nieuwe politie inspectrice namelijk Helen Grace. Een badass agente welke we terug zien op een motor, leeft alleen en heeft een nogal merkwaardige hobby. Ze houdt zich bezig met sm.

Tijdens het lezen kun je merken dan M.J. Arlidge jarenlange schrijfervaring heeft. Hij laat ons kennis maken met veel nieuwe personages, elk met hun eigen rugzakje. Het is even wennen in het begin, maar wanneer je eenmaal de smaak te pakken heeft, zorgt het aantal personages er juist voor dat de lezer zijn aandacht vasthoudt en wil verder lezen.

Op momenten lijken de personages wat afgeraffeld en lijkt er iets te missen. Maar dan blijkt dat er al een tweede deel uit is in deze reeks, Piep zei de muis. Op deze manier krijgt de lezer de kans de personages beter te leren kennen en te beleven hoe het verder gaat.

Het boek bestaat uit korte, snelle hoofdstukken, wat zorgt voor een opbouwende spanning in het boek. Continue vindt er een switch plaats tussen de diverse personages in het boek. Elk met hun eigen ellende.

De spanning wordt goed opgebouwd en heeft dan ineens een twist, waardoor alles anders lijkt. M.J. Arlidge houdt de aandacht van de lezer op scherp.

Een geslaagd thrillerdebuut.