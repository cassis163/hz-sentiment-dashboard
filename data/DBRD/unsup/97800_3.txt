Dit is het eerste boek dat ik las van Sterre Carron. De commentaren die ik reeds las op de pagina Boekenfans van Facebook waren veelbelovend. Bij de bib waren reeds verschillende leden die het boek voor mij reserveerden waardoor ik geduld moest oefenen. Misschien lagen mijn verwachtingen daarom zo hoog?

Mara is een spannend boek dat vlot leest. Toch miste ik iets. Het is moeilijk te benomen wat dat 'iets' net is. Ik las het boek uit op een viertal dagen wat voor mij best snel is. Het boeide me dus wel. Vanmorgen ben ik zelfs vroeger opgestaan om de laatste 60 pagina's te verslinden.

Is het omdat ik nooit echt op het puntje van mijn stoel heb gezeten van de spanning?
Is het omdat het niet blijft nazinderen onder mijn vel?
Is het omdat ik voel dat er meer inzit?

Ik heb nu vooral het gevoel dat er nog potentieel is om te groeien. Mara is slechts het eerste boek van Sterre Carron. Ik het het volgende reeds gereserveerd en wacht braaf af. Het boeit me zeker om te ontdekken welke avonturen inspecteur Diaz nog allemaal te wachten staan. Ik kijk er alvast naar uit!