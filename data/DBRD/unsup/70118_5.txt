Het moment dat de Engelstalige versie verscheen, natuurlijk die gelezen. Echte Donna Leon fans gaan niet maanden zitten popelen - tot er eindelijk eens een Nederlandstalige versie op de markt verschijnt. Hallo!
Nummer 26 uit de Brunetti serie werd gepubliceerd als "Earthly Remains" en die heb ik in één ruk uitgelezen.

Het is dan ook weer zo'n schitterende, briljante en bij vlagen hilarische thriller van deze Queen of Crime. Uiteraard een speurneuzen-verhaal; maar met een serieus, hedendaags thema en een waarschuwing . Wat laat je toekomstige generaties na?

Zoals de advertentie-blurb van uitgevers en Hebban meldt: Commissario Brunetti kan zich niet inhouden tijdens een verhoor. Hij wordt gedwongen met ziekte-verlof gestuurd. Via Paola komt hij terecht op een rustig eilandje in de Venetiaanse laguna om "op verhaal te komen".
Zonnen, wandelen, fietsen, lezen, "eenvoudige doch goede maaltijden", dolce far niente, vissen ... Dat is het recept; maar ja - er komt natuurlijk iets tussen.
De tuinman of klusjesman van het "stulpje" op het eiland neemt Brunetti mee voor een dagje roeien, vissen, zwemmen. Onderweg gebeurt er iets vreemds; maar Brunetti vergeet het.
Tot zijn nieuwe vriend opeens verdwijnt. Brunetti denkt dat er iets serieus mis is en gaat op onderzoek uit.
Wat volgt is weer één van die geweldige detective-verhalen met serieuze boodschap, waarin Donna Leon uitblinkt.
Zonden verdwijnen niet en al helemaal niet in de broeierige lagune van Venetie. Die achtervolgen je en komen boven drijven.
Als lezer wordt je met Brunetti meegesleurd in het mysterie; terwijl Donna Leon je ook aan het denken zet.
Zoals alle detectieve-verhalen van Donna Leon: warm aanbevolen! Het enige vervelende van zo'n uitstekend boek van haar?
Het duurt meestal even voor de volgende verschijnt! Helemaal, als je moet wachten op een vertaling.
Goed nieuws dus, voor degenen die graag de Engelse versie lezen: nummer 27 "The Temptation of Forgiveness" is maart 2018 verschenen (hard cover). Nummer 28 "Unto us a child is given" heeft Donna Leon op haar officiële website al aangekondigd! Nu maar hopen dat de ene via Sint Nicolaas en de andere misschien via de Kerstman in huis te halen valt?