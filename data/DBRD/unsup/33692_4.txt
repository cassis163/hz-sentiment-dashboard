Wekelijks na het vrijdagavond gebed stuurt een anoniem hoofdpersonage een mail rond naar haar volgers over de sexuele en romantische escapades van vier Saudische upper class vriendinnen. In vijftig mails neemt de schrijfster ons mee in de gebeurtenissen die zich in zes jaar hebben afgespeeld.
De controversiële mailings brengen in heel Saudi-Arabië de gemoederen in beweging en zo ontvangt de schrijfster veel kritiek die ze ook weer deelt met haar lezers.
Deze vier studentes; allen op zoek naar de ware liefde, raken verstrengeld door de verstikkende culturele tradities in hun land.
De personages zijn levendig neer gezet waardoor je je even aan je beeldscherm gekluisterd waant, in afwachting op de volgende mail.
Een Arabische roman (chicklit), die je een kijkje onder de sluier van de Saudische jonge vrouw gunt.