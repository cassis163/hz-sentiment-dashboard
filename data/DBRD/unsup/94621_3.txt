Normaal gesproken niet snel een boek wat ik zou gaan lezen, als echte die-hard wat thrillers betreft is het goed om out of the box te gaan lezen. Via notjustanybook kreeg ik deze kans.
Melinda Monroe is pas weduwe geworden, haar man Mark is in een supermarkt neergeschoten. Melinda werkt als verpleegkundige en verloskundige in een ziekenhuis in L.A. Ze wordt vaak geconfronteerd met de gewelddadige kant van de samenleving. In een opwelling solliciteert ze naar een vacature in een afgelegen plaats met bijzonder weinig inwoners. Het lijkt een drama te worden, het mooie huis blijkt een krot te zijn, de dokter voor wie ze gaat werken is een mopperende oude man en voorzieningen zijn er niet in het dorp.
Ze herpakt zichzelf snel en maakt er het beste van en komt op goede voet te staan met de bewoners, speciaal met Jack Sheridan, een voormalige marinier die samen met zijn maat een bar en restaurant drijft.
Het kabbelt wat voort en er worden op een relatief klein inwoneraantal nogal wat baby’s geboren. Ook in Virgin River is niet alles wat het lijkt en het ogenschijnlijke rustige dorp kent ook zijn schaduwkanten. Zo wonen er ver in de bossen zwervers en wordt er geld verdiend met de drugshandel. Maar Melinda staat haar mannetje en dwingt respect af bij de oude ‘doc’.
Natuurlijk komt de romantiek om de deur kijken en Melinda durft haar hart open te stellen voor Jack. Een echte feel good roman en als je daar van houdt zul je beslist een aantal mooie uren beleven. De stijl is ongecompliceerd, het leest lekker voort. De sterke man kent ook zijn gevoelige kan en de kleine tengere vrouw blijkt over een dosis kracht te bezitten die de bewoners niet achter haar hadden gezocht. De perfecte match voor veel liefde en een beetje drama.