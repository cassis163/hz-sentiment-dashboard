Met deze boektitel verwacht je bijna een fantasyboek (ook door de associatie met Een brief voor de koning), maar dit is toch echt een verhaal dat speelt in de huidige tijd. In Saoedi Arabië om precies te zijn, waar de vijftiger Alan samen met een team collega’s naar toe reist om een nieuwe techniek te presenteren aan Koning Abdullah. Een techniek, inderdaad, waarbij op afstand kan worden vergaderd met holografisch geprojecteerde beelden.

Alan en zijn team komen terecht in King Abdulah Economic City (KAEC), een volledig nieuwe stad in aanbouw, en moeten zich installeren in een bloedhete tent. En hier begint het grote wachten, want koning Abdulah heeft nogal een volle en ondoorgrondelijke agenda. Het geeft Alan volop tijd zijn leven te overdenken. Maar ook raakt hij bevriend met Youssef, een taxichauffeur die hem meer van het land laat zien.

Het leidt tot een zeer boeiende roman, die eens een keer echt fictie is, in plaats van Eggers’ eerdere worpen 'Zeitoun' en 'Wat is de Wat', die beide konden worden beschouwd als ‘faction’. Wat is gebleven is echter Eggers kale en rechtt0e-rechtaan stijl, die ook nog bijzonder effectief is. Geweldig boek van een geweldige schrijver!