Dit boek hoort bij Bullet Journal: de handleiding .
Ben je nog niet zo vertrouwd met bullet journaling? Lees dan eerst mijn recensie over dat boek.

MATERIAAL

Voor bullet journaling heb je in principe enkel een blanco schrift en schrijfgerief nodig.
Wat is er dan speciaal aan dit boek? Waarin verschilt het van een ‘gewoon’ blanco schrift?
Lees hieronder de ‘pluspunten’ en je komt het te weten.

Zelf ben ik in dit boek mijn allereerste bullet journal begonnen. Na zo’n anderhalve maand uittesten, heb ik een goed beeld van de plus- en de minpunten. Hieronder vind je deze opgesomd.
Natuurlijk stelt iedereen andere eisen aan een bullet journal. Ik raad je dan ook aan om het zelf eens uit te proberen en je eigen mening te vormen over welk type schrift het beste bij jou past.

PLUSPUNTEN

- dotted grid-papier (= met puntjes) > hierdoor kan je makkelijk lijnen trekken, recht schrijven,…
- papier van goede kwaliteit/dikte > hierdoor drukt de inkt niet door naar de achterkant van de bladzijde
- genummerde bladzijden > je moet deze dus niet zelf handmatig nummeren waardoor je aanvullingen onmiddellijk aan de index kan toevoegen
- 140-tal bladzijden > hier kom je wel even mee toe
- bepaalde items zijn reeds voorzien (index, future log,…) > dit maakt het iets makkelijker om er meteen in te vliegen, zeker als dit je eerste bullet journal is

MINPUNTEN

- formaat net iets groter dan A5 > soms iets minder handig om in een kleinere handtas te krijgen
- bleke kaft zonder patroon > persoonlijk vind ik dit iets minder inspirerend (maar dit kan eventueel verholpen worden door het schrift te kaften), maar vooral het feit dat vlekken (bijvoorbeeld van inkt van een krant) hierop makkelijker zichtbaar zijn vind ik iets minder praktisch
- het boek kan, in tegenstelling tot een ringschrift, niet volledig open liggen > dit is soms iets minder handig in gebruik, vb: bij het tekenen van tabellen, bij het lezen van de info,…
- zachte kaft > dit is minder handig wanneer je onderweg bent en snel iets wil noteren

EINDOORDEEL

Hoewel dit boek voor mij ook enkele minpunten vertoont, ben ik wel van mening dat de pluspunten zwaarder doorwegen en dat het prijs-kwaliteit de moeite waard is.
Zeker als eerste kennismaking met bullet journaling is dit boek erg geschikt. Zo kan je immers relatief goedkoop kennis maken met kwaliteitsvol dotted grid-papier en bovendien kan je je zelf een goed beeld vormen van wat jij wel of niet handig vindt aan een schrift.

DISCLAIMER
Met dank aan uitgeverij Horizon voor het beschikbaar stellen van beide boeken.
Bovenstaande recensie bevat uitsluitend mijn persoonlijke en eerlijke mening.