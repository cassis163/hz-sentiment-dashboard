PITTA.

“De onzekerheid vreet als een piranha aan jullie.”

AUTEUR:
Sterre Carron 1957.
Onder dit pseudoniem debuteerde deze Vlaamse schrijfster in 2013 met haar thriller Mara. Sinds haar jeugd had ze al interesse in criminologie. Gelukkig voor ons heeft ze deze verwerkt in haar boeken. Heeft ook gedurende enkele jaren in Rwanda en Zaïre gewerkt voor Artsen zonder grenzen.
THRILLER:
“De vlammen van het verleden verwondden mij nog elke dag.”
Rani Diaz, hoofdinspecteur moordzaken haar zusje Romy deelt een kamer met Jade op de kinderafdeling in het Imeldaziekenhuis. Wanneer Jade even de gang op gaat, komt ze echter niet terug. Is ze weggelopen of heeft iemand haar meegenomen? Hier begint de speurtocht van Rani en haar team, de tijd dringt want de eerste uren zijn cruciaal. Rani staat onder enorme druk, ook thuis waar er ernstige onenigheid is met Frederick haar partner. Alsof dit alles nog niet genoeg is verdwijnt er een tweede persoon. Is er een verband met beide en blijft het bij twee verdwijningen?

MIJN MENING:
Pitta is mijn eerste kennismaking met Sterre Carron de reeds elfde thriller in de reeks Rani Diaz. Het boek is best apart te lezen, maar het is raadzaam om ze op volgorde te lezen aangezien er een rode draad doorheen loopt. Door de geweldige spanning, korte hoofdstukken en zeer toegankelijke schrijfstijl kan je het boek niet makkelijk wegleggen. Van in het begin kijk je ook in het hoofd van de moordenaar en ook hier laat Sterre geen details aan de verbeelding over en spaart de lezer niet van de gruwelijke momenten. Ze is er in geslaagd om het mij allemaal levendig voor te stellen van de ijzingwekkendste tot de liefdevolste gebeurtenissen. Dit is wat ik verlang van een thriller dat rauwe!
RAAD IK DIT BOEK AAN?
Absoluut, maar niet voor teergevoelig lezers!
MIJN WAARDERING:
5*

Met dank aan Thrillers and more voor het recensie exemplaar.