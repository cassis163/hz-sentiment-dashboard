Verrassend een boek gekregen van een totaal voor mij onbekende schrijver Joop Hoekman. De cover spreekt mij totaal niet aan, nog nooit zo´n saaie cover gezien. Maar het gaat niet om de cover maar om het verhaal. En die viel mij zeker niet tegen.

Natuurlijk is duidelijk merkbaar dat Hoekman bij een kleine uitgever zit, redactioneel kan er een hoop verbeterd worden. Maar als elke kennismaking met een voor mij onbekende auteur zo is, dan blijf ik boeken kopen.

Zoals geschreven, de schrijver heeft mij verrast met dit verhaal, het begint heel simpel, een advocaat (Peter Tichelaar) gaat langs bij een wanbetaler, die hij heeft verdedigd. Dat dat grote gevolgen heeft zal blijken, het verhaal neemt je mee door Europa. Met vele spannende plotveranderingen en een uiteindelijk goed verhaal.

Op een gegeven moment denk je dat het verhaal is afgelopen, maar Joop Hoekman wil elk detail afsluiten dus het boek loopt nog zo´n 80 pagina's door om het hele verhaal af te maken.

Het boek is een beetje een kruising tussen een Roel Jansen en Ton Theunis. Ik heb er van genoten en het zal zeker niet mijn laatste boek van Joop Hoekman zijn.