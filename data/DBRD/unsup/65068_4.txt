Sarah Pinborough is een Engelse schrijfster van YA boeken, thrillers, maar ze schrijft ook voor BBC televisie. Onbekend met haar werk, smaakt dit boek naar meer.
´Belofte maakt schuld´ is een spannende thriller. De hoofdpersoon Lisa leeft een rustig leven met haar dochter Ava. Ze is goed bevriend met Marilyn, een collega van haar werk. Door een onverwachte gebeurtenis staat Lisa plotsklaps in de schijnwerpers en wordt ze gearresteerd. Haar leven ligt overhoop en langzaam wordt duidelijk wat er in het verleden is gebeurd….maar wie van de drie dames liegt en probeert iets te verbergen?
In het boek wordt ieder hoofdstuk vanuit een bepaald persoon beschreven, vanuit Lisa, Ava of Marilyn, maar ook nog vanuit een andere persoon uit het verleden. Het verhaal wordt niet chronologisch verteld. Maar ondanks deze perspectief- en tijdswisselingen is het nergens onduidelijk en loopt het verhaal soepel door, met een aantal onverwachte plotwendingen. Belofte maakt schuld is een aangename verrassing en een superspannend boek! Een aanrader en ga zeker andere boeken van haar lezen!