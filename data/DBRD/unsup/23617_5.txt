Er moet mij van het hart, je moet wel van dikke pillen houden om het te lezen. Onmiddellijk zat ik in het hoofd van de hoofdpersoon. De aanslag was werkelijk zo levendig beschreven dat het net leek alsof ik er middenin zat en het naast die jongen overleefde.
Hoe hij in de jaren daarna overleefde door deze traumatische gebeurtenis waren voor mij een genot om te lezen. Het was alsof ik de dingen die hij meemaakte of zag soms kon proeven of ruiken. Dat vind ik echt bewonderenswaardig. Hopelijk is dit een juiste woordkeuze.
Het heeft mij tot de laatste letter geboeid. En zeker ook de liefde voor de kunst. Die is namelijk heel moeilijk in woorden te vangen. Toch heeft deze schrijfster dat in mijn ogen heel mooi gedaan.
Mijn eerste man, die overleden is, was kunstschilder. Nog vele werken heb ik van hem in huis. De onbeschrijfelijke waarde daarvan heeft deze schrijfster op een bijzondere manier gevangen.