Haysa prikkelt je nieuwsgierigheid naar de historie en handelt bovendien over alle emoties in het leven van een mens, ook in de tegenwoordige tijd. Liefde, haat, vrede, oorlog, afgunst en bovenal nieuwsgierigheid.
Ook wanneer je geen liefhebber bent van historische romans, zul je van dit boek kunnen genieten. Vanaf de eerste bladzijden merk je dat er veel onderzoek gedaan moet zijn door de auteur om dit verhaal te kunnen schrijven. De personages zijn heel overtuigend neergezet.
Het is een mooi, spannend verhaal dat helemaal klopt. Er zijn geen losse eindjes te bekennen, alle vragen die je tijdens het lezen zou kunnen krijgen worden beantwoord in dit boek. Zelfs het einde is een mooie terugblik naar de proloog. Op de bladzijde voor het nawoord werd de enige vraag waar ik nog geen antwoord op gevonden had, beantwoord.
Geen boek om even tussendoor te lezen. Neem er gerust de tijd voor, ik heb dat bewust gedaan.
Ik heb er van genoten en vind het een geweldig debuut van deze auteur!
Het heeft me wel nieuwsgierig gemaakt naar een eventueel vervolg. Hoe gaat het verder met deze stammen en blijven ze samen. Ik zou een vervolg zeker ook willen lezen.

Ik waardeer dit boek met 5/5 sterren.
Dit boek las ik voor Schrijverspunt.nl