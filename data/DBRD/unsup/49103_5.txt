Wow...!!! Wat weer een geweldig goed van boek deze schrijfster. Je wordt onmiddelijk het verhaal ingesleurd en maakt dan kennis met de psychisch gestoorde David, die kostte wat het kost, een relatie wil met Yasmine. Zij gaat er eerst in mee omdat ze door haar vriend Simon in de steek gelaten is.
Ze stort zich in de armen van deze David, die volkomen geobsedeerd raakt van haar en niet van plan is om haar ooit weer te laten gaan. Op het moment dat zij weer contact krijgt met haar ex, slaan bij hem de stoppen door. Hij gaat met een geweer naar school en gijzelt de klas waar hij deel vanuit maakt en waar Yasmine docent is. Hij wil haar liefde voor hem op die manier afdwingen, ongeacht wat het teweeg brengt voor de hele gegijzelde klas. Hier begint het lekker spannend te worden en kan je het boek niet meer wegleggen. Ik heb tot diep in de nacht doorgelezen omdat ik moest weten hoe de gijzeling zou aflopen.
Niets is wat het lijkt...Een keigoed boek met een realistisch verhaal en een actueel thema.
Ik heb genoten van alle boeken van deze schrijfster en ook deze is voor mij weer 5* waard.
Een absolute aanrader !! Anja Feliers heeft er een fan bij en kan niet wachten op haar volgende boek!