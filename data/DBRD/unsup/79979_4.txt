Door persoonlijke redenen heeft het enorm lang geduurd voor ik een recensie van dit boek kon schrijven. Mijn excuses hiervoor alvast naar de auteur toe, die mij haar boeken toevertrouwde op Dutch Comic Con.

Om te beginnen wil ik benadrukken dat Atalanta een enorm prachtige wereld voor haar lezers heeft geschetst. Je ziet zo voor je hoe haar wereld in elkaar zit en welke personages er rond lopen. De wereld is mooi uitgeschreven maar met toch dat tikkeltje ruimte voor je eigen inbreng, je eigen fantasie. De personages met elk hun eigen karakter zijn zo doordacht dat je doorheen het boek een band schept met hun. Dat maakte het boek zo veel leuker om te lezen! Top!

Atalanta haar schrijfstijl is tevens zo vlot dat je door de pagina’s zult vliegen! De gekozen woordenschat is helemaal niet moeilijk en toch schept het een bepaalde, mysterieuze sfeer. Ik hou sowieso al van boeken die een middeleeuwse sfeer geven met kastelen en gevechten op leven en dood! Om er naast de elfen nog een tikkeltje meer fantasie in te gooien komen er ook draken in het verhaal! Zeg nu zelf, een verhaal met draken is toch helemaal een must-read?

Omdat Arktran een halfling is, half mens en half elf dus, komen er ook heel wat vooroordelen in het boek. Dit deel in het boek deed me erg aan de echte wereld denken. Bij ons zijn er ook enorm veel vooroordelen over verschillende rassen, terwijl we allemaal beter zouden samenwerken om een doel te bereiken. Doordat de elfen erachter komen dat Arktran eigenlijk hun neef is, wordt hij geholpen en vanaf dan Aïn genoemd.

Door het boek heen groei je dus mee met Arktran en zijn kennis over zichzelf. Door de pagina’s heen ga je samen met hem op zoek naar zijn moeder en natuurlijk over wie hij zelf is en wat hij allemaal kan. Elk hoofdstuk ontdekt Arktran meer van wat zijn krachten zijn, maar ook wat zijn werkpunten zijn. Je schept een band met het hoofdpersonage en voelt met hem mee in alle emoties die er volgen.

Een echte aanrader voor de fantasy fans onder ons! Ik kijk alvast uit naar het tweede deel!
Als laatste wil ik Atalanta bedanken voor het meegeven van dit boek, en het vertrouwen in de recensie.
http://booksandteacorner.wordpress.com