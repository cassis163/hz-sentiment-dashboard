De wereld lag aan Audrey’s voeten, maar de druk was te groot en ze nam gedwongen afscheid van haar zangcarrière. Nu 4 jaar later is het tijd voor een comeback. Alleen is Audrey het vertrouwen in zichzelf kwijt. De meeste tijd kan ze alleen optreden als ze pillen heeft geslikt en amper doorheeft dat ze bestaat. Wanneer ze Alec ontmoet, maakt hij er geen geheim van compleet voor haar te gaan. Maar alleen als zij bereid is zichzelf helemaal aan hem te geven…

ONTSPANNEN BOEK MET EEN SCHERP RANDJE
Het verhaal van twee opvallende hoofdpersonen, die elkaar afwisselen in het boek. Beide nog jong, maar met veel levenservaring en bagage. Audrey: een open, extraverte zangeres die ooit een tv-talentenjacht won en nu – tegen haar zin – druk is met haar comeback. En de gesloten Alex, de gitaarleraar met een heftig verleden.

Op het eerste gezicht lijkt dit geen match made in heaven. Audrey en Alec zijn zeer verschillend met andere ideeën over het leven. Toch is het geen verrassing dat het stel verliefd wordt. Dat de karakters gaan botsen, zie je van mijlenver aankomen. Het verhaal krijgt een diepere, stevigere laag als verdriet, jeugdzondes en verslavingen de boventoon gaan voeren. Dit trauma is realistisch beschreven en verklaart waarom beide hoofdpersonen zijn wie ze zijn. Het stel blijkt meer met elkaar gemeen te hebben dan we dachten.

CONCLUSIE
Helaas eindigt van boek nogal luchtig en niet geheel realistisch, waardoor de diepere laag een beetje ongemakkelijk voelt. Dan blijft over: een lekker boek voor op het strand.