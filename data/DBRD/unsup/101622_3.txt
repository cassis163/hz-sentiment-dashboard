Een moeder krijgt in haar drukke levenswijze plots te horen dat haar dochter vermist is. Omdat haar man het land niet mag verlaten is ze genoodzaakt alleen te vliegen naar het land waar ze al haar pijnlijke herinneringen van vroeger heeft achtergelaten.
Tijdens de zoektocht naar haar dochter beseft Cita dat ze haar relatie met Evi zwaar verwaarloosd heeft ten opzichte van haar man Joris. Naast het verhaal over de vermiste dochter komt ook de gezinssituatie geregeld aan bod door het drankprobleem van Joris wat ik wel een fijne afwisseling vind. De overige personageâ€™s zijn duidelijk en goed te volgen en maken het een spannende thriller.
Echter is het einde te snel waardoor je het gevoel hebt een stuk te missen.

Kiki van Dijk heeft een vlotte schrijfstijl, maar na het lezen van Ibiza was hij minder spannend dan verwacht.
De auteur geeft echter wel een mooi beeld van het paradijselijke Bali waardoor je zin hebt om meteen af te reizen. Ook de bloemen, de taal en de klederdracht is mooi in kaart gebracht. Een goede verhaallijn maar helaas een kort einde. Hierdoor voor mij 3 sterren.