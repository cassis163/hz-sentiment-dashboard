Een boek van Robotham, zonder de vertrouwde hoofdpersoon Joe O'Loughlin. Oudgediende Ruiz zit wel in het verhaal verweven. Hoofdpersoon in dit boek is politierechercheur Alisha Barber. Een vroegere schoolvriendin Cate wil haar op een schoolreünie dringend spreken. Zwangere Cate wordt echter aangereden en blijkt ook nog eens helemaal niet zwanger te zijn. Een sterk begin. Alisha gaat op onderzoek uit en komt terecht in de wereld van mensenhandel en prostitutie. Door het verhaal heen zit een aardige spanningsboog. Toch zijn er delen van het boek wat saai en langdradig, zoals de relatie van Alisha met haar vriend Dave. Het ene moment stapelverliefd en Dave de man van haar dromen, het volgende moment twijfel alom. Het uitstapje van de schrijver naar Amsterdam getuigd van gedegen research, maar soms voelt het toch een beetje als een opsomming van clichés. Tegen het einde van het boek weet Robotham echter toch te verassen met een aantal kleine wendingen in het plot. Ook de vertrouwende humor zo nu en dan ontbreekt gelukkig niet. Daarom al met al uiteindelijk een prima voldoende.