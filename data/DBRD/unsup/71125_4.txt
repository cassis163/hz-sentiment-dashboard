PLUSPUNTEN
- Turtles All the Way Down is een waarheidsgetrouwe vertolking van het leven met een psychische stoornis. John Green heeft dit op een indrukwekkende manier uitgewerkt. Het is duidelijk dat hij zich, naast zijn eigen ervaringen, goed heeft verdiept in het leven met een psychische stoornis.
- Het boek is goed leesbaar, er worden niet te moeilijke woorden gebruikt en er is sprake van een prettige afwisseling van korte en lange zinnen
- De schrijfstijl is rauw en indringend. John Green maakt wat er in Azaâ€™s hoofd omgaat niet mooier dan het is. Niet alleen zit Aza vast in haar eigen gedachten, ook als lezer lijk je gevangen te zitten in haar steeds rondtollende gedachtestroom.
- Perfecte imperfecte personages. Soms zijn de verschillende personages irritant, soms heb je ronduit een hekel aan ze, maar als het erop aan komt zet John Green zijn personages zo neer, dat je niet anders kunt dan met hen meeleven.
- Het thema van dit verhaal is universeel en mooi gekozen. Het is thema is namelijk acceptatie. Acceptatie van jezelf, acceptatie van het verleden en de acceptatie dat de toekomst kansen biedt. Dit is een thema waar iedereen zich wel in kan herkennen, of er nou sprake is van een psychische stoornis of niet.
- Er is mooi gebruik gemaakt van metaforen. Dit gaf het boek een extra dimensie. Deze gelaagdheid maakt het interessant om het boek meerdere malen te lezen, om echt alle facetten van dit verhaal te ontwarren en te begrijpen.

MINPUNTEN
- Gevoelsmatig is er sprake van een onjuiste timing van belangrijke scenes, waardoor de vaart uit het verhaal wordt gehaald en het einde van het boek wat langdradig is.
- De synopsis is geen goede weergave van het verhaal. Wat in de synopsis staat is maar een klein onderdeel van het verhaal.
- Taaltechnisch is het boek goed leesbaar, maar het thema, het onderwerp en de manier van schrijven kan voor sommige (jongere) lezers minder toegankelijk zijn.

MIJN AANBEVELING: dit boek is een aanrader voor iedereen die het interessant vindt om in het hoofd van een tiener met een psychische stoornis te kruipen. Bovendien is dit boek een aanrader voor eenieder die houdt van gelaagde verhalen vol metaforen en symbolisme.
MIJN BEOORDELING: 4/5 sterren