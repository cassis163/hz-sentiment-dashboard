Het derde deel speelt zich voornamelijk af in Engeland. De romantiek speelt in het begin van dit boek nog geen rol en dat maakt het verhaal een stuk aangenamer. Star (Asterope) heeft net als haar zussen een ingewikkelde achtergrond. De aanwijzingen die zij heeft gekregen moeten haar duidelijkheid verschaffen en daartoe moet ze telkens vervolgstappen ondernemen. Star is nogal aarzelend en onzeker en je zou haar telkens wel een duwtje willen geven omdat je als lezer ook wel wilt weten hoe het nu zit. Aarzelde ik om na de eerste twee delen verder te lezen, ben ik nu wel supernieuwsgierig naar deel 4.