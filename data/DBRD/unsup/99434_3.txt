Ik mocht dit boek samen met de leesclub van Hebban lezen. Toen ik het boek kreeg vond ik het vrolijk en kleurrijk aan de buitenkant en na er even doorheen gebladerd te hebben had ik echt zin om erin te beginnen.
Het leest gemakkelijk weg, de schrijfstijl van Will Gompertz is open en vlot. Hij maakt de teksten niet zwaar en wisselt ze af met quotes en gebeurtenissen van kunstenaars die heel persoonlijk lijken.
Ik dacht altijd dat kunst iets moeilijks, verheven was maar volgens Gomertz kan iedereen het doen en zijn. Dat schept perspectieven
Het is een boek waarin de auteur uit wil leggen wat kunst is en hoe een kunstenaar ertoe komt om iets te maken. Hij doet dat door middel van 10 stellingen die jezelf ook best aan het nadenken zetten met medewerking van de leesclub dan.
Deze 10 stellingen zijn elk een hoofdstuk waarin het onderwerp vanaf meerdere kanten belicht wordt. Hij gebruikt daarbij citaten van bekende mensen en heeft in de omslag fotoâ€™s van kunstwerken geplaatst waar verschillende keren naar verwezen wordt.
Het is een vrij overzichtelijk boek, geschreven in een vlotte stijl die maakt dat het onderwerp verre van zwaar wordt. De gesprekjes in de leesclub werden door dit boek wel anders omdat ze vaak begonnen bij het boek en eindigden bij wat je zelf met kunst hebt en doet.
Een boek om niet te ver weg te bergen maar steeds weer te pakken en te lezen.