Met deze prachtige, onheilsspellende openingszin begint het tweede boek van Jessie Burton. Dit is het verhaal van Odelle, een meisje uit Trinidad, dat in 1967 al enkele jaren in Londen woont. Een meisje dat er heimelijk van droomt om een boek te publiceren. Dit is het verhaal van Olive, een meisje dat samen met haar vader en moeder de wereld af reist op zoek naar kunst en in 1936 terecht komt in het roerige Spanje. Dit is niet enkel een boek met twee verhaallijnen, het is een verhaal over het schilderij dat deze twee verhaallijnen met elkaar verbindt.

Jessie Burton schiep met deze twee verhaallijnen een intrigerende puzzel die je blijft boeien tot aan de allerlaatste bladzijde! Ze wist zowel de periode van de jaren 40 als de jaren 70 voortreffelijk neer te zetten. Ook slaagde ze er in om je mee te laten voelen met alle personages. De wereld is niet zwart-wit. Alle personages hebben zowel een positieve als een negatieve kant en dat is ook wat hen veel realistischer maakt. Stap voor stap leer je de personages beter kennen en stap voor stap worden de geheimen ontrafelt.

Dit boek is zowel vanbuiten als vanbinnen een kunstwerk en blijf nazinderen lang nadat je de laatste bladzijde hebt omgeslagen.