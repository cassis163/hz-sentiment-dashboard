Buitenbeentje Ted leert een volwassen man kennen die interesse toont in zijn tekentalent. Hij leert Ted van alles over tekenen en langzamerhand sluipt er een seksuele kant in vriendschap. Voor de lezer was dat vanaf het begin duidelijk, maar voor Ted is het erg verwarrend. Hij kan zijn grenzen niet aangeven, want hij heeft weliswaar door dat het allemaal niet hoort, maar tegelijkertijd vindt hij het allemaal ook erg spannend. (Straks ben ik de enige elfjarige jongen op de wereld die seks heeft gehad). Daarnaast wil hij 'zijn meneer' niet teleurstellen en hij vindt ergens ook dat het zijn eigen schuld is wat er gebeurt, want hij vindt zich een 'vies jongetje' omdat hij wel eens onreine gedachten heeft.

Ted van Lieshout kan de leef- en gedachtenwereld van Ted goed verbeelden, maar dat is tegelijk ook een valkuil van het boek. Het boek bestaat uit brieven van Ted aan de maagd Maria en aangezien hij een 11-jarige jongen is, gebruikt hij kinderlijke logica en is zijn taalgebruik kinderlijk, wat ergerlijk is in een boek voor volwassen.