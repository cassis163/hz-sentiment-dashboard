In deze bundel staan verschillende verhalen over de personages uit de 'Selectie-serie'. Je beleeft momenten vanuit de andere personages, wat ik persoonlijk heel leuk en interessant vond.
(Spoiler alert voor als je de eerste drie delen van de Selectie-serie nog niet uit hebt.)

In Lang en Gelukkig staan verschillende verhalen: 'De Koningin' die gaat over koningin Amberly tijdens haar Selectie en hoe zij voor koning Clarkson is gevallen, 'De Prins' die gaat over prins Maxon net voordat zijn Selectie begon en het moment dat hij America ontmoette, 'De Lijfwacht' die gaat over Aspen tijdens 'de Elite' en hoe hij altijd van America is blijven houden en 'De Favoriet' die gaat over Marlee tijdens haar afranseling en hoe haar leven daarna in het paleis was. Verder staan er nog kleine verhaaltjes in over America's dienstmeisje Lucy, over andere Selectie-kandidaat Celeste en over na 'de One'.

Ik vond het persoonlijk heel leuk om al deze verhalen vanuit verschillende personages te lezen, want ik vond alle boeken uit de Selectie-serie fantastisch.

Het was interessant om iets over Amberly's Selectie te horen, want dan begrijp je veel beter waarom zo'n lieve vrouw iets heeft met een man als koning Clarkson. Ze ziet ook dingen over het leven van Amberly voordat zij koningin werd en dat vond ik ook heel leuk om te weten.

Ik ben echt hopeloos verliefd op Maxon en daarom vond ik het heel erg leuk om te weten wat hij dacht tijdens zijn eerste ontmoeting met America. Het is zo lief en schattig en romatisch!! Het is fijn om dit ook vanuit hem te zien, want daardoor kan je ook beter begrijpen hoe Maxon zich de rest van de Selectie voelde en waarom hij soms op een bepaalde manier reageerde. Ik zou wel alle drie de Selectie boeken vanuit America ook vanuit Maxon willen lezen!

Veel mensen mogen Aspen niet, omdat hij de liefde tussen America en Maxon in de weg zat, alleen ik vind dit onterecht. Ik ship ook echt Maxerica, alleen ik begrijp Aspen heel erg goed. Hij mist zijn meisje, het enige meisje waar hij ooit verliefd op was en hij wil voor haar strijden en haar beschermen. Ik vind het heel erg fijn om een deel vanuit zijn perspectief te lezen en ik hoop dat mensen Aspen nu beter begrijpen.

In de Elite lees je dat Marlee verliefd is geworden op lijfwacht Carter, alleen je leest niet hoe of waarom. Dit krijg je wel te zien in 'De Favoriet'. Daar was ik ook heel benieuwd naar, want als je niet wist dat Marlee een geheim had (ik had dit gespoilerd gekregen), kwam het echt als een schok toen ze werd afgeranseld. Ik vind het daarom ook fijn om te lezen hoe ze verliefd werd en nu begrijp ik haar ook veel beter.

Kortom ik vind Lang en Gelukkig echt fantastisch! Ik ben een 100% Selectie-fan en daarom wil ik zo lang mogelijk in Illea ronddwalen. Het enige nadeel vond ik dat alle verhaaltjes zo kort waren: maar circa 70 pagina's, want ik had zo graag meer vanuit hun perspectief willen lezen. Het is zeker de moeite waard om deze verhaaltjes te lezen, ik moet er wel bij zeggen dat Kiera Cass 'De Koningin en de Favoriet' en 'De Prins en de Lijfwacht' al eerder los heeft uitgegeven. Ik zou alleen Lang en Gelukkig kopen, dan heb je alle verhaaltjes bij elkaar en hoef je niet nog extra die kleine novels te kopen, want die zitten hier al in verwerkt. Als je verliefd bent op de Selectie-wereld is dit boek zeker een echte aanrader!