Een nieuwe schrijver brengt naast een dosis onbekendheid ook een flinke portie verwachting met zich mee. Zou het deze schrijver lukken om mijn aandacht 406 bladzijden lang vast te houden? Zou het deze schrijver lukken om het verhaal zo interessant te maken dat ik toch maar weer die volgende bladzijde om ga slaan en verder ga met lezen terwijl het beter was om te stoppen en te gaan slapen? Zou het deze schrijver lukken om de spanning zolang vol te houden zonder dat het verhaal gaat "inzakken"?

En volmondig kan ik zeggen dat het hem allemaal is gelukt. Stuart MacBride is in staat geweest om voor mij een sterk, spannend verhaal neer te zetten, met veel onverwachte wendingen. Het zit boordevol acties die de lezer misleiden en steeds maar weer het verkeerde laten denken. Niet moeilijk geschreven met duidelijke prettige personages die juist voldoende zijn uitgediept waardoor sommige dingen beter te begrijpen zijn. Alhoewel, hoe sommige mensen denken over kinderen is niet pers√© mijn gedachte. Dus voor mij is dit boek zeker 4 sterren waard en dat is dik verdiend.