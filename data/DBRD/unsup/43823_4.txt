Stefan Ahnhem


Titel: 18 graden onder nul
Auteur: Stefan Ahnhem
Uitgeverij: Ambo/Anthos
Pagina’s: 460

Over de schrijver: Stefan Ahnhem woont in Stockholm en heeft zich ruimschoots bewezen als thrillerauteur en scenarioschrijver voor o.a. Wallander en Irene Huss. De vertaalrechten van de Fabian Risk-serie werden aan vijftien landen verkocht. In Scandinavië verkocht hij in totaal meer dan 260.000 exemplaren.


Achterflap : Een auto belandt na een wilde achtervolging in de haven van Helsingborg. Bij sectie op de bestuurder, een succesvolle IT-ondernemer in telefoongames, blijkt dat hij ingevroren is geweest. Als de zaak op het bordje van rechercheur Fabian Risk terechtkomt, voelt hij de adrenaline weer stromen. Zijn Deense collega Dunja Hougaard is bezig met een gruwelijke mishandeling van een dakloze en haar spoor leidt naar de Zweedse havenstad Helsingborg. Zowel Fabian als Dunja moet vertrouwen op het eigen
oordeel, anders ligt er spoedig een nieuw slachtoffer in de vriezer.


Wat ik van dit verhaal vind: 18 graden onder nul is alweer het derde deel dat ik lees over rechercheur Fabian Risk.
De eerste twee delen vond ik thrillers van de bovenste plank, dus ik was ook erg enthousiast om deze te gaan lezen.
De cover is sober en hierbij vroeg ik me af wat die man daar doet, hij lijkt diep in gedachten te zijn verzonken.
Als ik begin te lezen gaan we direct van start met een spannende proloog, wat mij betreft is hiermee direct de toon gezet en nieuwsgierig lees ik verder.
Ahnhem heeft een fijne, beeldende schrijfstijl waarmee hij bewijst dat hij veel ervaring heeft, mede doordat hij scenarioschrijver is voor diverse Scandinavische misdaadseries.
Toch vond ik het eerste gedeelte niet echt spannend, maar wel boeiend genoeg om met plezier door te lezen.
De hoofdstukken worden afgewisseld, enerzijds is er de zaak van de diepvriesmoord waar Fabian Risk aan werkt en tegelijkertijd een andere zaak waar zijn Deense collega Dunja Hougaard zich mee bezig houdt.
Daarbij wordt er afgewisseld zodat we ook een kijkje in het privéleven van Fabian Risk krijgen, wat allesbehalve rustig verloopt.
Dit alles zorgt ervoor dat er lekker veel variatie in het verhaal zit.
Op het eind komt het verhaal in een stroomversnelling terecht en wordt er veel afgewisseld tussen de verschillende personages, dit zorgt voor extra vaart en spanning.
De laatste paar bladzijden zorgden ervoor dat mijn thrillerbrein in opperste staat van paraatheid was, omdat hier denk ik na het volgende boek wordt verwezen, hierbij ben ik echt nieuwsgierig wie deze persoon is, en wat diegene in petto heeft, het beloofd in ieder geval veel goeds.



“Tot die tijd kon ze niets anders doen dan zich schuilhouden en onzichtbaar blijven voor al diegenen die al onzichtbaar waren.”


Waardering:
Plot:4
Schrijfstijl:4
Organailteit:4
Psychologie:4
Leesplezier:4
Spanning:3

4 sterren voor 18 graden onder nul van Stefan Ahnhem