“De afbraaktijd van herinneringen heb ik net als die van een slipje ooit opgezocht, maar niet gevonden. Groter dan die van glas kan het alleszins niet zijn, want mensen, de dragers van herinneringen, kunnen in tegenstelling tot wijnflessen niet eeuwenlang blijven rondslingeren.”

In 2013 won Lize Spit Write Now!. Drie jaar later debuteert ze bij de nieuwe uitgeverij Das Mag met Het smelt, een ruim 480 pagina’s tellend boek waarin ze terugkeert naar haar eigen woonplaats. Waar het boek in Vlaanderen direct aanslaat, lijkt het in Nederland iets meer tijd nodig te hebben. Das Mag gaat over tot een bijzondere promotieactie en legt in juni honderden exemplaren van Spits boek in de treinen in de hoop dat dit geweldige boek ook in Nederland gelezen gaat worden. En terecht. Spit schrijft met Het smelt zo’n indrukwekkend goed debuut, dat het in Nederland niet ongelezen mag blijven. Niet vanwege de bijzonder goed gekozen verhaalopbouw en het bijbehorende perspectief, niet vanwege de rauwe schrijfstijl, maar al helemaal niet vanwege het aangrijpende verhaal. Het smelt grijpt je en laat je niet meer los.

Meer op: De Leesfabriek