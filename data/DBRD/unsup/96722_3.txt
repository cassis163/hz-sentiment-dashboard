Zodra ik het boek Hindergroen in de winkel zag liggen moest ik het gewoon kopen. Toegegeven, ik wist niet zoveel over Martine Bijl. Anders dan het presenteren van Heel holland Bakt en de Hak-reclames, kon ik haar niet echt ergens aan linken. Ik kende haar uiteraard wel al langer van tv, maar waarvan precies, dat wist ik niet meer.
Laat staan dat ik wist dat ze net zo leuk schrijft als dat ze op tv over komt! Ik heb genoten van elk verhaal en vond het een feest hoe ze de lezer meeneemt door elk moment van haar leven. Van haar jeugd, die verre van makkelijk was, tot haar werk als vertaalster van musicals, van haar favoriete hobby tuinieren, tot het zware herstel na de hersenbloeding. Aan haar hand sta je ineens in de dokterswoning uit haar jeugd in Amsterdam begin jaren 50. Maar net zo makkelijk brengt ze je naar een New York’s restaurant met overijverige ober.
Eigen stijl
Martine Bijl heeft een onvervalste heerlijke eigen stijl. Waarin zelfspot, ironie, openheid, en vooral heel veel humor centraal staan. Echt zo’n boek waarvan het jammer is wanneer het uit is.
-
N.b. ik heb hem overigens niet in groot-letter-editie gelezen, dat stond helaas al bij de foto/het boek hier op Hebban...