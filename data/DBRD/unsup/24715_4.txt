Een verhaal over de enorme behoefte belangrijk te willen zijn, dat hoopt Peterson (de hoofdpersoon) te bereiken door als kunstenaar naam te maken op de Biënnale van Beerpoele. Met de tekst als ondersteuning is het hier kijken, inzoomen en 'de mens in de setting' herkennen, dat blijft heerlijk! En gênant! Mensen zijn van een afstandje gezien zo ontzettend 'bloot' in hun worsteling iemand te willen zijn, vaak zich bevindend in het zog van belangrijkheid om zich succesvol te weten.
Maar het is niet het thema/verhaal dat het hem doet, elk verhaal had voor mij gewerkt. Ik vond het heerlijk om in de magische (van sprookjes tot nachtmerrie) platen te verdwijnen en de mens te bekijken. Alles in heldere aquarel, mooi warm van kleur. En een bijzondere manier van werken met transparantie, je kijkt dwars door mensen-muren-etages heen, psychisch en fysiek.
Gewoon mooi verdwaalboek!