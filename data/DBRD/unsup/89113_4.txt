Dit boek heeft een heleboel dingen waar ik dol op ben: geschiedenis, ItaliÃ«, goede personages, mysterie, en een goede vertaling. Die is van Annelies Jorna, van wie we natuurlijk niet anders gewend zijn. Er is geen enkele fout te vinden, het leest vlot en strak. Niets dan lof!
Mensen die Mary Hoffmans Stravaganza-boeken hebben gelezen, zullen haar stijl herkennen. Ze heeft namelijk een goed herkenningspunt: ze springt de hele tijd heen en weer tussen verschillende standpunten van een hoop personages. Het zijn allemaal korte paragrafen, ik hou daar wel van. Een deel van het boek doet ook wat aan haar Stravaganza-reeks denken, en dan met name aan Stad van Bloemen en Stad van Schepen (Boek 3 en 5); daar zitten een beetje overeenkomstige elementen in.
Verder is het net Midsomer Murders: overal om je heen blijven de lijken zich opstapelen, het hele boek door. Ik vermoed dat de algemene setting een beetje doet denken aan Umberto Eco's De Naam van de Roos (middeleeuwen, klooster, moord), maar dat heb ik zelf nooit gelezen dus ik kan verder niet oordelen.
Je blijft het hele verhaal door in spanning zitten, wachtend op de ontknoping, en als die eindelijk komt is ze ook goed. Het enige nadeel is op den duur dat er zoveel gebeurt, met veel personages, en op zo'n korte tijd, dat je dreigt het overzicht te verliezen. Niet te snel lezen dus, en dan komt alles in orde, en het is het waard!
Oh, en de titel lijkt redelijk raar, maar dat wordt uiteindelijk ook wel duidelijk, en hij is goed gekozen!
8,3/10