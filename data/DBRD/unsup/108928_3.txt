Het Vlissingse filmfestival is weer aangebroken en er wordt hevig gesproken over een aantal veel besproken films. Vooral de film Goodbye krijgt veel aandacht door toedoen van een uitspraak van jurylid Jasper van Bloemen. Dit komt hem duur te staan. Vlak nadat hij zijn mening over Goodbye uit op televisie, wordt hij in een strandhuisje vermoord.
Rechercheur Laurien Minnaar komt aan bij plaats delict en schrikt. Gisteravond heeft zij nog met Van Bloemen over de film staan praten. Al snel word je het boek ingetrokken en ga je mee met de theorieën van Minnaar en haar team. Het lijkt erop dat de moord is gepleegd door tegenstanders van Goodbye, maar wanneer de zoon van Minnaar wordt bedreigd en ontvoerd, krijgt het boek een compleet andere wending.
Het boek neemt je mee in de wereld van rechercheur Minnaar en laat je plekken van Zeeland zien. Hartman laat je malen over verschillende theorieën waardoor je meeleeft met het boek. Moordfestival is lekker weglezen en spannend. Het eind is verrassend en ontrafelt snel en zorgt ervoor dat je het boek niet weg kan leggen.