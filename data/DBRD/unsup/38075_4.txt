Iedereen kent Dan Brown, een stuk of wat minder mensen kennen Steve Berry, onterecht zo blijkt.

Het derde geheim is de definitieve doorbraak van Berry geweest. Het is het derde boek wat hij schreef en nog voordat hij de Cotton Malone serie begon.

Het verhaal draait om Tom Michener, een iers- Amerikaanse priester in directe dienst van paus Clemens. De paus is om moverende redenen enorm bezig met de Maria-verschijningen in Fatima. De heilige maagd zou drie geheimen hebben verteld aan de zieners "Het derde geheim" is nooit openbaar gemaakt, of toch wel ? Zoals te doen gebruikelijk hult de kerk zich in mystiek, probeert het zichzelf in stand te houden en presenteert de waarheid die haar als instituut het beste past.

Het is een spannend verhaal edoch met veel respect voor de geschiedschrijving, religie en mensen. Een verhaal over zelfmoord, moordende geestelijken, verduistering, intriges, geloof, agnosticisme, athe√Øsme, celibaat, liefde en een bizar slot. Wat een research doet de beste man voor zijn boeken!!!!

Berry heeft me nu gedwongen de rest ook te lezen !!