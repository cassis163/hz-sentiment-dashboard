De Nederlandse aanwezigheid op Deshima (Nagasaki) betekende een blik op de wereld voor de Japanners. Ze hebben tolken opgeleid om de Nederlandse boeken over medische wetenschap, techniek, wapens en nog veel meer te kunnen lezen en begrijpen. De Nederlanders maakten reizen van Deshima naar Edo (het huidige Tokio) om de Shogun geschenken aan te bieden, de zogenoemde hofreis. Rudy Kousbroek was gefascineerd door deze Japans-Nederlandse relatie en dit boek is een weerslag van de reis die hij maakte waarbij hij de hofreis nareisde. Met veel gevoel voor land en bewoners en enige kritische afstand beschreef hij zijn reis en zijn belevenissen. Fraai geïllustreerd. Een aanrader voor iedereen die geïnteresseerd is in dit land of van plan is er een reis naartoe te maken.