Een heerlijk boek, een cadeau aan jezelf voor iedereen die het leven omarmt en hoopt er alles uit te halen tot de laatste dag. Dat is namelijk wat de hoofdpersonages ook doen. 5 dames op leeftijd, ieder met hun eigen karakter, wensen, beperkingen en situatie, met 1 gemene deler: het leven vieren, delen met elkaar en hun dromen na jagen. Iets wat bijna iedereen graag wil. De schrijfster weet je te ontroeren, mee te nemen in de personages en de types zo krachtig neer te zetten dat je in ieder van hen deels jezelf weet te herkennen. Het zijn fijne korte hoofdstukken, elk met een pakkend einde waardoor je nauwelijks kan stoppen en hunkert naar het volgende waarin je weer mee genomen wordt in de gedachte wereld van een ander personage. Dat maakte het voor mij een zeer afwisselend boek zonder dat het verwarrend werd; vanaf de eerste bladzijdes werd ik mee genomen in de denkwereld van deze boeiende dames. De metaforen die de schrijfster gebruikt proeven als bonbons op de tong en sommige zinnen kunnen zo op een tegeltje. Kortom: een heerlijk boek, ook als je nog lang niet de leeftijd hebt die de dames uit Volle Bloei aan tikken (voor mij als dertiger geeft het hoop hoe het wellicht ooit kan worden). Een boek met een boodschap, mooie verhaal, komische noot en zelfs een traan zat er in. Niet twijfelen, kopen en lezen!!