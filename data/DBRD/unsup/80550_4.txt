Moord.net is een spannend boek dat ons meevoert naar de duistere kanten van de mens. Want wat als er een marktplaats is voor moord. In dit boek worden we meegenomen naar de wereld van de bezoekers van Moord.net die na het ontvangen van een spammetje graag een rekening willen vereffenen.

Het boek zit goed in elkaar en wordt verteld in diverse verhaallijnen. Het is dan ook noodzakelijk om dit boek aandachtig te lezen, want voordat je het weet ben je de draad kwijt. De personages, plaatsen, en verhaallijnen zijn dan ook talrijk aanwezig. Af en toe heb ik dan ook het gevoel dat ik een boek met losse verhalen aan het lezen ben, het enige dat de personages gemeen hebben is hun contact met Moord.net.

Dat beide auteurs kunnen schrijven dat blijkt wel. Ze hebben een prettige schrijfstijl, het boek leest dan ook lekker weg. Een geslaagde Deense en Zweedse samenwerking die ongetwijfeld roept om meerâ€¦.