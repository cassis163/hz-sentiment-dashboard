Half maart verscheen het tweede prentenboek van M.A.T. Peskens over Fuzz, een lief wit konijntje en wij (enkele kinderen en ik) mochten het lezen.

M.A.T. Peskens gebruikt in zijn boeken de jaargetijden. De titel van zijn nieuwe prentenboek is dan ook: Fuzz, het is lente!

Fuzz woont in Boompjeswoud en is stapelgek op fruit en eet graag wortelkoeken. De lente is begonnen en Fuzz wil dan ook graag picknicken met opa Snor. Het is druk in Boompjeswoud. Het is heerlijk buiten maar ook spannend! Fuzz gaat op ontdekking uit maar dan gaat het mis.....AU! AU!

Hardcover boek met kleurrijke illustraties. Het is tevens een educatief boek. Sommige woorden in de tekst zijn in kleur gedrukt. Het zorgt ervoor dat de kinderen nadenken of de kleuren wel kloppen bij het beeld wat in hun op komt bij het woord wat ze lezen.

Ik las het met Timo,Lisa en Mark, zij voorzagen van commentaar tijdens het lezen:
Timo (3 jaar) : Bijen zijn ook stekelig!
Lisa (4 jaar) : Van schaapjes kan je truien maken!
Mark (4 jaar) : Fuzz en het lammetje hebben dezelfde kleur!
M.A.T. Peskens (1989), auteur en illustrator, voorziet zijn boeken van eigen illustraties. Hij schreef met Fuzz,het is lente! zijn tweede prentenboek met jaargetijden in het thema. Het eerste deel is Fuzz,het is herfst! en ook nog steeds verkrijgbaar.

http://www.pesamera.nl
http://www.fuzzhetkonijn.nl