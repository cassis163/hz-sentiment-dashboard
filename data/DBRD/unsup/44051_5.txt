Door wat gezondheidsproblemen, waardoor de concentratie rijkelijk ontbreekt, lukt het niet zo goed om een effectieve recensie te schrijven. Maar toch wil ik hier meegeven hoe ik het boek heb ervaren.
Dit was mijn eerste boek van 2017 en dat had ik bewust zo gepland. 2017 wou en zou ik starten met een diepgaand boek en na het lezen van "Donkere kamers" werd mijn vermoeden, over de sterke inhoud en de diepgang, bevestigd. Dit is een jeugdboek, dat toch behoorlijk aangrijpend en zeer goed geschreven is. Het kruipt echt wel onder je huid. Ik kon mij onmiddellijk in Nina haar schoenen plaatsen en het beleven zoals Anja Feliers het verwoordde in haar boek. Mijn emoties waren groot en mijn hart bloedde, wat had/heb ik met Nina te doen. Donkere kamers is dan ook een wondermooi boek dat ik zeker heel hard zal koesteren.
Op 1 januari begonnen en uitgelezen op 3 januari, nog 2 dagen overal mee naartoe genomen, ik kon het zelf niet afsluiten.
Pas nu kan ik het hier vermelden.
De toen iets jongere Anja Feliers toont in dit boek hoe groot haar talent toen al was en nog steeds is en steeds blijft groeien. Ik heb geprobeerd het boek te beoordelen in zijn genre, de inhoud, de manier van schrijven alsook hoe de diepgang van de personages verloopt naar de zware en emotionele boodschap die erin wordt weergegeven.
Ik gaf dit boek dan ook 5 sterren.
De mooie cover klopt dan ook volledig bij het verhaal en ook daarvoor geef ik 5 sterren.

Voor de mensen die dit boek nog ergens op de kop kunnen tikken, doe het!! Het is het echt waard!!!