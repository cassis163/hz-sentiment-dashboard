Op vakantie probeer ik nooit de beste boeken mee te nemen: de teleurstelling als je zo'n boek in een ruk uitleest... je kunt nu eenmaal niet staaaapels meeslepen in je koffer. Aldus hier ook zo'n boek.... eigenlijk veeels te goed voor "op vakantie".
Een actueel gegeven: met de in de media al volop belichte Maya voorspelling van het einde der tijden is het Ã¼berhaupt een onderwerp dat door de tijden heen terug blijft komen. En dan komt het plots toch heel dicht bij je eigen leven als de moordzaak plaats vind in een religieuze commune (die overtuigt is van het einde van de huidige wereld) in Limburg - de setting van dit verhaal.
En werkelijk echt niet zo gek zelf verzonnen aangezien in een Interview dat Corine Hartman met Karina Hanegraaf voor Inejacet 28-12-2012 had, zij aangaf in 2011 een artikel over iets soortgelijks in Aalten in de krant gelezen te hebben.
Nog veel interessanter is het gezin Hollmanns: moeder Vonne met een enorme zorgdrang en streven naar het perfecte gezin - maar toch iets lijkt te verbergen, hoofdinspecteur Rudi Hollmann - terminaal ziek en belast met een moordonderzoek in de commune waar hun dochter Nadia en kleindochter Chloe wonen, bijgestaan door agent, held en zoon Mathias die in de voetsporen van zijn zeer gedreven vader zal treden.De personages zijn sterk uitgewerkt en de onderlinge relaties maken het verhaal intrigerend en complex.
Ondertussen loopt er wat meer op afstand ongrijpbaar een niet te duiden moordenaar rond die mensen laat verdwijnen en met angstaanjagende videoboodschappen komt, en uiteindelijk nog grootsere plannen heeft. Middels de alwetende verteller maken we ook hem van akelig dichtbij mee.
Zoals haar vorige boeken is dit verhaal opnieuw prettig leesbaar, ditmaal met twee tijdslijnen: november 2011 - een week voor de Verlichting en de brieven van Vonne aan Nadia in april 2012. Dit schept een verwachting naar alles wat die twee tijdslijnen bij elkaar zal gaan brengen.
En niets van wat je van te voren zou kunnen bedenken bij je verwachting, is wat het plot je brengt..... na een interessant meeleven met een commune in voorbereiding naar De Dag, het intrigerende gezin Hollman en de spanning rondom de moordenaar wordt je gegrepen door de laatste 5 hoofdstukken, in actie en emotie, en alles komt bij elkaar, gruwelijker dan je misschien al had gedacht, maar misschien was ik ook meer aangedaan dan ik had verwacht. Sterke spanningsboog met een gevoelige smaakvolle emotionele twist, knap gedaan.