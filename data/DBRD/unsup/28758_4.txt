Eerst en vooral: COVER LOVE <3 Dit is geweldig knap!
De Boom van Idhunn is meer dan 100 bladzijdes korter dan De Erfenis van Thuban, heel opvallend eigenlijk. Maar het verhaal is ook een pak beter. Er zit hier ook nog goed wat personageontwikkeling in, vooral met Fabio natuurlijk. Jammer wel dat Nida in heel dit boek niet aanwezig is, want zij is wel leuk, maar die komt wel weer terug.
Idhunn is trouwens een personage uit de Noorse mythologie, net zoals ook onder andere Nidhoggr en Ratatoskr dat zijn; nog een reden voor mij om van deze reeks te houden, want ik ben altijd een groot fan geweest van die sagen.
De manier van schrijven en van het verhaal te vertellen lijkt hier beter te zijn. Troisi had zo stilaan door hoe ze alles moest opschrijven en hoe het verhaal in elkaar paste, zo te merken. Dat zorgt voor een betere leeservaring dan Boek 1.
De vertaling is zowat hetzelfde. Er zitten weer wat foutjes in, voornamelijk interpunctie en lay-out, maar gelukkig niet zoveel als ik me meende te herinneren.
Zeker je tijd waard, dit. Er zijn trouwens ooit ook boxen uitgekomen met alle vijf delen erin. Helaas heb ik ze daarvoor allemaal apart gekocht, ik geraak nooit aan die box aan, vrees ik... Maar die is ook knap!
8/10