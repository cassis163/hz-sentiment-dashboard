Noodweer van Marijke Schermer pak je als lezer op om te lezen, maar vervolgens is het het verhaal dat jouw grijpt en niet meer loslaat.

Laat je ook niet misleiden door de vrij dunne omvang van dit boek, het verhaal zit barstenvol verwijzingen en vragen waardoor het met recht het predicaat literatuur verdiend. “O jee, literair?” denken sommige lezers dan. Dat maakt bij dit boekt geen verschil, want ook is het een echte pageturner.

Waar het over gaat? Noodweer vertelt over Emilia en haar man Bruch. Al jaren getrouwd, maar de laatste tijd kamp Emilia met geesten uit haar verleden. Eigenlijk zelfs het gezamenlijke verleden van hen samen, maar Emilia heeft altijd geprobeerd een traumatische gebeurtenis uit hun verkeringsperiode verborgen te houden voor Bruch. Emilia en Bruch wonen buitendijks en het slechte weer van de laatste tijd zorgt ervoor dat het water de woning bedreigt. Bruch zet alles op alles om de woning en zijn gezin te beschermen tegen het komende onheil. Emilia kan dit niet handelen, ze is te druk met haar eigen demonen en vlucht naar haar broer Jacob, om vervolgens alsnog terug te keren. Op haar manier probeert ze het tij te keren. Gaat het Emilia en Bruch lukken om ongeschonden uit het Noodweer te komen?

Dit boek las ik voor een van de leesclub op Hebban, en ook al is het zoals eerder gezegd een niet al te dik boek, ik heb niet eerder meegemaakt in de leesclubs dat men het verhaal zo uitploos en onderwerpen uitlichtten. Het verhaal zit vol vragen en verborgen boodschappen zonder dat het voor de lezer storend is, maar juist een heerlijk verhaal maakt om te lezen.