Tamara Onos (1972) is moeder van drie zonen. Ze is werkzaam in haar eigen bedrijf als arboprofessional (arbeidshygiÃ«nist en hogere veiligheidskundige) en adviseert en schrijft (blogs) over veilig en gezond werken. Op haar eigen website vertelt ze waarom ze is gaan schrijven: Schrijvend kan ik zeggen, wat pratend niet lukt.

De originele cover springt in het oog door zijn eenvoud en de rode letters van de titel. Het stempel links boven is niet heel duidelijk. Na het lezen van het verhaal had er geen andere cover gekozen kunnen worden: past perfect. Ook de witte reiger op de achterkant van het boek heeft een rol in het verhaal.

Tijdens het hardlopen vraagt een visser hulp aan Renske Nijland. (Renske is een deskundige op het gebied van gevaarlijke stoffen). Zijn vriend, ook een visser, ligt in het water. Renske aarzelt geen moment en start met reanimeren. Wanneer de hulpdiensten arriveren en het van haar overnemen, wordt er geconstateerd dat de visser dronken moet zijn geweest en in het water is gevallen. Een tragisch ongeluk dus. Renske is hiervan niet overtuigd ondanks het feit dat er een zware alcohollucht is waargenomen. Wanneer ze enige tijd later dezelfde lucht bij een dode reiger ruikt, is ze ervan overtuigd dat er iets anders aan de hand moet zijn. Ze vermoedt dat zowel de visser als de reiger zijn bedwelmd door een gevaarlijke stof en gaat op onderzoek uit. Het verzoek vanuit de politie om de zaak te laten rusten, legt ze naast zich neer. Verbeten zoekt ze verder met gevaar voor eigen leven en dat van haar kinderen.

Onder invloed is het thrillerdebuut van Tamara Onos en de eerste in een serie met Renske Nijland in de hoofdrol.
Het verhaal start met een spannende proloog die de lezer direct in het verhaal trekt.
De spanning begint verder rustig en loopt langzaam op.
Tamara heeft een eenvoudige schrijfstijl die heerlijk leest. Geen moeilijke woorden of vaktermen die de lezer uit het verhaal zouden kunnen halen.
De personages, Renske, haar puberzonen, Marcel zie je duidelijk voor je alhoewel Tamara de lezer nog niet alles van ze laat zien. In de volgende delen worden ze waarschijnlijk verder uitgediept. De verbetenheid waarmee Renske zich in haar onderzoek vastbijt, roept een beetje ergernis op dat later verandert in waardering. Ze laat zien dat ze er staat en zich niet aan de kant laat schuiven. Een mooie eigenschap.
De verschillende verhaallijnen (onderzoek van Renske, de politieagent Marcel en de puberzonen) komen aan het einde netjes bij elkaar.
Veel heftige onderwerpen komen aan bod in Onder invloed. Denk bijvoorbeeld aan: gevaarlijke stoffen, drugs, moord, chantage, verkrachting.
Tamara Onos heeft met Onder invloed een sterk thrillerdebuut geschreven met een originele invalshoek dat de lezer laat uitkijken naar meer Renske Nijland.