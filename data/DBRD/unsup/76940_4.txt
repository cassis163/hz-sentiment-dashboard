Een prachtige zwoele cover, die me nieuwsgierig maakte naar het verhaal. Geen erotisch roman, dat je door de cover en de titel zou kunnen verwachten, maar een heerlijk meeslepend verhaal vol romantiek en passie.

De hoofdstukken waren vrij lang en onderaan stonden de vertalingen van Spaanse woorden. Soms een beetje teveel vertalingen vond ik. Uit de zinnen kon je ook wel opmaken wat er werd bedoeld.

Het leven van Tara, een leven wat ons allemaal kan overkomen. Een baan die niet echt bij je past en dan een vriend die je ontrouw is. Welke keuze maak je dan? Tara maakt de keuze om met haar vrienden, die op het punt staan naar Miami te verhuizen mee te gaan. De stad waar heel veel dansscholen zijn en waar Tara misschien haar droom, danseres worden, kan waarmaken.

Dansen is de passie van Tara, alleen is ze iets te gezet en dat heeft ze vaak moeten horen. Kan ze de discipline opbrengen, alles te laten om haar droom te verwezelijken!!

“In het leven heb je altijd een keuze, chica.

Je mag nooit je dromen opgeven! Nooit!”

Een heerlijk verhaal dat je mee neemt naar warme oorden, prachtige huizen en exotische mensen, maar ook naar de keiharde realiteit en discipline om alles op alles te zetten om een droom te verwezenlijken.

“Tara, je lijkt wel een robot.

Waar is de sensualiteit?

Waar is de passie?”

Het leven in de Verenigde Staten is heerlijk en wanneer Tara verliefd hoopt ze deze man met haar dansen te kunnen verleiden. Alleen zijn vriendin staat haar geluk in de weg.

Wanneer je denkt dat Tara eindelijk alles heeft waar ze voor ging, blijf je toch wat ontgoocheld achter. Het plot is toch een tikkie anders dan je verwacht. Een soort van open einde, dus niet en ze leefden nog lang en gelukkig, wat je wel van dit boek zou verwachten.

Ik hoop dan ook dat Claudia met een vervolg op dit heerlijke romantische boek komt.