Het eerste wat me opviel, was hoofdpersonage Poppy. Zij is echt een mens naar mijn hart. Ik houd van haar sarcastische, cynische blik op de wereld en op de liefde. Ik kan me helemaal voorstellen hoe haar denkwijze in elkaar stak en stiekem – ook al ben ik happily married – zag ik wel iets in haar theorieën. Soms dacht ik echt; “Poppy, je hebt helemaal gelijk!”
Poppy gelooft namelijk niet in ware liefde; waarom zou je? En ze houdt ook niet van clichés. Ze heeft een hekel aan verhalen zoals Romeo en Juliette en snapt al helemaal niet waarom Bella en Edward van Twilight zo hals over kop verliefd op elkaar worden. “Ware liefde bestaat toch niet?”
Ik kan begrijpen dat lezers haar cynische en sarcastische denkwijze niet waarderen, maar daardoor hield ik des te meer van Poppy. De manier hoe zij haar verhaal vertelt, is echt heel erg leuk. Ik betrapte mezelf erop dat ik heel erg vaak zat te glimlachen of gniffelen terwijl ik het boek las.
Poppy is dus een erg prettig personage dat je op de juiste manier in haar verhaal trekt. Alle ups en downs krijg je mee en je begrijpt direct waarom ze bepaalde dingen doet.
Ook de andere personages worden goed uitgediept en Poppy vertelt op haar manier over de mensen in haar leven.
Bookhunk Noah wordt uiteraard helemaal de hemel in geprezen door Poppy. En stiekem werd ik ook wel een beetje verliefd op hem. Ik kon me heel goed voorstellen waarom hij zo geweldig is… *zwijmel*.

De opbouw van het verhaal is trouwens ook goed gedaan. Je valt direct in Poppy’s leven en wordt duidelijk geïntroduceerd door haar aan alles wat zij meemaakt en met wie ze omgaat. Steeds beter leer je de hele wereld in het boek kennen en toch blijft er mysterie over. Algauw denk je; wat gaat er gebeuren? Hoe gaat het eindigen?
Het zijn vragen waarop je langzaam antwoord krijgt, maar wel op een prettige manier. Ik heb vol spanning gelezen om te weten hoe de ongelofelijke liefde zou eindigen…

Het einde ga ik uiteraard niet verklappen, maar ik kan wel zeggen dat ik het een mooi einde vond. Erg passend bij het verhaal en dat maakt voor mij het verhaal nog beter.

Wat mij vooral opviel, was dat Soulmates eens een ander verhaal was. Eens een verhaal dat totaal anders liep, het was allemaal behalve cliché. Iets dat dus erg goed bij Poppy past.
Het is zeker een boek dat mij lang zal bij blijven en ik raad het iedereen aan om te lezen. Vooral als je eens een keer iets anders wilt lezen.