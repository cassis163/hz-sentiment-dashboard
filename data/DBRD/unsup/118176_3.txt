De challenges en diëten vliegen je weer om de oren zo aan het begin van het jaar. Mieke Kosters heeft de carrièreswitch gemaakt van bedrijfseconoom naar gewichtscoach. Acht jaar geleden viel ze 15 kilo af door het eetgedrag van haar slanke vriendinnen te kopiëren. Ze heeft al meerdere boeken op haar naam staan zoals; Ik ken mezelf en ben slank, Het geheim van slanke mensen en De bikini challenge. Er is desondanks toch ruimte voor een nieuw boek.

Het boek is in drie fases verdeeld over zes weken, de warming-up duurt twee weken, dan het echte werk gedurende drie weken en een cooling-down van een week.
De warming-up fase gaat over het maken van de bewuste keuze om af te vallen. In week één moet je jezelf motiveren door op te schrijven waarvoor je het doet. Ook moet je de negatieve punten opschrijven en die analyseren, is het allemaal wel zo moeilijk of zijn er oplossingen voor de problemen die je tegen komt. In week twee ga je voor de succesfactor, dus je maakt het jezelf zo makkelijk mogelijk. Dit doe je bijvoorbeeld door samen met iemand te starten, of één keer in de week boodschappen te doen en verleidingen weg te halen.

In de volgende fase, van week drie tot en met week vijf, kan het echte werk gaan starten. De knoop is doorgehakt en je gaat ervoor. In deze fase evalueer je je eetpatroon en neemt je verantwoordelijkheid. Je kijkt wat je valkuilen zijn en probeer deze op te lossen of te vermijden. Je benadrukt het positieve door succeslijsten of motivatieboekjes bij te houden. In deze fase ga je ook meer beweging in je schema oppakken, er staan oefeningen beschreven die op ieder niveau gedaan kunnen worden. Je wordt het snaaien de baas, en je analyseert je emoties van de afgelopen weken.

De laatste fase is de moeilijke fase, opgeven ligt om de hoek. Tegenslagen horen erbij het is de kunst om de negatieve cirkel te doorbreken, en het positieve benadrukken.

Afvallen blijft een moeilijk onderwerp, voor iedereen is er een andere aanpak nodig. Waar we het tegenwoordig wel over eens zijn is dat diëten alleen voor de korte termijn werken. Voor de lange termijn moet je je eetgewoontes veranderen. Een belangrijke factor daarin is je geestestoestand. In dit boekje bestaat de challenge vooral uit de focus op je gedachten en emoties. Om af te vallen moet je niet zo zeer minder eten, maar anders over eten gaan denken.
In het boek staan leuke recepten voor 1 persoon en verhalen van deelnemers in de kantlijn om je te motiveren. Toch denk ik dat dit boek niet voor iedereen geschikt is. De challenge is meer gericht als je veel kilo’s kwijt wil. Wil je maar een paar kilo afvallen, dan heb je meer informatie nodig over voeding. Een combinatie met een boek over voeding is dan ideaal. Ik zie ook niet iedereen positieve en negatieve lijstjes maken. Tegen het neuro linguistisch programmeertaaltje moet je ook kunnen. Een stimulerend boek met veel goede tips, maar heeft een goed boek met recepten of informatie over voeding is nodig voor een compleet plaatje.