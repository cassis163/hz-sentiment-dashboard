54 minuten is een rollercoaster van emoties: angst, moed, verdriet, eenzaamheid.

Wanneer de directeur van Opportunity High haar toespraak beÃ«indigt is het de bedoeling dat de deuren van de aula open gaan. Dit gebeurt echter niet. Iemand begint te schieten.

Het verhaal wordt beschreven vanuit vier personages: Autumn, Sylv, Tomas en Claire. Alle vier staan ze op een bepaalde manier in relatie tot de schutter. Tomas en Claire bevinden zich buiten de aula wanneer de schietpartij begint. Autumn en Sylv zijn in de aula. Je ziet vanuit vier verschillende perspectieven wat zij vinden van de schutter en wat zij met hem hebben meegemaakt. Af en toe krijg je dus ook een terugblik. Deze terugblikken hadden beter aangegeven kunnen worden. Ook de personages hadden meer diepgang kunnen hebben, maar dat maakt het voor de jongere lezer ook begrijpelijk.