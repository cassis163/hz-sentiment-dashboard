Het boek gaat over een brute moord op een bejaard echtpaar. Vanwege het vermoeden dat er buitenlandse daders betrokken zijn bij de moord, laait het racisme in Ystad en omgeving flink op. Inspecteur Kurt Wallander krijgt te maken met racistische aanvallen, en dat terwijl hij zelf ook al niet goed in zijn vel zit en vele familieproblemen heeft.

Mijn hernieuwde kennismaking met Kurt Wallander is me goed bevallen. Na het tegenvallende boek De witte leeuwin, ben ik nu 'om' en ga ik meer Mankells lezen. Kurt Wallander blijkt een gedreven rechercheur, met het hart op de goede plaats, al is hij niet altijd even handig. Het plot is spannend, zeker doordat het een politiek tintje krijgt. Ik moet een beetje wennen aan Mankells stijl van schrijven. Sommige zaken worden uitgesponnen en sommig zaken worden heel kort door de bocht opgeschreven. Zo verstrijken er in de laatste 10 pagina's wel ongeveer 10 maanden, maar duurt een dag in het begin soms ook 4 pagina's. Toch houden deze tempo-wisselingen het verhaal wel interessant.

En Kurt Wallander is een heerlijke hoofdpersoon. Ik verheug me op een volgende kennismaking.