Belgravia speelt zich af rond 1840 in Londen. Upperclass en lowerclass, butlers, dienstmeisjes, koetsiers, koopmannen, en victoriaanse normen en waarden, alles zich afspelend in prachtige residenties, buitenhuizen, of juist louche kroegjes.

Aan de vooravond van de slag bij Waterloo is er een groot feest in Brussel, waar de vooraanstaande familie Bellasis (lord en lady Brockenhorst en zoon) aanwezig is, evenals de koopmansfamilie Trenchard (die daar eigenlijk niet thuishoren). Vele van de gasten worden die avond nog opgeroepen voor de strijd en zullen nooit meer naar huis keren.

Het verhaal gaat verder in Londen, de nieuwe chique wijk Belgravia. Er speelt zich een hoop af achter de dure deuren, alles wordt er aan gedaan om de eer hoog te houden. Schandalen moeten ten koste van alles worden vermeden. Maar er is een geheim, dat niet bekend mag wordenâ€¦

Familieperikelen, overspel, jaloezie, geroddel, gekonkel, maar ook liefde en respect, in Belgravia komt het allemaal voorbij in een goedlopend verhaal. Een kijkje achter de deuren van de luxe woonhuizen van Londen, zowel uppstairs als downstairs laten je genieten van roman in de sfeer van de 19e eeuw.