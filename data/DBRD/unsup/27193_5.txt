Wat een heerlijk boek! Ik las het in één ruk uit omdat het zo lekker leest. Ook kende ik Joop, haar vriendinnen, oma en al haar ouders al uit de eerdere boeken en dus wilde ik graag weten hoe het verder ging. En dat is een heel spannend verhaal, waar je vanaf de proloog meteen in wordt getrokken. Het lijkt alsof Joop in dit derde deel van de serie (je hoeft de eerdere boeken trouwens niet gelezen te hebben) kwetsbaarder is dan in de eerdere boeken. Ze wordt écht verliefd, en alhoewel iets minder ingewikkeld dan in 'En Ik Dan?', is het voor haar een hele worsteling om zich daaraan over te geven (zoals dat altijd voor ons allemaal geldt). Ik vond het ongemakkelijke van haar verliefdheid heel goed beschreven, zeker wanneer het intiemer wordt. En daarom heen gebeurt van alles: een spannend weekend Parijs, optredens met de band, een nieuw klasgenootje, het runnen van de geitenboerderij... Kortom, echt een fijn boek (jammer dat ik het al uit heb..)!