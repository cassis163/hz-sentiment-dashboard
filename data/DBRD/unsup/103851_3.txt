Titel: Verwachting
Auteur: Michael Robotham
Uitgeverij: Cargo
Aantal blz.: 416
Over de auteur
Michael Robotham (Casino, Nieuw-Zuid-Wales, 1960) is een Australische thrillerauteur en journalist. In de laatste functie reisde hij veertien jaar lang de wereld rond en zijn artikelen verschenen in diverse Britse, Amerikaanse en Australische kranten en tijdschriften. Als ghostwriter schreef hij vijftien autobiografieën van beroemdheden, waaronder politici, popsterren en sportmensen. Twaalf van deze boeken belandden op de Sunday Times bestsellerlijst.
In 2004 debuteerde Robotham met de door media en lezers veelgeprezen thriller The suspect (De verdenking ), mede door de verbluffende plotwending. Het boek was de start van de succesvolle serie met in de hoofdrol de sympathieke en aan Parkinson lijdende psycholoog Joseph O’Loughlin.
Hij schreef ook een aantal standalonethrillers, waaronder Life or death (2014), dat naar het Nederlands werd vertaald als Leven of dood. Het boek werd door lezers en vele media vol loftuitingen ontvangen en wederom geprezen vanwege de fraaie plotwendingen.
Het werk van Robotham werd vele malen bekroond en genomineerd. Zo won hij tweemaal de Ned Kelly Award, de prestigieuze Australische misdaadboekenprijs, werd hij tweemaal genomineerd voor de CWA Ian Fleming Steel Dagger Award en tweemaal voor de The CWA Ian Fleming Gold Dagger Award, welke prijs hij in september 2015 in ontvangst mocht nemen voor Life or death. Robothams boeken zijn in meer dan twintig talen vertaald en in meer dan vijftig landen uitgegeven.

Agatha en Megan zijn allebei zwanger en leven in dezelfde stad. Maar dat is dan ook het enige dat hen bindt. Meghan leidt haar perfecte leven met liefhebbende man en prachtige kinderen, terwijl Agatha na een zware werkdag wanhopig bij de telefoon zit te wachten op een berichtje van haar vriend, de vader van haar aanstaande kind.

Toch worden de beide vrouwen vriendinnen en steunen ze elkaar tijdens hun zwangerschap. Terwijl Agatha een leven verzint dat mooier is dan de werkelijkheid, is ook Meghan niet zo perfect als ze lijkt; ze probeert zaken geheim te houden voor haar man. Al snel zullen de levens van de twee vrouwen op een gevaarlijke manier met elkaar verknoopt raken, tot er geen weg terug meer is.

Als de naam Robotham valt gaan er de nodige fans stuiteren om zo snel mogelijk het boek in handen te krijgen. Zo ook bij deze die als standalome werd omschreven. Voor mij was dit de eerste ervaring met deze auteur en ondanks dat ik verder geen vergelijking had met voorafgaande boeken van hem was mijn ‘verwachting’ toch wel redelijk hoog te noemen. Ervan uitgaande dat hij een auteur is met als kenmerk dat er altijd wel een psychologische factor in verwerkt is.

Al snel werd het duidelijk dat het boek om twee personen draaide en dat het hoofdthema een zwangerschap bevatte. Was daar het woord ‘verwachting’ van de titel naar gerelateerd. Toen al was ik enigszins teleurgesteld, ik had in ieder geval iets anders ‘verwacht’. De afwisseling in de hoofdstukken tussen Meghan en Agatha hebben in het begin genoeg body om het verhaal aantrekkelijk te maken maar naar verloop van tijd gaat dit een beetje saai worden.
In de hoop dat er dan toch nog iets van psychologische thriller effecten tot stand komen blijf je toch doorlezen.

Robotham heeft een vlotte schrijfstijl wat ervoor zorgt dat de vaart erin blijft zitten. Sommige momenten waren wel op het randje van ‘dit gaat in de werkelijkheid’ echt niet lukken. En ook het plot is in mijn ogen niet echt een eyeopener om het met een zucht dicht te slaan en het ‘WoW’ effect in mij los te maken.
Jammer, zeker omdat er volgens de fans echt goede boeken uit zijn hand geschreven zijn. Dus dat wordt toch nog eens een ander boek oppakken.

Ik geef ‘Verwachting’ 3 sterren.