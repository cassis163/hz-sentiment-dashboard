Jack Taylor, een ex-politieman, werkt tegenwoordig als priv√©-detective, en houdt kantoor in een kroeg in Galway, wat al aangeeft welke prioriteiten de man zich gesteld heeft. Dit boek gaat niet enkel over de speurtocht naar de precieze omstandigheden van de zelfmoord van een tienermeisje, maar ook en misschien wel vooral over zijn gevoelens, al dan niet drank-gerelateerd. Ken Bruen kan een kater zo enorm sterk beschrijven dat je blij bent dat je dit boek enkel leest en niet in de plaats bent van de ik-persoon. Deze rake beschrijvingen en cynische humor dragen het boek en laten het boven de middelmaat uitstijgen. Verder was ik gecharmeerd door de leuke extraatjes zoals de manier waarop hij zijn opsommingen op het blad schikt en de quotes die je tussen de hoofdstukken vindt. Een originele thriller met net dat tikkeltje meer, 4 sterren dus.