Groene kaft met een kale boom met vogels. In wit de titel en in geel de naam van de auteur.
Op de achterkant in het zwart de samenvatting.

Bovenaan de achterkant een quote van Lisa Gardner: “Bereid je voor om de hele nacht te lezen”

Het boek is prettig opgedeeld in dagen en daarbinnen in hoofdstukken en tijdstippen.
Per hoofdstuk/tijdstip wijzigt het point of view tussen de verschillende hoofdrolspelers.
Wel op een rustige, prettige manier.

Carter Blake is een zoeker, iemand die in opdracht mensen weet te vinden, zoals op zijn visitekaartje zou staan als hij die zou hebben.
Elaine Banner is FBI-agente en alleenstaande moeder.

Tijdens een transport van gevangenen naar de dodencel gaat het gruwelijk mis.
Het transport-busje wordt opgewacht en tot stilstand gedwongen, de chauffeur en bewakers worden direct gedood. De beide gevangenen worden eruit gesleept met de bedoeling omgebracht te worden.
Vreemd, omdat het al de laatste rit zou worden.
1 Gevangene, Caleb Wardell, weet zich te bevrijden en dood zowel de overvallers alsook zijn mede gevangene.
Caleb Wardell de massamoordenaar, een aantal jaren daarvoor had hij in Chicago meerdere mensen vermoord.

Op zijn route naar de vrijheid moord Wardell er weer flink op los.
Wat volgt is een kat en muis spel tussen de FBI, Blake en Wardell.

Het is een leuk boek, de spanning wordt opgebouwd, om vervolgens voort te kabbelen tot een gezapig, voorspelbaar verhaal. Pas op circa 2/3 van het boek wordt het weer spannender.
Een tijdje wil je echt doorlezen om toch echt niets te missen, maar het uiteindelijke einde is niet echt een verrassing.

Ik heb geen enkel moment gehad dat ik ‘snachts wilde doorlezen zoals Lisa Gardner stelde.
Toch is het wel een thriller die lekker weg leest, er zit genoeg spanning in, soms verrassende wendingen, maar mij iets te rustig kabbelend en voorspelbaar.
Ik geef het 3***