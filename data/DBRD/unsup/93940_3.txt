!In deze review komen spoilers en mijn ongezouten meningen in voor!
Review 9#

Moeders had in de koopjesbak bij de Bruna weer een boek voor mij gevonden. Zelf zou ik niet zo snel geld uitgeven aan zo'n kort boek (dan doe ik liever de e-book variant.) De voorkant is prachtig.

Het verhaal:
Maak kennis met de tragiek van het gezin Neville: ze bezitten nog wel een adellijke titel, maar geen geld en moeten hun landgoed verkopen. Traditiegetrouw zullen ze nog eenmaal een tuinfeest geven. Maar als een waarzegster graaf Neville voorspelt dat hij op het feest een van zijn gasten zal vermoorden, komen de familieverhoudingen op scherp te staan. Zal de voorspelling uitkomen en de graaf als moordenaar de geschiedenis ingaan?
!Spoiler alert!
Kort samengevat: De familie Neville heeft geen geld meer, moet de landhuis verkopen en geven daarom nog een laatste feest, waarzegster voorspeld dat vader een gast gaat vermoorden, jongste dochter is depressief en eist/manipuleert dat vader haar tijdens het feest vermoord, hij stemt in, jongste dochter krabbelt terug, een andere gast overlijd, vader erft geld en ze blijven in het landhuis wonen.

Dacht dat het boek zich ongeveer 150 jaar geleden zou afspelen (naar de voorkant kijkende), maar het bleek in de moderne tijd af te spelen. Maar als je in dit boek leest hoe de mensen met elkaar spraken en omgingen, las het niet alsof dit verhaal in de moderne tijd afspeelde. Het lezen van dit boek ging snel, voor mijn gevoel las het als een historische roman.
Vind het eigenlijk heel erg dom dat je nog een duur feest wil geven, terwijl je helemaal geen geld meer hebt. Hoe ver wil je jezelf nog in de schulden werken.
Hoe is het mogelijk dat je de afwezigheid van je dochter niet opmerkt? Ze zat op haar kamer en wij sliepen, jaja slappe excuses. Mijn ouders zouden meteen merken dat ik niet thuis was of dat ik uit huis probeerde te sluipen (nooit gedaan, nooit behoefte aan gehad of dat het maar ook ooit in m'n hoofd opkwam.)
Ook het commentaar dat mensen hebben op het geven van een bijzondere, niet veel voorkomende naam aan je kind, wat is er toch met die mensen? Zelf heb ik ook een bijzondere, niet veel voorkomende naam en kreeg er altijd commentaar op of dat mensen niet eens de moeite namen om m'n naam uit te spreken. Bemoei je gewoon niet met andermans naam/leven/zaken en ga verder met je leven (sorry, werd getriggerd.)
De helderziende voorspelde dat vader op het aankomende feest iemand gaat vermoorden, mijn gedachten gingen gelijk naar zijn depressieve dochter. En tada, mijn brein had weer gelijk. De dochter wil dood en stelt voor dat vader haar dood op het feest. Vond meer dat ze hem manipuleerde.
De vader komt in dit verhaal met de zin: ’’Wie zegt dat de dood zo geweldig is?’’ Ik moet toegeven dat ik een groot Harry Potterfan ben en ben met de boeken en de films opgegroeid. Er zijn een heleboel levenslessen en quotes die me zijn bijgebleven. 1 daarvan is een quote van professor Dumbledore: ’’After all, to the well-organized mind, death is but the next great adventure.’’ Zo zie ik de dood, als het volgende grote avontuur.
In 1 blz (werkelijk de laatste blz) wordt vermeld dat de moord niet doorgaat, dat een andere gast door een ongeluk om het leven komt, vader erft haar geld en de familie blijft wonen in het landhuis. Leuk hoor, snel een einde eraan plakken dat totaal niet logisch is. Had het maar wel door laten gaan, nu klopt de titel ook niet meer.
Als de vader door had gezet met de moord, dan had je je verschillende dingen af kunnen vragen: Is dit nou de grote vorm van vaderliefde? (Jongste dochter uit haar lijden verlossen en de andere 2 kinderen een normaal leven geven) of is het gewoon moord? Op het einde leek het wel of hij haar haatte en dat hij haar uiteindelijk uit pure woede en haat zou vermoorden. Maar ja, dat soort dingen kan je je niet afvragen, want de schrijfster heeft het in 1 blz afgesloten.
Zodra je het boek uit hebt, is de grootste vraag nog steeds niet beantwoord: Wie of wat heeft ervoor gezorgd dat de jongste dochter op 12 jarige leeftijd depressief werd, jaren lang leed, het aan niemand wilde vertellen en dat het zover ging dat ze dood wilde? We zullen het nooit weten.

Conclusie:
Heb genoten, maar het was verwarrend of het verhaal zich vroeder afspeelde of in de moderne tijd.
Het einde was snel geschreven en niet logisch. Persoonlijk vind ik dat door het snelle einde de titel niet meer past bij het boek. Hij heeft geen misdaad gepleegd, hij heeft het alleen maar gepland.
Sommige vragen zijn nog steeds niet beantwoord.
Voor nu bewaar ik hem in mijn boekenkasten.

Cheen