Voor in het boek stond heel toepasselijk:

'The good are never easy,
the easy never good.
And love, it never happens
like you think it really should'
â€“ Marina and the Diamonds

De hoofdpersoon, (de naam zie je pas laat in het verhaal en dat laat ik zo) de mannenmaker, heeft al vanaf de middelbare school de roeping (zo ziet ze dat zelf, heel zelfingenomen) om mannen, die op de relatiemarkt niet meedoen, om te vormen tot gewilde exemplaren. Een beetje een vreemde vrouw, die op haar eigen manier toch een kanjer is.
Het gaat haar goed af, tot ze op een bepaald moment moeite heeft om een nieuw 'project' te vinden.
Vaak wordt in het boek teruggekeken naar een eerder moment in haar leven. Hierdoor wil je het boek wegleggen, maar je leest toch door de vlotte manier van schrijven. Dit is wat ik jammer vond. Maar, het boek heeft een verrassend einde dat benieuwd maakt naar hoe het verder zou gaan met de hoofdpersoon. Het kan een vervolg krijgen op deze manier.
Het is een heel bijzonder verhaal, vlot geschreven en vol humor. Wellicht iets voor een romantische comedy op het witte doek? Zeker origineel en fantasierijk.