Mara heeft een kunstopleiding, maar werkt als klusvrouw/styliste. Als zodanig is ze ingehuurd door Tom en Gina, om hun bed en breakfast in ItaliÃ« te komen opknappen en inrichten. De eerste gasten zijn Fern en zijn moeder. Mara en Fert vallen als een blok voor elkaar, waar Tom en Gina niet zo blij mee zijn. Mara is toch klaar met haar werk en ze vertrekken samen. In Amsterdam gaat hun relatie verder, tot blijkt dat Fert het niet zo nauw neemt met trouw zijn en de relatie wordt verbroken. Mara stort in, tot ze op een dag wakker wordt in een onbekende afgesloten donkere ruimte.

De opbouw van het boek zit goed in elkaar. De proloog zet de lezer gelijk op scherp. Het eerste deel maakt de lezer kennis met Mara, haar familie, vrienden en de mannen. In het tweede deel wordt er een psychologische spelletje gespeeld, waar afwisselend Mara en de ontvoerder aan bod komen. De aftakeling van Mara tegenover de gestoorde ontvoerder is best heftig, duidelijk is het doel van de ontvoerder, maar wie is het toch? In het derde deel volgt de verrassende ontknoping.

De korte hoofdstukken lezen makkelijk en geven precies genoeg informatie om de spanning tot het einde te behouden. Mooi is de verweving met het BDE (bijna dood ervaring), wat het boek een spiritueel tintje geeft, zonder dat het teveel of hinderlijk is. De verklaring van de titel in het boek is origineel, en de cover laat je niet los.

Een geslaagde psychologische thriller.