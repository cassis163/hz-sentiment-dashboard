Bij het zien van de cover verwacht je een duister verhaal te gaan lezen, de titel verterkt dat alleen maar. Maar niets is minder waar, het is een bundel vol waargebeurde verhalen van de politie in Amsterdam. Je krijgt een ander beeld van de politie dan de meeste mensen hebben van de politie, die de politie zien als bonnenuitdelers en die niet naar je luisteren. Dit boek bewijst het tegendeel. Toffe Peren, Rotte Appels van Gerard Mak laat zien dat de politie wel degelijk menselijk zijn, dat ze luisteren naar mensen, mensen helpen als het nodig is, soms ook een oogje dicht knijpen en dat ze de meest vreemde problemen proberen op te lossen. Het laat zien dat het werk van de politie zoveel meer is dan alleen maar bonnen uitschrijven.
De verhalen zijn ontroerend, warm, humorvol, geregeld moet je een brok wegslikken en uiteraard ontbreekt het beroemde Amsterdamse taaltje niet. Door de vlotte schrijfwijze is het net of je het allemaal zelf meemaakt. Je komt erachter waarom sommige mensen aan lager wal zijn geraakt en hoe een enkeling er uiteindelijk weer beter uit komt dan ooit tevoren, maar ook hoe sommigen eraan onder doorgaan en hoe de politie ze bij staat.

Lees verder op https://surfingann.blogspot.nl/2018/05/toffe-peren-rotte-appels-gerard-mak.html.