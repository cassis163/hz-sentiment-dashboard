Stel je voor, je ouders sturen je verplicht op een aantal dates, met behulp van een matchmaker. En vervolgens sturen ze je ook nog naar een ander land zodat je je meer kan focussen op school. Dit overkomt de Koreaanse Jisu.
In het boek lees je hoe Jisu hier mee om gaat en of ze uiteindelijk de ware ontmoet.

De cover: ik ben vast niet de enige die een soort van 'aan alle jongens van wie ik hield' vibe kreeg.
Maar ik vind het een mooie cover, niet te druk, lekker overzichtelijk. Het meisje, wat Jisu moet voorstellen (denk ik), vind ik ook kloppend. Precies zoals ik haar in gedachten heb.
De kleuren vind ik ook mooi, meisjesachtig.
Goedgekeurd! ;)

Het verhaal en schrijfstijl:
Een leuk verhaal, waar de cover leek op 'aan alle jongens van wie ik hield' vind ik het verhaal origineel. En niet echt te vergelijken met een ander boek.
In het boek word afgewisseld met 'seons' (dates) en het verhaal. Dit vond ik leuk. Het geeft wat verschil in lezen.
De schrijfstijl was erg fijn, luchtig en zeker niet te moeilijk (aan te raden voor een beginnende engels-lezer).
Wat ik wel een 'dingetje' vond was dat er soms Koreaanse woorden gebruikt werden waarvan ik geen idee had wat deze betekende, een woordenlijst was hierbij fijn geweest.
Ook zat er niet heel veel diepgang in de personages, maar als ik eerlijk ben: soms is dat ook wel fijn. Even een luchtig boek tussendoor.

Al met al:
Ik vond dit een super leuk boek. ideaal om te lezen als je wat drukker bent. Je kan hem makkelijk even tussendoor pakken.
Dit boek is de ideale gelegenheid om onderuitgezakt op de bank te zitten, met een reep chocola en een lekker sapje erbij, make-uploos genieten van andermans date-leed.