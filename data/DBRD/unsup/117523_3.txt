Als imojiman (VDR) niet langer een lichaam tot zijn beschikking heeft besluit hij op zoek te gaan naar iets anders waarin hij zijn 'liefde' kan uiten. Hij belandt in El Sur waar hij Charlie tegenkomt een Spaanse Biologe die bezig is met het kweken van planten die vermengt zijn met technische snufjes waardoor ze de wereld wil gaan verbeteren. Imojiman vindt juist bij deze Cyplants een plaats, hij voedt ze op als zijn eigen Imojikids.
Ondertussen komt de dag van de bruiloft van Winston en Stek (die dankzij VDR samen zijn) steeds dichterbij, en ook al het onheil van de personages en in de wereld. Is er wel een mogelijkheid om dit allemaal te beschermen?

Een boek wat niet te omschrijven is! Het schrijversduo heeft een goede beslissing genomen om de stukken vanuit Imojiman perspectief in de 'ik' vorm te schrijven hierdoor krijg je een goed beeld van de denkwijze van deze AI, dit word nog extra versterkt doordat de overige personages vanuit de derde persoon zijn geschreven.
Erg leuk zijn de steden die worden benoemd in het boek, net geen Nederlandse plaatsen maar je weet gelijk over welke plaats gesproken wordt. Voor mij was dit een erg leuk detail.
Nog een prachtig detail aan dit boek? Niet alleen heeft het 6 verschillende covers maar ook kun je een onwijs gave soundtrack beluisteren tijdens het lezen (deze is o.a. te vinden op youtube)

Al met al een boek waarbij je even uit je comfortzone moet stappen maar wat zeker geen tijdverspilling is!

PJ Pancras is een schrijversechtpaar uit Amsterdam en schreven eerder Planet Paradroid die het verhaal verteld over o.a. het ontstaan van Imojiman.