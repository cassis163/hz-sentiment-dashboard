"Wie zegt dat ik een man nodig heb om gelukkig te zijn. Goed, af en toe zijn ze best handig om sommige behoeften te vervullen, en toegegeven, dat heb ik best gemist. Maar het leven zonder mannen is stukken eenvoudiger en aangenamer." ~p26.

Volgens mij vergat ik de laatste 3 bladzijdes adem te halen.... pffff.... ik ga even een zoute traan weg slikken en een Chocotoff pakken om dit te laten bezinken. Wat een verhaal!

"Geen man laat ik zich met mijn leven bemoeien, hoe leuk en aantrekkelijk hij ook is." ~ p56.

Liefde met gebruiksaanwijzing vertelt het verhaal van Robin, een jonge vrouw die niets meer moet hebben van mannen. Te veel verdriet heeft er voor gezorgd dat zij een hoge muur om haar hart heeft gebouwd. Wanneer zij Max leert ontmoet, moet zij dus ook niets van hem hebben, maar menn wat is hij aantrekkelijk. Lukt het haar om Max op afstand te houden? Aan haar egoistische beste vriendin Alix en haar moeder heeft ze ook weinig hulp, het enige wat ze kan doen is afgaan op haar gevoel. Waarom is er geen gebruiksaanwijzing voor dit soort situaties?
Wat is Aline van Wijnen enorme gegroeid in haar schrijven!!! Dit verhaal zit echt heerlijk in elkaar. Stevige personages, goed doordacht verhaal dat heerlijk leest, nooit verveeld en je ook niet loslaat. Je gaat echt een beetje houden van Robin en Max, verlangt het hele boek door naar Chokotoffs en leeft zo mee met hun verhaal. En wederom krijgt ze het voor elkaar om het verhaal een onverwachte wending te geven, dit keer wel met goed uitgewerkte emoties zonder vragen bij de lezer achter te laten. Ik ben fan!

"Alsof de verpakking en de inhoud niet helemaal bij elkaar passen. Of juist perfect bij elkaar passen, zo goed zelfs dat het bijna onwerkelijk is." ~ p63.

Wat is het toch heerlijk om je af en toe te verliezen in een mooi liefdesverhaal. Aline van Wijnen heeft er voor gezorgd dat ik echt in de wereld van Robin en Max was, en dat was precies wat ik nodig had. Een prachtig verhaal om je even in te verliezen... maar wees gewaarschuwd: zorg dat je Chokotoff's in huis hebt! Dikke, vette vijf sterren. Kom maar om met het volgende boek.