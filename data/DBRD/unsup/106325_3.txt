Het Brussel Syndroom is een spannende en boeiende thriller. De intriges vinden plaats in de politieke omgeving van het Europese parlement (zoals de naam doet vermoeden), dit geeft het voor mij een extra dimensie. Het maakt het boek onderscheidend van de vele internationale varianten die er al op de markt zijn.
De drie hoofdpersonen spreken aan en hebben een boeiende rol in het verhaal. Elk met hun eigen achtergrond en verleden. De schrijvers laten langzaam hun verleden en rol in het verhaal duidelijk worden. Dit maakt dat je het boek wil blijven lezen om achter hun daadwerkelijke rol in het complot te komen.
De ontknoping is in verhouding tot de opbouw van het verhaal wellicht wat kort, maar verrast en zorgt ervoor dat je blijft doorlezen.
Ik heb me bijzonder vermaakt met dit boek dat ik mocht lezen in ruil voor een recensie.
Ook als je het koopt, zeker waar voor je geld!