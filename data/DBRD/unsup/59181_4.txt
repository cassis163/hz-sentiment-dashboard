Het is een boek vol mooie observaties en beschrijvingen. Er het is een middeleeuwse avonturenroman, een mooi afgerond verhaal, met veel episoden en wendingen. Enkele ‘fantasy’-uitstapjes: soms ben ik verzeild geraakt in 'Erik, of het klein insectenboek', dan weer in Nils Holgersson… Hier en daar is er actie en wat geweld (er vallen ook slachtoffers, maar het blijft beschaafd).
Het is minder bizar dan Harry Potter en minder gewelddadig dan Warrior Cats. Dat maakt het tot een prettig leesbaar boek, dat de jonge lezer kennis laat maken met de rijkdom van het Nederlands. Want het is mooi geschreven.