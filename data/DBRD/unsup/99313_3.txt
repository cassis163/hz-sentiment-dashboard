Het verhaal gaat over de hoofdrolspeler Tobias. Hij is veegwagenchauffeur. Na een mislukte carrière na de kunstacademie wordt Tobias veegwagenchauffeur. Zijn zus Krista pleegt zelfmoord. Zijn slechte relatie met zijn ouders en het verlies van zijn zus zorgen ervoor dat het steeds slechter gaat met Tobias. Ondanks het feit dat hij iedereen wil doen geloven dat het prima met hem gaat. Door middel van flashbacks wordt de lezer duidelijk hoe zijn jeugd, zijn relatie met zijn zus en zijn ouders zijn geweest. “Waarom sommige momenten me voor altijd bijblijven daar waar andere,, hoe kostbaar ook, meegenomen worden door de tijd en opgaan in het niets, dat zal me altijd een raadsel blijven.”
“Dat gat, in de wand van mijn binnenste, waardoor soms alles maar gewoon naar buiten lijkt te donderen, de kou in, dat is mijn leegte. Die hoort bij mij. Het is niet de voedingsbodem van mijn levensfilosofie, maar wel een bevestiging. En het zou verdomme fijn zijn als men dat eindelijk eens begreep.”
Het verhaal gaat over mensen die proberen weer grip op hun leven te krijgen. In korte bondige zinnen wordt het verhaal neergezet, passend bij de personages in het verhaal en hun kortdurende grip op hun leven.