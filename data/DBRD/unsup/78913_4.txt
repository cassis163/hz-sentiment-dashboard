Marieke Nijkamp weet je wederom vanaf het begin van het boek zodanig mee te nemen dat je steeds meer hunkert naar de onthulling van het grote mysterie in het boek: 'Wat is er met Kyra gebeurt?'
Tijdens het lezen wordt je wel aan het denken gezet, over wat er allemaal in een mens omgaat en hoe je als mens kan veranderen, maar zeker ook de betekenis van wat je onder een vriendschap verstaat wordt flink door de molen gehaald. Want hoe goed ken jij daadwerkelijk je vrienden? Weet je daadwerkelijk wat er in ze omgaat?
Het boek raad ik zeker aan als je van hoop, liefde, vriendschap, spanning en mysterie houdt. Het verhaal is niet te vergelijken met 54 minuten, maar het is wel weer een verhaal van kwaliteit dat Marieke heeft neergezet.