Wauw, wat een prachtig en spannend boek is dit! Een verhaal dat al heel snel onder je huid kruipt en je daarna niet snel loslaat. De spanning wordt heel langzaam opgevoerd om pas zeer laat in het boek tot een ontknoping te komen. De laatste zinnen van het verhaal bezorgden me werkelijk kippenvel. De band die je met de hoofdpersoon krijgt is aangrijpend goed te noemen. Al met al vind ik dit een zeer goed debuut: fijne schrijfstijl, mooie woordkeus, makkelijk in te leven verhaal en Rijnvis heeft een goed gevoel voor het opbouwen van spanning en het creÃ«ren van vraagtekens bij de lezer. Omdat het zijn debuut is, vind ik het eigenlijk extra knap. Vandaar dat ik 4 sterren geef voor Savelsbos. Je zou er nog 1 ster extra als aanmoediging bij kunnen denken. Hopelijk gaan we van deze auteur nog veel horen (of lezen is misschien meer op zijn plaats hier).