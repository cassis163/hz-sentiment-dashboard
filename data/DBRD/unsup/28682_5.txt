4 jaar na de val van Netherea, worden er door verschillende partijen plannen gesmeed om de Shaedon uit te schakelen. Maar de Shaedon hebben zich dieper ingedekt dan verwacht.

Het is enige tiid geleden dat ik deel 1 las. Ik was enorm bang dat ik het meeste alweer was vergeten Sci-Fi blijft bij mij namelijk nooit goed hangen.

Maar het voelde een beetje als "thuiskomen". Ik herkende gelukkig alle personages nog en ik zat binnen no time weer terug in het verhaal. En niet snel daarna was ik er weer ingezogen.

De personages van boek 1 groeien weer verder in dit deel. Echt gaaf om te lezen, omdat personages soms in een tweede deel hun charmes verliezen. Dit is hier absoluut niet het geval!.

En dan natuurlijk de introductie van nieuwe personages. Allemaal spelen ze een bepaalde rol die misschien in het begin niet duidelijk is, maar waarvan je uiteindelijk denkt "ahhh ik snap het".
Met ook wel de nodige twists and turns. Ik heb soms met mijn mond even open gezeten van verbazing.

Ik werd enorm blij dat er dieper werd ingegaan op het Kevar ras. In deel 1 maakte ik al kennis met de Kevar. Grote, katachtige krijgers. Die worden in dit deel wat meer besproken. En daar werd ik enorm gelukkig van. 1 van de personages heet Miten, waar mijn hoofd Mitten van maakte en het niet meer loslaat. Daar gaat de stoere katachtige krijger.

Ik merk dat ik bij dit deel echt betrokken was met de personages. Er zijn een aantal momenten geweest dat ik een traantje weg heb gepinkt of dat ik van frustratie het boek het liefste het raam uit wilde smijten.

Wat dus betekend dat het echt een geweldig boek was. Na elk hoofdstuk een mini cliffhanger. En dan dat einde...Ik heb nog zoveel vragen. En het feit dat 2 van mijn favoriete characters M.I.A. zijn. Daar ben ik nog het meest gefrustreerd over.

Deel 3 wordt dus gelijk besteld zodra hij uitkomt. Want ik kan hier dus geen maanden op wachten!

Dikke 5 sterren!