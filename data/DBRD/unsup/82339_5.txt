Cinder, het eerste deel uit de Lunar Chronicles van Marissa Meyer is dit jaar opnieuw uitgebracht door Blossom Books. Geluk voor een hoop YA lezers aangezien de vorige edities niet meer te krijgen waren. Nu kunnen we allemaal (opnieuw) genieten van deze geweldige SCI-FI serie.

SCI-FI? Ja onder die noemer valt dit boek. Maar ook als je geen fan bent van science fiction is dit prima te lezen. Het boek gaat over, jawel, Cinder een eigentijdse Assepoester met (nog steeds) een vervelende stiefmoeder. Maar dit keer is Cinder niet een afgedankt schoonmaakhulpje. In dit boek is Cinder een cyborg (half mens, half robot) werkzaam als monteur.

In een wereld waar mensen, androiden en cyborgs samen leven probeert Cinder geld bij te verdienen voor een nieuw cyborgbeen omdat het metalen ding dat ze vanaf haar 11de heeft niet goed meer functioneert. Maar haar stiefmoeder eist al het geld op terwijl ze zelf niets doet.
Het mooie aan dit verhaal is dat je Assepoester er bijna niet meer mee kunt vergelijken, maar er wel een heel aantal referenties naar het originele verhaal zitten, waardoor je toch een beetje het Assepoester gevoel behoudt.

Wanneer prins Kai ineens bij Cinder in de marktkraam staat met het dringende verzoek om zijn androide te repareren, verandert Cinders leven totaal.
De pest die al jaren heerst op aarde blijft levens nemen en wanneer haar zusje ook ziek wordt, beschuldigd Cinders stiefmoeder haar daarvan. Maar Cinders rol in dat alles blijkt veel en veel groter te zijn dan ook maar iemand had kunnen voorzien.

Het feit dat het verhaal gebaseerd is op het sprookje zorgt er gelukkig niet voor dat het verhaal voorspelbaar wordt. Nu waren er voor mij een aantal moment waarop dat wel het geval was, bleek uiteindelijk. Maar ik betwijfel of iedereen dat zal hebben. Juist omdat het verhaal heel eigen is en je tijdens het lezen regelmatig vergeet dat het op een sprookje is gebaseerd, is het leuk om te lezen wanneer je aandacht w√©l wordt gevestigd op een element uit het originele sprookje. Dit gaf het verhaal toch wat extra diepgang en een klein puntje van herkenning.

Het verhaal speelt zich in een geheel nieuwe wereld af die al in de eerste hoofdstukken uitstekend neer wordt gezet. Het is alsof die wereld altijd al bestaan heeft, maar je er nu pas over leest.
Ook de personages worden goed uitgewerkt. In het begin gebeuren er een aantal dingen waarvan je kunt denken dat ze overbodig zijn, maar Marissa Meyer heeft alles goed uitgedacht tot in de details en gaande het verhaal zul je merken dat ze niets schrijft dat geen meerwaarde voor het verhaal heeft.

Deze week kom deel twee 'Scarlet' uit waar ik razend benieuwd naar ben. Ook de andere vier boeken uit deze reeks zullen dit jaar bij Blossom Books verschijnen. Deze serie is een must-read voor elke YA en sprookjes fan!