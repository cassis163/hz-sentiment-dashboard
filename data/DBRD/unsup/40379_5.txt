Let op: er zitten spoilers van de vorige delen in deze recensie.

'Opal' is het derde deel in de Lux-serie van Jennifer L. Armentrout. Zelfs nu Katy en Daemon eindelijk helemaal voor hun liefde gaan, kunnen ze niet vrijuit gaan daten. Er komen allerlei andere obstakels op hun pad. Vrienden blijken ineens vijanden, en hoewel ze ook hulp krijgen uit onverwachte hoek, zijn ze hun leven verre van zeker. Maar ze houden stand. Ze moeten wel. Met 'Opal' zit je midden in het verhaal van Jennifer L. Armentrouts verslavende Lux-serie, de hotste fantasyserie van het moment.

Direct terug in de wereld
Doordat Opal begint waar Onyx eindigt zit je direct weer helemaal in de wereld en in het verhaal. hierdoor hoef je niet na te denken wat er ook allemaal weer aan vooraf ging. Dat in Nederland de delen iedere twee maanden verschijnen draagt hier zeker aan bij. Doordat je weer direct in het verhaal wordt gezogen kun je moeilijk stoppen met lezen.

Duister
Opal is zo mogelijk nog duisterder dan de voorgaande delen. Er gebeuren vreemde dingen en al deze dingen laten je stuk voor stuk op het puntje van je stoel zitten. Doordat er zoveel spannende gebeurtenissen in dit boek zitten is er weinig ruimte en tijd voor het oude vertrouwde getouwtrek tussen Katy en Daemon. Dat is genieten hoor, dat getouwtrek, maar stiekem is dit ook heel fijn. Dat ze dat steeds minder doen bedoel ik. Katy en Daemon groeien nog meer naar elkaar toe. Maar geen zorgen, ze hebben nog steeds ruzie en een bepaalt persoon maakt zijn of haar rentree.

Cliffhanger
Opal eindigt met een dikke vette cliffhanger. Ik wil echt verder lezen, want ik moet weten of dit goed komt en hoe dan. Het is lang geleden dat ik een boek in één ruk heb uitgelezen, maar met Opal lukte dat. Opeens was het zaterdagmiddag 17:00 uur en had ik het boek uit. Die andere tien miljoen dingen die ik eigenlijk moest doen was ik helemaal vergeten. Dan heb je echt wel een pareltje in handen. Toegegeven, ik had de dag ervoor al een heel klein stukje gelezen, maar die bewuste zaterdag toch wel 90% van het boek. Is het al november? Laat Origin maar komen!