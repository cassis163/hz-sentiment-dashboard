Als je me vraagt van welke schrijver(s) je absoluut een boek moet lezen, dan is het antwoord zonder twijfel: Preston & Child. Ik heb nu bijna alle boeken van dit duo gelezen en elk boek is van een hoog niveau! Ook dit boek is zeer deskundig geschreven waarbij ze je telkens op het verkeerde been zetten. De spanning blijft het hele boek door voelbaar en zuigt je in het boek. Eenmaal begonnen met lezen, kun je het boek niet meer wegleggen. De plot is heel verrassend. De epiloog is geniaal bedacht en uitermate onthullend. Dit boek lijkt me zeer geknipt voor een verfilming.