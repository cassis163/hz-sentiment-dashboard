Voordat ik begon met lezen was ik echt heel erg benieuwd naar het boek. Verhalen waar engelen in voorkomen vind ik gewoon weg fantastisch! Dus mijn verwachtingen waren best wel hoog. Natuurlijk wist ik van te voren dat ik waarschijnlijk niet al mijn vragen beantwoord zou krijgen omdat er nog vervolg delen komen.

In het begin vond ik de spanning tussen Nora en Patch interessant en ik was benieuwd hoe die relatie zich zou ontwikkelen. Nora's reactie en gevoelens vond ik redelijk terecht maar af en toe een klein beetje overdreven. Ze is bang voor hem van binnen, maar haar reacties zijn daarmee in strijd. Dat bracht hen veel sneller bij elkaar dan had ik had verwacht. De aantrekkingskracht was er duidelijk van beide kanten en die vond ik leuk om te lezen en erachter te komen hoe zich dat ontwikkelde. Vanuit Patch lijkt het alsof ze voorbestemd zijn voor elkaar, maar vanuit Nora absoluut niet.

Veel andere personages hebben een vreemde persoonlijkheid.
De biologie leraar van Nora en Patch vind ik onbevoegd om voor de klas te staan. Hij redeneert uit vreemde motieven en de lessen zijn net zo vreemd.
Daarnaast is Vee in het begin een hele goeie vriendin maar ze verandert steeds meer. Vooral wanneer Elliot en Jules in beeld verschijnen heeft ze meer oog voor die jongens dan voor haar beste vriendin.
Elliot en Jules zijn ook twee onduidelijke personen. Ze willen steeds afspreken en ze praten nauwelijks over zich zelf. Later in het verhaal wordt wel duidelijk waarom. Maar Nora's oordeel over hun is wat overdreven bezorgd terwijl die van Vee juist overdreven laks is.
Nora bezoekt af en toe ook een schoolpsycholoog die haar waarschuwt voor Patch en haar opdraagt om uit zijn buurt te blijven. Dan vraag je je af, waarom waarschuwt een nieuw personage in het boek haar voor Patch? Kennen zij elkaar en wat zijn haar redenen om Nora te waarschuwen. Dat vond ik in het begin heel verwarrend, maar later kreeg ik er antwoord op en werd het duidelijker.

De eind scene vond ik erg spannend en ik wilde weten wat er nou eigenlijk aan de hand was. Vooral wanneer je meer informatie over de vader van Nora krijgt wordt het spannend. Daarom ben ik heel erg benieuwd naar het volgende deel.
Een aantal vragen zijn beantwoord, maar het einde van het verhaal heeft ook weer andere vragen opgeroepen.
Dus al met al vond ik het verhaal redelijk goed. Veel spanning, soms een beetje overdreven, ook genoeg romantiek en een bovennatuurlijktintje. Liefhebbers van Twilight hebben hier een nieuwe invalshoek in plaats van weerwolven en vampieren, nu engelen.
Al met al zou ik het verhaal beoordelen met een 6,5.