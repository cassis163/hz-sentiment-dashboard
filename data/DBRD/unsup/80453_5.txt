Een paar weken geleden kwam Fuzz het schattige witte konijntje van Martijn Peskens bij Kinderboeken binnengehuppeld. Het lieve konijn sloeg meteen aan bij de leden en al snel werd besloten dat we er een estafette boek van gingen maken.
Een estafette boek is een recensieboek dat van recensent naar recensent hobbelt. Op deze manier krijgt het boek veel besprekingen.
Tussendoor kwam Fuzz toch weer een tijdje bij Kinderboeken logeren.
Ook Opa Snor mocht bij ons op bezoek komen.
Elke avond voor het slapen dronken we worteltjesthee en af en toe maakten we worteltjestaart.
Fuzz gaat over Fuzz het konijn die wacht op zijn Opa Snor die op bezoek komt.
Fuzz en Opa Snor hebben een bijzondere band met elkaar en beleven samen een gezellige herfstdag.
Fuzz is een alleraardigst voorleesboek. Het ziet er erg uitnodigend uit met al die leuke tekeningen. De taal in het boek is simpel dus goed te begrijpen voor de doelgroep. Het is echt een leuk boek om voor te lezen: Het is allemaal erg knuffelig waardoor je echt een warm voorleesmoment creÃ«ert. Sla lekker de arm om je peuter heen als hij of zij de kleuren leert en van het verhaal geniet.
Naast het boek zijn er ook kleurplaten die je eenvoudig kunt downloaden.
Dit boek is een goed voorbeeld dat een boek eigenlijk niet heel ingewikkeld hoeft te zijn. De taal is niet echt uitdagend, het vertelt op vrolijke toon een spannend verhaal. Juist de eenvoud is de kracht van dit boek. Het is wat het is: een heerlijk avontuur voor waar je peuter keer op keer van kan genieten.
Wij hebben genoten van Fuzz en Opa Snor.

kinderboeken.blog/2017/11/07/fuzz-het-is-herfst/