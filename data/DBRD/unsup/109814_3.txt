Interessant gegeven in dit boek: eeuwige jong, lang leven zonder oud te worden. Op het eerste zicht zeg je daar ja tegen, dat wil toch iedereen. Tot je daar wat verder over nadenkt. Is dit ethisch wel correct, wat met overbevolking, zijn we al niet met te veel zonder dat er nog mensen sterven komen er alleen maar meer bij. Hoe gaat dit ons sociaal stelsel onderuit halen, wat met pensioenen, werkt, ziektekosten.

Als dit dan nog eens voorbehouden is voor de elite, de echte rijken, dan wordt het een heel ander verhaal. Jacob Gr√ºnberg heeft het middel ontdekt en gebruikt het zelf al jaren. Hoe het gemaakt wordt, wat hij ervoor nodig heeft is een geheim, maar je voelt aan je tenen dat het niet koosjer is.
Ella Vreeland wordt tegen haar wil betrokken in dit verhaal. Ze was de geliefde van een van de mensen die het middel gebruikte. David was zijn naam. David was tientallen jaren ouder dan Ella, maar je zag het niet aan hem. David was getrouwd en had kinderen. Wanneer hij plots overlijdt gebeuren er vreemde dingen in de omgeving van Ella.

Het verhaal heeft een goed tempo, maar de hoofdpersoon, Ella maakt iets te veel mee om dit nog geloofwaardig te maken. Ze komt niet over als een heldin maar wordt wel in die rol gegoooid. Ze is ook niet een soort underdog die als je ze maar kwaad genoeg maakt, boven zichzelf kunnen uitstijgen. Nee, Ella is niet het juiste personage om dit boek te dragen.

Jammer want op zich is het gegeven van eeuwig leven en jong blijven natuurlijk wel goed gevonden.
De cover verdient wel een dikke pluim want die is echt bijzonder mooi.