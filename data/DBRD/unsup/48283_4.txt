Het debuut van de Britse schrijfster laat ons kennismaken met rechercheur Jack Caffery.

In Vogelman wordt hij geconfronteerd met een zaak, waarbij zijn positie niet te benijden is. Op een groot braakliggend terrein worden de stoffelijke resten gevonden van vijf dames. Ze zijn allen op een gruwelijke wijze vermoord. Bij alle vijf wordt daarbij ook een evenzo gruwelijke overeenkomst gevonden. Naast het oplossen van deze moorden moet Caffery alle zeilen bijzetten om nieuwe slachtoffers te voorkomen. Het is maar de vraag of dat gaat lukken...

Het verhaal is uitstekend geconstrueerd. Het lijkt er alleen op, dat Mo Hayder niet al haar kruit in deze thriller heeft verschieten. De indruk wordt gewekt, dat Vogelman bewust het eerste deel van een serie moet vormen. De personages komen bijvoorbeeld niet allemaal tot volle wasdom.

Het meest kenmerkende aspect van dit verhaal is de gekozen schrijfstijl. De zaken worden zeer expliciet beschreven en benoemd in een taalgebruik, dat wellicht niet door iedereen wordt gewaardeerd. Voor mij zijn deze keuzes prima, omdat het de gruwelijkheid van de daden op de goede manier benadrukt.

Kortom: een uitstekende thriller, die zeker nieuwsgierig maakt de vervolgdelen rondom rechercheur Caffery.