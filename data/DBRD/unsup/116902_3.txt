De moddervette leven van Summer Karlsson is een van oorsprong Zweeds luisterboek van de auteur Jonanna Nillsson. Een zo gezegde Storytel Original, een boek specifiek als luisterboek geschreven en nu vertaald in het Nederlands.

Summer Karlsson besluit het roer radicaal om te gooien na de dood van haar moeder en te gaan afvallen. Haar moeder voedde haar vetzucht en liet haar haar dagen slijten etend op bed. Ze wil ze haar leven weer meer inhoud geven en besluit daarom een advertentie te zetten in de krant voor een assistent, maar ook haar diensten aan te bieden als privé-detective..

Het is zeker niet een verhaal over Summer die wil afvallen, het gaat veel verder dan dat en laat je daadwerkelijk nadenken tijdens het luisteren. Kijk verder dan het uiterlijk van iemand, sta ervoor open en je ontmoet fantastische mensen en verrijkt je leven. Op het oog is het een komisch verhaal, maar er zit een duidelijk boodschap in: iedereen is gelijk, of je nu dun of dik, jong of oud, Zweeds of Syriër bent.

Een vermakelijk luisterboek met een serieuze noot. Wat mij betreft mag Storytel het volgende boek ook vertalen, ik luister het graag.