Een prachtig verhaal met als basis de vriendschap tussen een viertal studenten. Geen vliegensvlug spannend verhaal waarin je op elke pagina wordt verrast met een nieuwe verhaallijn, maar juist een intelligent verhaal met veel beeldspraak en een zeer mooie achterliggende boodschap. Het Amerikaanse studentenleven, de historische informatie en de zoektocht naar de betekenis van de Hyperotomachia Poliphili geven daarnaast het verhaal een interessante en meeslepende sfeer.

Terwijl door de één het verhaal als moeilijk en saai omschreven zal worden, ervaart de ander juist dat het verhaal net iets meer te bieden heeft dan de gemiddelde thriller. Kortom: geen spannende pageturner a la Dan Brown, maar een intelligent verhaal met diepgang.