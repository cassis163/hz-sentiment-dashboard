Johan Jagers vertrekt samen met zijn vrouw Merel naar Florella omdat hem gevraagd is het beroemde schilderij Penitenza in de baseliek van Florella te restaureren. Ze huren woonruimte bij Daniël, een oude schoolgenoot van Merel en zijn Italiaanse vrouw Loredana.
Dan raken ze betrokken bij een verschrikkelijk misdrijf en blijkt de invloed van de Maffia in dit land overal te zijn.
Het verhaal begint met een proloog waarin Johan schuldig gevonden wordt aan het misdrijf dat plaats heeft gevonden.
Dan spoelt het verhaal terug en is de indeling in korte hoofdstukken met telkens één van de hoofdpersonen aan het woord. Tijdens en na de introductie van de karakters vind ik het verhaal een beetje rommelig en verwarrend van opbouw omdat de karakters van de hak op de tak springen. Zoals Merel bijvoorbeeld, een trouwe vrouw met een eigen carrière die haar man volgt en achter de maffiapraktijken van Daniël komt maar in plaats van afstand neemt juist naar hem toetrekt.
De aan sex verslaafde Daniël wordt geïntroduceerd met zeer expliciete bewoordingen wat voor mijn gevoel ook teveel van het goede is en geen meerwaarde heeft voor het verhaal.
Het feit dat Merel en Daniël op dezelfde school zaten maar hij haar niet meer herinnerde omdat ze een grijze muis was en zei nu opeens zijn huurder wordt en dikke vrienden is ook niet echt duidelijk gecommuniceerd.
Ondanks deze rommelige start werd het boek later beter en vooral het karakter van Maria Grazia is overtuigend. Door haar en haar dochter Loredana krijg je echt een kijkje in het echte Italiaanse leven en hoe verweven de maffia in het dagelijkse leven in Italië is.
De rol van het kunstwerk Penitenza zou wat mij betreft wat uitgebreider gemogen hebben in het verhaal omdat het hele verhaal hiermee samenhangt.
Het verhaal heeft enkele keren een verrassende plottwist en een onverwacht einde. Wat zeker ook wel wat vragen opriep.
Wat ik het mooist vond aan dit verhaal is dat je jezelf af en toe echt even in het dagelijkse leven van Italië kon wanen. Waarschijnlijk omdat één van de auteurs ook daadwerkelijk in dit land woont en goed de sfeer weet te omschrijven.

Ondanks de rommelige opbouw is het verhaal op zich redelijk spannend en de moeite waard om te lezen.