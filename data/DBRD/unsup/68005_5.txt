Juffrouw Pots
door Tosca Menten (door Robbert, 11 jaar gelezen)

Ik heb dit boek gekozen omdat mijn juf het voorlas in de klas. Ze doet dit heel grappig met allemaal stemmetjes. Maar het duurde wel een beetje lang omdat ze maar steeds kleine stukjes voor kon lezen. En toen mijn moeder hem in de minibieb kreeg, heb ik gevraagd of ze hem aan mij wilde voorlezen, natuurlijk ook met allemaal stemmetjes.

Als je Juffrouw Pots voorleest kan je lekker schreeuwen. Juffrouw Pots is in het verhaal een heel onaardige juffrouw die een hekel heeft aan kinderen. Ze vervangt de lieve juffrouw.
Ze heeft speciale strafregels. Ook heeft ze een paarse pestdoos. Daarin zitten allemaal dingen in om kinderen te pesten.
Juffrouw Pots schreeuwt altijd tegen de kinderen. In het boek staat haar geschreeuw ook steeds in grote dikke letters geschreven. Dit maakt het extra leuk.

In de klas zitten Kaya en Simon. Zij zijn een beetje dom. En daar plaagt juffrouw Pots ze steeds mee. Maar Kaya laat zich niet pesten en als Simon op zijn verjaardag vreselijk voor schut wordt gezet en gepest door juffrouw Pots besluit ze wraak te nemen.
Dan komt ze ook achter een geheim van de hoofdmeester Poedel. Wat is moet je zelf gaan lezen in dit super leuke boek!

Ik vind het boek heel erg grappig en ook een beetje spannend. Ik moest er erg om lachen. Vooral in de stukjes die in de klas gebeuren. En al het geschreeuw. Mijn moeder kreeg er pijn van in haar keel!

De tekeningen van Elly Hees passen goed bij het verhaal en zijn grappig.
Ik raad het boek iedereen aan om het voor te lezen te krijgen. Ik geef hem 5 sterren! Omdat hij gewoon zo grappig en hilarisch is.
---------------------------------------------------------------------------------------

Toen de juf in de klas begon met voorlezen van dit boek was Robbert helemaal enthousiast! Hij was al naar de bieb gegaan maar daar hadden ze hem niet. Hij sprong een gat in de lucht toen hij opeens in mijn minibieb stond.
Daarna ben ik hem aan hem gaan voorlezen. Met alle “Potsstemmen” en “Potsgeschreeuw”. Prachtig vond hij het. En ik vond het ook erg leuk om te doen.
We hebben al vaker boeken van Tosca Menten gelezen en ze is ontzettend goed. Ik vond dit boek ook een van haar betere boeken. De humor spatte er vanaf! Het boek telt 258 bladzijden, wat toch behoorlijk dik is voor deze leeftijd. Door het gebruik van verschillende lettertypes en de leuke tekeningen blijft hij wel aantrekkelijk om te lezen.
Ik geef hem 4 sterren.