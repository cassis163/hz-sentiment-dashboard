Ik heb uitgekeken naar de eerste Steampunk roman van Brad Winning. Het is een Thriller geworden in een SF kader. Hij had er al een tijd over en hij had mij lekker gemaakt. Maar na lezen viel hij mij wat tegen.

Het ligt niet aan zijn schrijven, want dat kan Brad. Hij zet een grimmige wereld neer met de snufjes die je van Steampunk mag verwachten. Het ligt eraan dat hij teveel in zijn verhaal wil stoppen. Te veel personages, die allemaal een geheim met zich meedragen, of een tweede agenda hebben. Hierdoor heeft het verhaal te veel plotwendingen en wordt het wat warrig. Verder zet hij veel onsympathieke figuren neer, zelfs de hoofdfiguren, en daar hou ik niet zo van. Er moet op zijn minst 1 zijn die ik aardig vind en als hij er eens eentje introduceert is hij in het volgende hoofdstuk dood. Omdat er veel karakters rondlopen komt geen van de figuren tot leven en blijven ze karikaturen van zichzelf. En dat is jammer. In Ondergang zitten genoeg figuren die als ze beter waren uitgewerkt interessant konden zijn. Maar ik geef ook toe. Dit is ook een verhaal die geen uitgediepte karakters nodig heeft, het gaat vooral om de spanning en het hoe en waarom in het verhaal.

Waarom toch 3 sterren. Omdat de laatste 100 pagina's lekker weg lazen en het boek had mijn einde waarvan ik hou (mensen die mij kennen weten dan meteen om wat soort einde het gaat). Maar het zijn wel 3 sterren met een min erbij.