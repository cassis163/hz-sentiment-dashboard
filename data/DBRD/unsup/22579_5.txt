Wat weet Jojo Moyes het verhaal over Louisa Clark toch goed uit te pakken. Ze weet de personage en het karakter van Louisa continu vast te houden en ook goed over te brengen.

Ergens nadat ik halverwege was, dacht ik, gaat dit boek nog enige toevoeging geven aan de serie. Maar dat heeft het zeker gedaan! Wat een prachtig boek. Ik heb moeten lachen en moeten huilen.

In het derde deel, en hopelijk het laatste deel voordat het echt afgezaagd gaat worden, volgen we Louisa Clark die haar leven momenteel leidt in New York, the big apple. Hierin komen personages uit de eerdere boeken naar voren maar vindt ze ook nieuwe vrienden. De titel is zeker toepassend omdat Louisa Clark in dit deel voornamelijk op zoek gaat naar zichzelf.

Het eerste boek was bijzonder omdat ze een gehandicapte man ging verzorgen, wat lezers aantrok. Waarom ik dacht dat dit boek afgezaagd zou worden is omdat er dan niks bijzonders zou gebeuren zoals in het eerste boek. Maar Jojo Moyes heeft het toch gedaan, en zorgt ervoor dat dit weer een ontroerend boek is met een prachtig verhaal. Geen standaard verhaal over een meisje die zichzelf moet vinden en over de liefde.