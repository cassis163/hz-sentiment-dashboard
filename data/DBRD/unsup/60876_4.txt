Deze heerlijke roman met spanning is de eerste die ik lees van deze schrijfster.
De hoofdpersoon Lily heeft een appartement gehuurd en deelt deze met haar vriendin Amy.
Op een dag is Amy plotseling verdwenen, de politie wordt ingeschakeld en begint met een onderzoek. Deze verdwijning blijft voor iedereen een raadsel, vooral omdat er dingen naar boven komen wat Amy al die tijd heeft verzwegen, ook voor haar vriendin Lily.
De sympathieke Spencer leidt dit onderzoek en bovendien ondersteunt hij Lily als zij ernstig ziek word. Het leuke van deze roman is dat alle elementen aanwezig zijn: liefde en erotiek, spanning en ontroering. Pas op het eind wordt ontrafeld wat er met Amy gebeurd is.
Ik heb wel één minpuntje: er had wat mij betreft wel wat meer vaart in het verhaal mogen zitten. Toch een mooie roman die ik in één adem heb uitgelezen.