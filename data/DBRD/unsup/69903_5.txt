The Times schrijft over dit boek:
'Veel naargeestiger dan dit kan een roman niet worden, maar ook niet veel beter.
De weg is een werk van zo'n gruwelijke schoonheid dat je je ogen er niet van af kunt houden"

Meestal neem ik flapteksten met een korreltje zout, maar hier verwoordt de Times het perfect, zo voelt het namelijk precies.

De zoektocht (naar wat?) van een naamloze vader en zoon leidt via een weg naar het zuiden van een naamloos land, waarin diegene die verantwoordelijk was voor de totaalvernietiging van de wereld een paar mensen over het hoofd heeft gezien, die paar mensen worden ook nog eens verdeeld in de goeden en de slechten.

Deze beklemmende roman in een wereld zonder toekomst heeft enorm veel indruk op me gemaakt.