Enige tijd gelezen won ik het kortverhaal 'Terra Nova' van Ursula Visser. Een short story van 27 pagina's dat ideaal te lezen viel tussen twee dikke boeken door!
Het verhaal speelt zich af in de toekomst. 200 jaren geleden werd de aarde geëvacueerd en werd de mensheid overgebracht naar de planeet Centurion.
De aarde is verboden terrein zodat het zich kan herstellen om in de toekomst terug levensvatbaar te zijn. Professor Yra Huisman en majoor Klaassen werken in het geheim, samen met een team aan een project, waarbij een bio-androïde - PT1, kortweg Peety - de aarde gaat herkoloniseren met oeroude, bijna uitkomende eieren.
Als ze eenmaal allen herenigd worden op aarde krijgen ze meer dan verwacht, maar willen ze dit niet openbaar maken. Ze willen de aarde een tweede kans geven en deze niet opnieuw laten vernietigen.

Dit kortverhaal is een zeer leuk verhaal met een cover die doet denken aan de film 'I, Robot', en het zou zomaar waarheid kunnen worden in de toekomst.
Heb je zin in ontspanning tussen tussendoor? Dan is Terra Nova zeker een aanrader!