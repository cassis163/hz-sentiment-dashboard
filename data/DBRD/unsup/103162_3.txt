De vader van Rosa is Koning en dus woont Rosa in een heus kasteel en kan en mag ze alles doen wat ze wil, ze is tenslotte een prinses.
Buffie de lakei krijgt het een na het andere commando van Rosa en hij doet weliswaar alles wat ze vraagt, maar met een flink portie tegenzin. Wanneer er een zangeres op komt treden in het kasteel staat Rosa vooraan. Ze weet nu wat zij wil; zangeres worden!

Er is alleen een klein probleempje Rosa zingt ontzettend vals en dus krijgt ze zangles. Ze koop dure kleding en nodigt alle kinderen uit het land uit om naar haar optreden te komen kijken. Buffie moet alles in gang zetten, maar dan slaan bij Buffie de stoppen doorâ€¦..

Het prentenboek De verwende prinses bevat een grappig voorleesverhaal met een origineel einde. Het blijft echter wel de vraag of de prinses er wat van op heeft gestoken. Heeft ze geleerd dat haar houding moet veranderen of gaat ze gewoon op dezelfde voet verder?
Peuters en kleuters worden met dit boek getrakteerd op een leuk verhaal over een verwend meisje, misschien dat de oplettende kleuter iets mee krijgt van de onderliggende boodschap van dit verhaal, maar dat valt te betwijfelen. Het verhaal is dan ook vooral vermakelijk en daar is niets mis mee, en een beetje verwennen mag wel, zolang kinderen het maar waarderen, toch? Wat dit boek vooral een aanrader maakt zijn de speels ogende illustraties van Myra Emmen Riedel. Daardoor past het boek Een verwende prinses met recht in het rijtje mooie prentenboeken.