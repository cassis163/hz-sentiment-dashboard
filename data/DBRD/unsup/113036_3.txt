Schrijfster Karin Verhaak-Kersten neemt mij mee in het leven van Anne en haar moeder Lize. Anne gaat na het mislukken van haar relatie op zoek naar zichzelf en haar verleden om uit te vinden wat zij nu eigenlijk wil in de toekomst. Verhaak maakt gebruik van zeer korte dialogen die wat mij betreft zeker langer, uitgebreider en dieper hadden gemogen. De situaties welke zij schetst in “Match” lenen zich namelijk daar uitermate voor. Hiernaast is het taalgebruik vrij formeel en doet soms wat stijfjes aan. Desondanks heeft het boek mij toch vermaakt en wat voor de hoofdpersonages geldt, geldt voor ook mij: iedereen wil liefde (ook om over te lezen)!