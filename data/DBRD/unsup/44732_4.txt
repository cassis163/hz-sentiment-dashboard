Wie heeft de meeste macht op kantoor?

In de psychologische thriller ‘De secretaresse’ stelt Renee Knight de vraag: wie heeft de meeste macht op kantoor?

Kijk eens om je heen. Is het degene die het hardst praat, er het beste uitziet, het rijkst is, degene die het meeste respect afdwingt? Of is het iemand als Christine Butcher: een bescheiden en hardwerkende vrouw die in stilte getuige is van alles wat besproken wordt, elk geheim en elk gerucht? Iemand die onopvallend informatie inwint bij degenen voor wie ze werkt, en zorgt dat alles op rolletjes loopt?

De loyaliteit van Christine gaat heel ver, tot het punt dat zij zich verraden voelt. Dan kan je beter niet met haar te doen hebben.

De elementen: who-dunnit of why-dunnit?

Het begin van het boek is even de weg zoeken. Wordt er nu gelijk een spoiler weggegeven? Is het misschien een klassieke why-donnit? De cover is een ware eye-catcher. een pittige dame siert de voorkant. Is de secretaresse de gevaarlijkste vrouw van kantoor? Ik ben nieuwsgierig.

De messen zijn geslepen, maar ook de personages zijn vlijmscherp

Renee Knight gebruikt een pittige en fijne schrijfstijl. In de ik-vorm lezen we over Christine Butcher, nu 43 jaar. Zij vertelt haar verhaal aan de lezer, vanuit haar stoel in de Lauwershof. Op 25-jarige leeftijd wordt zij de persoonlijke secretaresse van Mina. Langzaamaan kruip je mee in haar leven en loopt de psychologische spanning steeds een trapje op. Haar loyaliteit kent geen grenzen. Maar zij is gewiekst en soms geslepen. Knight weet alles zeer geloofwaardig over te brengen. Personages worden goed neergezet en ook de omgeving en details slaat Knight zeker niet over.

Christine blijkt een echte yes-woman totdat ze ontdekt dat haar loyaliteit niet wederzijds is. Niet alleen voor de secretaresse zijn dan de messen fijn geslepen. Ook Mina is niet voor de poes. Als veeleisende baas, trapt zij op tere zieltjes en nog veel meer. Wat een mooie finale te weeg brengt.

A.J.Finn schrijft over dit boek: "Fonkelend als een zwarte diamant". Of Finn het nu gelezen heeft of niet, het heeft dezelfde onderhuidse spanning als bij het lezen van Finn's boek "De vrouw in het raam".

Waardering 4 sterren.

Mooi boek, maar moet wel even op gang komen. Eenmaal in het vaarwater van Christine gekomen, wil je alleen maar doorlezen. Het venijn en geslepenheid biedt een mooi psychologisch kan en muisspel.
Klik hier, voor het blog: https://birdysboeken.blogspot.com/2019/04/renee-knight-de-secretaresse.html