Een boek vol met leugens, geheimen, bedrog, manipulaties en insinuaties. Dat klinkt op zich enorm goed en is normaal gegarandeerd spannend. Eigenlijk was het ook wel spannend, maar het einde heeft het verknald. Het was zo ongeloofwaardig dat het boek als een pudding in elkaar zakt. Dat was een misser, jammer.

Het is lastig om uit te leggen waarom het einde is wat het is zonder de plot weer te geven.
Adele is getrouwd met David. David heeft in een cafÃ© iets gehad met Louise. Louise blijkt zijn secretaresse te zijn op zijn nieuwe werk. Ze geneert zich rot wanneer ze hem ziet op het werk. Ze beginnen een affaire. Ondertussen wordt Louise ook beste vriendin van Adele. Dat noemen ze een driehoeksrelatie en wanneer ik het zo beschreven zie, heeft het iets van een chicklit in plaats van een thriller.