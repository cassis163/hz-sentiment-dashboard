De Omslag:
Een omslag waarbij ik niet meteen denk aan een thriller, maar waar ik zelf wel heel graag zou vertoeven. Een mooie paradijselijke achtergrond met een hangmat en daarin een dame. Mmm heerlijk. Het maakt me lekker bij de gedachten alleen al.
Maar het verhaal doet anders vermoeden, niets paradijs, niets heerlijke luie momenten. Wat is er mis op het mooie Aruba, is het wel zo mooi als het lijkt…?
“Aruba; one happy island, Maar nu even niet….”
Het Verhaal:
De dertig jarige journaliste Tara Linders, wordt voor haar werk uitgezonden naar Aruba, om daar een commerciële reportage te maken over succesvolle carrière jagers. Ze twijfelt eerst, maar besluit dat dit de kans is om haar jeugd vriendin Marieke weer eens te zien. Al gauw blijkt dat de vriendschap door de jaren is veranderd, en Tara weet niet of ze het echt heel fijn vindt op Aruba. Wanneer ze op een avond in de toiletten van een strandtent een jong Vlaams meisje ontmoet welke duidelijk in nood verkeert, weet ze wat haar te doen staat. Het meisje vinden, en haar helpen.
Tara duikt dieper in het leven van de bewoners van Aruba, en is vast besloten ook de andere kant te laten zien. Haar collega Diego Martinez helpt haar vanuit Nederland met het onderzoek naar de keerzijde van het luxe leven op Aruba. Maar of ze daarmee vrienden maakt…. Met gevaar voor eigen leven gaat ze achter het echte verhaal van Aruba aan.
“Problemen waren er om aangepakt te worden; linksom of rechtsom vond hij altijd een uitweg”

Mijn Mening:
Heel langzaam neemt Nathalie Pagie je mee, naar Aruba, naar het echte Aruba.
Maar eenmaal daar aangekomen kom je in een flow waardoor je het boek slecht loslaat, en wilt doorlezen. Allereerst krijg je achtergrond informatie over Tara en Marieke, je krijgt inzicht in de jeugd van Tara en de dierbare relatie welke de twee meiden vroeger met elkaar hadden. Maar hoe goed ken je je jeugd vriendin nog na zoveel jaren, geen tot weinig contact? Daar komt Tara al gauw achter, en juist dit geeft het verhaal extra dimensie, het is ontroerend hoe, Tara tegen Marieke op kijkt, in haar de zus ziet die ze nooit heeft gehad.
De spanning is door Pagie fijn opgebouwd, je raakt in een leesflow zodra het spannend wordt en daar komt steeds een schepje bij. Het onderwerp is erg actueel drugs, feesten, en misbruik. Je waant je tijdens het lezen in de sfeer van Aruba en zijn gevaren. Door de verschillende wendingen en de personages komt het verhaal tot leven. Meerdere keren werd ik verrast door de manier waarop het verhaal weer een andere kant op ging. Tot het einde toe was ik geboeid, het bleef voor mij toch wel een verrassing tot het laatste hoofdstuk
De schrijfstijl van Nathalie is vlot en fijn leesbaar te noemen, het is geen heel zware kost, al doet Tara best lugubere ontdekkingen. Het is een heerlijk boek wat je mee neemt op vakantie (behalve als je naar Aruba gaat! ) of lekker leest als je de wereld even buiten wilt sluiten. Een goed opgebouwde thriller, met een hoog gehalte vriendschap, vertrouwen en vechtlust.
Kortom, een heerlijk boek waarin je je even helemaal op Aruba waant.
Schrijfstijl: ·4
Leesplezier: ·5
Plot: ··4
Spanning: ·4
Psychologie: ·5

4 ½ STERREN VOOR PARADIJSVOGELS