Het boek start met een proloog waarbij de lezer kennis maakt met Sofie Lafleur, een journaliste welke nu aan huis gekluisterd is omdat zij de gevolgen ondervind van een moordaanslag.
Daarna schakelt de schrijver over naar Sam de Wild, een militair welke gedropt wordt in de jungle van Frans Guyana. Echter loopt deze dropping helemaal verkeerd af en door een gevecht met dodelijk afloop wordt Sam ontslagen.
Sam keert gedesillusioneerd terug naar zijn huis in Nederland. Wanneer zijn geld opraakt komt er echter een aanbieding op zijn pad, hij kan aan de slag als huurling in Zuid Afrika. Hier gaat hij in een nationaal park aan de slag om de bedreigde dieren te beschermen tegen stropers.

Wat hierop volgt is een boeiende actiethriller waarbij de schrijver schakelt tussen de twee verhaallijnen waarbij wisselend Sofie en Sam de hoofdrol spelen.
Langzaam werken de twee verschillende verhaallijnen naar een mooi en goed uitgewerkt plot toe. Het boek barst van de actievolle momenten welke goed in elkaar zitten. Waarschijnlijk heeft Wouter Helders tijdens zijn loopbaan als militair journalist heel wat ideeën opgedaan en dit heeft geresulteerd in een zeer geloofwaardig verhaal.

Ondanks dat dit het 3e boek is in de “Sofie Lafleur” reeks, is het boek ook zeker zelfstandig goed te lezen.