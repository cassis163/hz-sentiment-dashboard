Het boek gaat over Cleo, een jonge Engelse vrouw die voor een tijdje naar Frankrijk trekt. Op die manier probeert ze even te ontsnappen aan al de negatieve aspecten waar ze mee te maken kreeg. Of zoals Cleo in het boek zegt ‘Weg uit het regenachtige Londen, weg van de roddels, weg van de teleurstellingen, weg van de pijn en naar een plek waar niemand haar kent’. Daar ontmoet ze Luc, haar buurman. Onmiddellijk is er een klik tussen hen. In het begin vinden ze het moeilijk om elkaar te vertrouwen daardoor vertellen ze elkaar niet alles en dit zet druk op hun relatie.
Ik vond het een goed boek. Het is een boek die je meeneemt in het verhaal. Eens je begint te lezen is het moeilijk om nog te stoppen. Het boek is vlot geschreven wat er voor zorgt dat je echt kan ontspannen tijdens het lezen. Binnen een paar dagen was het boek uit. In het boek worden de perspectieven van Cleo en Luc afgewisseld. Dit zorgt ervoor dat je meer inzicht krijgt in de mentale leefwereld van de beide personages. Soms was het verhaal wat voorspelbaar maar dit stoorde niet omdat het een feelgood roman is die zijn lezers een toffe leeservaring wil meegeven.