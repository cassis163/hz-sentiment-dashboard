Bernlef is een uitermate veelzijdig schrijver en daarom kan het voorkomen dat je bij jezelf denkt: 'wat valt dit boek toch tegen in vergelijking met andere boeken die ik van deze schrijver heb gelezen...'
Met name het eind van het boek vond ik tegenvallen, en wel op zo'n manier dat ik dacht: 'wat moet ik nu van dit boek denken?'.
Het is in mijn ogen sfeervol geschreven, je moet wel een beetje een melancholieke inslag hebben, dat helpt zeker bij het lezen van dit boek, maar het voor mij onbevredigende einde heeft alles een beetje verpest.
Desondanks toch nog (afgerond, ik wou eigenlijk 2 1/2 geven maar dat kan niet...) 3 sterren, want ik had het boek zeer rap uit, hetgeen MEESTAL een heel goed teken is.
Echte aanraders van Bernlef vind ik persoonlijk 'De onzichtbare jongen' en 'Buiten is het maandag'.