De inspiratiebron voor Giftige woorden van Maite Carranza was de aandacht in de Media voor de lijdensweg van Natascha Kampusch en Elizabeth Fritzl. Zij werden vele jaren gegijzeld.
Voor mij waren dat voldoende feiten om met enig terughoudendheid in het boek te beginnen.

Maar wat een verrassing. Ik werd meteen getroffen door de actuele, ingetogen en mooie schrijfwijze van Maite Carranza.
De spanning en gevoelens van beklemming, angst en bedreiging in Giftige woorden neemt snel toe. Die sfeer wordt afgewisseld door ontroering voor het schuldbesef en de berusting van de Moeder en dochter. Begrip is er voor de jonge vriendin en respect voor de inspecteur die zich al vier jaar vast bijt in de vermissing van Barbara Molina.
Barbara Molina: zij wordt al vier jaar vermist, ze wordt gegijzeld, mishandeld en vernederd.
Ze probeert te ontsnappen maar ziet geen uitweg. Ze wordt heen en weer geslingerd tussen haat en liefde.
Te laat ontdekken de inspecteur, de Moeder en de vriendin de sporen die Barbara, door één kans, heeft achter gelaten. De gevolgen zijn dramatisch.

Met als doelgroep voor Giftige woorden Young Adult is Seksueel misbruik misschien een beladen thema maar Maite Carranza heeft er op zorgvuldige en toegankelijke wijze aandacht aan besteed.
Het boek Giftige woorden van Maite Carranza heeft mijn verwachtingen overtroffen, alles klopt.