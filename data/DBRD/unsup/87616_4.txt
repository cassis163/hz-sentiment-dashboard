De Derde Stem is het tweede deel in de RÃ¶nning en Stilton serie. Het is wel belangrijk om eerst deel een te lezen, anders val je min of meer midden in een verhaal. Het verhaal is boeiend, pakkend en beeldend geschreven met veel cliffhangers aan het eind van de hoofdstukken, waardoor de spanning hoog blijft en je dus wel verder moet lezen. De personages zijn weer verder uitgewerkt dan in Springvloed, waardoor je dus steeds meer van ze te weten komt. Ook leuk dat de bijrollen uit het eerste boek nu wat meer hoofdrollen worden, zoals Abbas. Ik heb het boek weer met veel plezier gelezen, ondanks dat ik het jammer vond dat de hoofdstukken wat uitgebreider zijn dan in Springvloed. Je word toch weer helemaal in het verhaal gezogen. Het einde vond ik erg verrassend en had ik niet aan zien komen. Ook heel boeiend is het feit dat de misstanden van de privatisering in de zorg ook een rol spelen in het boek. Aangezien dit in Nederland ook wel een onderwerp is wat speelt momenteel.
Kortom, gewoon lezen! En nu maar wachten op het derde deel...