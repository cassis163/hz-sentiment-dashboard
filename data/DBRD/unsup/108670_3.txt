In de Val volgen we het leven van schrijfster Linda Conrads. 11 jaar geleden heeft zij het levenloze lichaam van haar zus gevonden nadat zij was vermoord in haar eigen huis. De moordenaar heeft zij zien vluchten. Sindsdien is Linda het huis niet meer uit geweest en is haar leven voor buitenstaanders een groot mysterie.

Wanneer zij op een avond naar het nieuws kijkt, krijgt zij de schrik van haar leven. Daar is hij! De moordenaar van haar zus is een van de verslaggevers. Maar hoe betrouwbaar is een herinnering na 11 jaar nog? Om hem te laten bekennen, besluit Linda een boek te schrijven, speciaal voor hem waarin zij de moord en de nasleep beschrijft in de hoop dat de moordenaar toe hapt.

Ik ben dit boek gaan lezen nadat ik hem met een winactie op Hebban had gewonnen. Waarvoor nogmaals dank.

Direct sprak de kaft me erg gaan. Lekker mysterieus en aantrekkend. Ook de achterkant van het boek wekte mijn interesse.

Het boek is geschreven in de ik vorm wat vaak zorgt dat je je verbonden voelt met de hoofdpersoon. Echter vond ik dit in dit boek niet helemaal geslaagd. Op sommige punten irriteerde ik mij zelfs aan de hoofdpersoon. Zo staan er in het boek ook een aantal tegenstrijdigheden, waaronder deze:

"Ik verlaat mijn huis niet, ik ga niet naar mijn werk, naar de bakker of naar de supermarkt, ik lees niet", en en een paar bladzijdes verder:, "Ik lees alles, 'antwoord ik.") Erg jammer dit soort slordigheden. Het viel mij meteen op.

Het boek is behalve een thriller, ook met name een liefdesverhaal. Gevoelens uit het verleden die heden nog doorsudderen lijken een belangrijke rol te vervullen in dit boek.

Qua spanning is het boek redelijk. Het is zeker geen enorm spannend boek, maar je wil wel graag weten hoe het verhaal nou afloopt. Naar mijn mening had het boek spannender kunnen zijn door de personages en hun motieven wat meer uit te werken. Nu zijn ze vrij oppervlakkig.

Het boek leest wel vlot weg, wat wel erg prettig is. De hoofdstukken zijn relatief kort en gemakkelijk even tussendoor te lezen.

Alles bij elkaar 3 sterren voor dit debuut van Melanie Raabe!