Clancy op zijn best. Zo is Golf van Ontzetting het best te omschrijven. Het boek stamt al uit 1991, maar kan zich nog moeiteloos meten met de huidige thrillertoppers.

Jack Ryan, plv. directeur CIA, bedenkt een plan om de onrust in het Midden-Oosten voor altijd te beteugelen. Het plan werkt, maar terroristen zien hun bestaansrecht hiermee als sneeuw voor de zon verdwijnen. Daarom bedenken ze een plan om de grote land in de wereld in een oorlog met elkaar te storten. Lukt het Ryan om deze megacrisis onder controle te krijgen?

Golf van Ontzetting is een van de beste boeken van Clancy en verfilmd als The Sum of all Fears. Het boek huisvest alles wat een Clancy zo goed maakt. Talloze verhaallijnen die ogenschijnlijk niets met elkaar van doen hebben, technische details waar je u tegen zegt en een spetterende climax. En het boek is tijdloos.

Een absolute aanrader als je nog een boek zoekt om de zomer door te komen!