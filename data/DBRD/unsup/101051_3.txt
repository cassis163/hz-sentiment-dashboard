Hoewel de messenger uit de originele titel een van de belangrijkste figuren is in dit uitermate spannende boek, komt hij toch minder uit de verf dan je zou mogen verwachten op grond van de tekst op het achterplat. Het begint wel met de fietskoerier Jace Damon, die vrij onverwacht nog een pakje op moet halen bij een als tamelijk louche bekend staande advocaat. Als Jace aankomt bij het adres waar het pakje heen moet, blijkt dat adres niet te bestaan. Op bijna hetzelfde moment wordt Jace bijna doodgereden door iemand in een zwarte auto. Omdat hij nu eenmaal razendsnel is op de fiets, en bovendien nogal handig, weet Jace te ontsnappen. Hij is wel zn rugzak kwijt, maar gelukkig had hij de belangrijke papier daar niet in gestopt, maar in zn shirt. Als hij echter terugkomt bij de advocaat, blijkt deze intussen op nogal bloederige wijze te zijn vermoord. En Jace is de hoofdverdachte.
Naast Jace zijn belangrijke rollen weggelegd voor Kev Parker, rechercheur, en zijn leerlingrechercheur René Ruiz, een nogal eigenaardige jongedame. Ze draagt voortdurend kleding alsof ze naar een feestje moet en gedraagt zich hooghartig tegen iedereen. Bradley Kyle is de man van de speciale afdeling van de LAPD voor dit soort moorden. Onnodig te zeggen dat er tussen deze drie in de rest van het boek zich heel wat af gaat spelen.
Een derde onderdeel van het verhaal is het geruchtmakende proces tegen ene Rob Cole, die zijn vrouw zou hebben vermoord. Rob Cole is een bekende acteur.
Tussen dit alles door  en natuurlijk blijken beide zaken uiteindelijk verband te houden  laveert Jace, en zijn broertje Tyler komt ook nog om de hoek kijken.
Zoals gezegd, een bijzonder spannend boek maar door de vele hoofdpersonen en de soms lastig te volgen politiek strubbelingen tussen heb, komt mijns inziens Jace, waar het toch allemaal mee begon, niet helemaal uit de verf zoals het zou kunnen. Het eind van het verhaal is een tikkeltje te gemaakt en zoetsappig voor mijn smaak, en het gekke is dat het daardoor net lijkt of je naar een film hebt zitten kijken. Complimenten dus voor de spanning en het intelligente plot, maar als het geheel wat dieper was uitgewerkt had dat nog een ster gescheeld.