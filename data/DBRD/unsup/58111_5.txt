Franck Thilliez schreef met Zwanenzang zijn zesde Franck Sharko thriller. Het mag gerust weer een pareltje genoemd worden.
Er valt altijd wel een maatschappelijk relevant thema te bespeuren in Thilliez' boeken. Ditmaal gaat het over het verloop van pandemiÃ«n. Zijn thema's zijn altijd interessant en zo ook nu weer.
En dan is er nog de plot, schitterend. Thilliez bouwt zijn verhaal zorgvuldig op, crescendogewijs, en van enige dipjes of verveling is geen sprake. Het blijft interessant en heel erg boeiend. Er gebeurt veel en het is afwisseling troef. De auteur haalt het donkerste naar boven, letterlijk en figuurlijk. De misdaden zijn duister en wreed en op het horrorachtige af.
Levensechte personages completeren het geheel. Enkele bekenden maar ook nieuwe personages brengt Thilliez met heel veel flair.
Zwanenzang is een dijk van een boek dat zeer tot de verbeelding spreekt. Petje af voor Franck Thilliez.