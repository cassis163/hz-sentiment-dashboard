Een spook(t)huis voor Fiene.
door Mirjam Mous

Na het schrijven van een kort spannend verhaal voor een prijsvraag voor de facebookgroep Kinderboeken, won Robbert (10) het boek een spook(t)huis voor Fiene.
Graag willen we de beheerder van deze groep, Nienke Pool en uitgeverij van Holkema & Warenhof hier heel hartelijk voor bedanken.

Het spook(t)huis voor Fiene vertelt het verhaal van een weesmeisje dat in een weeshuis voor verloren kinderen terecht is gekomen. Hier sluit ze vriendschap met weesje Keesje, een plaaggeest.
Op een dag wordt ze uitgekozen door een echtpaar, om bij hun te komen wonen. Maar haar nieuwe ouders zagen haar niet als een gewenste dochter, maar als dienstmeisje!
Op een dag vind Fiene het genoeg geweest en loopt ze weg. Ze belandt in Villa Verda, een oud huis vol griezels! Hoe zou dit aflopen?

Het verhaal zit goed in elkaar. De hoofdstukken zijn lekker kort.
Robbert: “Dat vond ik erg fijn, zo kon ik steeds een stukje verder lezen.”
De hoofdstukken gaan om en om over Fiene. Maar ik heb niet gemerkt dat dit verwarrend was.
“Ik vond het verhaal soms spannend. En soms ook zielig, vooral het stukje waar Gursula erg boos op Fiene wordt.”
Dit ben ik helemaal met hem eens. Gursula was een erg krachtig karakter. Waarschijnlijk door haar lui- en slechtheid. De hoofdstukken waar zij in voor kwamen waren de beste uit het boek. Tijdens het voorlezen van deze hoofdstukken kon Robbert ook echt op haar reageren.

Robbert kon het boek prima zelf lezen en ook voorlezen ging erg goed. Alleen kwamen we soms wat te moeilijke woorden tegen, zoals ballotagecommissie. De tekeningen van Marja Meijer maakte het helemaal af. “Ik vond ze erg grappig en mooi getekend”. Kinderen van deze leeftijd kunnen nog erg genieten van illustraties bij de tekst.

Onze eindconclusie:
Robbert: “Ik geef het boek 4 sterren. Ik vond hem spannend, grappig en niet te dik. Leuk dat er zoveel verschillende griezels en spoken in voor komen! De plaaggeesten met hun grappige opmerkingen vond ik het leukst. En de tekeningen vond ik goed erbij passen. Ik wil zeker meer boeken van Mirjam Mous gaan lezen.”
Ik ben zelf iets minder enthousiast. Ik zou hem 3 sterren willen geven. Van mij mocht hij best iets uitgebreider zijn. En misschien iets meer humor of diepgang. Gursula vond ik “beter” dan “Fiene” neergezet. En dat is toch wel een klein beetje jammer.
Maar dat hij meer van Mirjam Mous wilt lezen ben ik wel heel blij mee, want Mirjam is een heel goede schrijfster. De volgende van dit tweetal ligt zelfs al klaar, een bloeddorstige meester!