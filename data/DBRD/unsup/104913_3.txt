Finding it was mijn eerste kennismaking met deze schrijfster. Alhoewel dit boek het derde deel betreft in een reeks, was het prima los te lezen.

Kelsey vertrekt naar Europa. Tegen haar ouders zegt ze dat ze dit wil doen om te kunnen groeien, tegen haar vrienden zegt ze dat ze lekker gaat feesten tijdens haar verblijf in Europa. De werkelijkheid lijkt anders; Kelsey lijkt op de vlucht voor zichzelf. Dat het leven zo niet werkt wordt duidelijk.
Kelsey flirt er op los en nuttigt de nodige alcohol. Op een nacht ontmoet zij Jackson Hunt. Hij intigreert haar mateloos, mede doordat hij, in tegenstelling tot andere mannen, niet in gaat op haar sexuele avances.
Later treffen zij elkaar weer. Hunt komt haar te Hulp als iemand blijkbaar ghb in het drankje van Kelsey heeft gedaan. Onder invloed ontsnappen de woorden aan haar mond en zegt ze dat ze "bang is dat hij te veel zal zien van de echte Kelsey."

Als Kelsey naar huis terug wil keren, daagt Hunt haar uit om eerst nog een avontuur te beleven. Zij gaan samen op reis naar andere plekken in Europa. Tijdens deze reis lijken Kelsey en Hunt nader tot elkaar te komen.
Op een zeker moment ontdekt Kelsey het ware geheim van Hunt. Dit doet haar heel veel pijn.

Voor een feelgood roman gaat Cora wel de diepte in. Dit is echter absoluut niet vervelend. Het maakt het verhaal boeiender, ondanks dat de uitkomst vast staat zoals in de meeste romans in dit genre.

Cora weet de plekken waar Kelsey en Hunt vertoeven op een dusdanige manier te omschrijven, dat je je het prima voor kunt stellen, er bijna zelf bij bent.