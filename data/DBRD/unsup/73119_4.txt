Tijdens het lezen van de inleiding, dacht ik: “Is dit wel een boek voor mij?”. In hoofdstuk 1 werd al snel duidelijk dat het boek leesbaar is geschreven en niet alleen voor mensen die al verstand hebben van wiskunde en statistieken. Als mens zijn we geneigd vooral vragen te beantwoorden met waarom zoiets is. Dit is vaak niet feitelijk. Al onze strategieën hebben gevolgen en kunnen voorspeld worden met de juiste data. Zo wordt met tekeningen en herkenbare voorbeelden duidelijk gemaakt wat er precies wordt bedoeld en dit maakt het boek nog beter leesbaar. Laat je niet afschrikken door de inleiding. Een boek dat zeker de moeite waard is om te lezen!