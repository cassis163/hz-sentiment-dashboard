PAAZ stond al een tijdje op mijn to read lijstje, en nu kan ik zeggen dat ik het eindelijk heb gelezen. Ik vind het een heel goed boek. De onderwerpen die erin voorkomen zijn zwaar (opname, depressie, suïcide), maar Myrthe van der Meer gebruikt een hoop humor, waardoor het wat mij betreft niet te zwaar is en er ook weleens wat te lachen valt. Er staan dingen in die herkenbaar zijn uit mijn eigen leven, wat ook een reden voor mij was om PAAZ te lezen, en op televisie vond ik Myrthe overkomen als een heel leuke, wijze en interessante vrouw. Ze maakte mij zeer nieuwsgierig naar haar verhaal. Ik vind dat ze het helder en mooi heeft geschreven. Het neemt je mee de PAAZ in en ik leefde mee met Emma en de andere patiënten. Ik wil zeker het vervolg lezen (Up), en haar fictieve boek (Kalf). Dit boek geef ik vier sterren!