Dit is het eerste deel in een serie boeken rondom apotheker C.J. van Ledden Hulsebosch en inspecteur Saltet. Beide heren komen met elkaar in contact wanneer de revuester Frederik Schakels tijdens een premi√®re om het leven komt door een vallend decorstuk. Ongeluk of moord? Van Ledden Hulsebosch is overtuigd van het laatste en weet Saltet daarin mee te krijgen, ondanks tegenwerking van hogerop. Ze gaan samen op zoek naar de moordenaar, in een tijd dat de forensische wetenschap nog in de allereerste kinderschoenen staat, evenals opname-apparatuur en andere handige hulpmiddelen. Toch slagen ze erin om met veel doorzettingsvermogen de moord op te lossen en en passant ook nog eens een drugsbende op te rollen. Het was ontzettend leuk om te lezen over Amsterdam ten tijde van het begin van de 20e eeuw: de politie had nog geen auto's, er werd wantrouwend aangekeken tegen nieuwigheden als vingerafdrukken en het Centraal Station was nog maar net gebouwd; ten koste van de scheepvaart die naar andere havens werd verbannen.