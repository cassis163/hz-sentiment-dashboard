Mijn lichaam, mijn vijand is het waargebeurde en aangrijpende verhaal van Claire. Dertien jaar worstelde ze met de ziekte anorexia.
Het verhaal is vreselijk, maar leest heel vlot omdat Claire haar ganse leven uitgebreid beschrijft. Vanaf een vreselijke gebeurtenis die ze meemaakt als kind, naar haar lange lijdensweg met anorexia, en hoe ze dit uiteindelijk toch een halt kan toeroepen. Het boek is een aanrader voor iedereen die worstelt met een eetstoornis. Maar ook voor de omgeving van die personen, of voor iedereen die hierin interesse heeft. Claire geeft de lezer een beter inzicht in deze ziekte, waar die vandaan komt en waarom genezen zo moeilijk is.
Aangrijpend tot op het einde.