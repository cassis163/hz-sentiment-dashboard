Allereerst: ik hou van Stephenie Meyer. Ik wacht nog steeds op Midnight Sun, maar doe het voor nu met haar andere boeken. ‘The Host’ is al zo lang geleden uitgekomen dat ik hoopte op een nieuw boek. Nou mijn gebeden zijn gehoord, want yay, ze bracht onlangs ‘De chemicus’ uit. Ik was zo benieuwd, maar was ook bang dat het tegen zou vallen, omdat mijn verwachtingen gewoon hoog waren.

Maar hoppa, ze doet het weer hoor! Stephenie Meyer heeft met ‘De Chemicus’ een geweldige thriller neergezet. Een totaal ander genre waarin ze schrijft, maar ze heeft gedegen onderzoek gedaan, alles komt heel geloofwaardig over én het is leest net zo lekker weg als de Twilight serie.

Ik begon in ‘De Chemicus’ op een vrijdagavond als ik me goed herinner en op zondag had ik ‘m uit. Tussen het bakken van een hele hoop cupcakes en het vieren van m’n moeders verjaardag én de nieuwe afleveringen van Gilmore Girls, had ik ook nog tijd om te lezen. En ik genoot er met volle teugen van.

Het is een thriller met een soort vrouwelijke Jason Bourne in de hoofdrol. Dat feit vind ik echt geweldig en origineel ook. Daarnaast is deze vrouw, hoe kan het ook anders, een kick ass chemicus, wat het onwijs boeiend maakt.

Ik kan door blijven schrijven over dit toffe boek, maar eigenlijk kan ik maar één ding schrijven: ga dat lezen! Een thriller met een kick ass vrouwelijke hoofdpersoon, wat ook nog eens heel erg spannend is. Echt een aanrader voor een thriller liefhebber!