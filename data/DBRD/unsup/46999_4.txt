Bij het zien van de cover van Holland Neutraal van Tom Sas krijg je het idee dat je een vrolijk boek gaat lezen over een stel mannen die een gezellige tijd met elkaar hebben. De titel geeft aan waar het boek over zal gaan. Iedereen die ook maar een beetje bekend is met de geschiedenis van Nederland weet wel waar de titel op slaat.
Het voorwoord en de inleiding maken nieuwsgierig naar het boek, je wilt meteen verder lezen om er meer over te weten te komen.
Het is een heel interessant boek waarin het gaat over de verfilming van Holland Neutraal. Je krijgt een goed beeld van hoe de regering van destijds wilde laten zien dat Nederland neutraal bleef in de Eerste Wereldoorlog, dat ze nergens in meegezogen wilden worden door welk land dan ook.
Holland Neutraal van Tom Sas vertelt het verhaal van hoe de film is ontstaan, wie de filmopnames mocht maken, waar hij zich aan moest houden, hoeveel meter film hij gebruikte en hoeveel dat indertijd koste, hoe de film werd gemaakt, wat er allemaal bij kwam kijken, wat je kon zien in de film, wanneer de film in premi√®re ging, waar dat was, wat de kosten waren om de film in het buitenland te vertonen en wat er met de film naar de Eerste Wereldoorlog is gebeurd, waar die is gebleven. Daarnaast lees je stukjes recensies over de film uit die tijd. Vaak positief, maar vaak ook kritisch.

Lees verder op https://surfingann.blogspot.com/2018/12/holland-neutraal-tom-sas.html.