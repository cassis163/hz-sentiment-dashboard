Hotel van verlangen vertelt het verhaal van Carine die op een dag van haar dochter Merel de melding krijgt dat een goedogende oudere man haar uit gevraagd heeft in het hotel waar ze werkstudente is. Bij het noemen van zijn naam gaan alle alarmbellen af want deze man is namelijk haar vader. Het goed bewaarde geheim van Carine moet opgebiecht worden, maar hoe begint ze er aan? Blijkt dat de man in kwestie nog andere damesharten sneller heeft laten slaan en is het een komen en gaan in het hotel waar hij verblijft.
Van Tineke Beishuizen zijn we reeds gewoon dat ze een vlotte, aangename schrijfstijl hanteert. Hotel van verlangen is dan ook een leuk tussendoor romannetje dat lezers van dit genre zeker zullen smaken.
Je voelt je betrokken met haar personages, die ze kleurrijk weg zet. En je wil koste wat kost weten hoe het verhaal eindigt.