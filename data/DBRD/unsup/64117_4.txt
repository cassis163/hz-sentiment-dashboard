Allereerst complimenten voor de bijzonder mooie cover, een lust voor het oog! In deze lekkere dikke pil neemt Esther Verhoef je mee in de wereld van modeontwerpster Vivian D. De verhaallijnen spelen zich wisselend af tussen de jaren ’80 en het heden. Zeer, zeer herkenbaar zijn details in de jaren ’80! Door deze afwisseling krijg je steeds meer inzicht in de keuzes of beter gezegd dilemma’s waarmee Claudia/Vivian D. mee heeft gedeald. De schrijfstijl van Esther Verhoef is zeer toegankelijk waardoor het boek heerlijk wegleest. De vraag is of Claudia/Vivian D. wel past in de huidige modewereld… het plot had wat mij betreft nog wat intenser gemogen, daar leent het verhaal zich namelijk wel voor!