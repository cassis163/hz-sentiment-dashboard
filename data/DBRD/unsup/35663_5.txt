Ik mocht onderdeel gaan uitmaken van het reviewteam van Laatste weduwe van Karin Slaughter. Hiervoor mijn dank.

Laatste weduwe bestaat uit vele korte hoofdstukken. Elk hoofdstuk wordt verteld vanuit een andere personage. Dit is niet storend, maar juist zeer spannend. Sommige hoofdstukken overlappen elkaar qua tijd, maar dit maakt het juist mogelijk om vanuit verschillende personages gelijkertijd het verhaal te beleven. Het voert de spanning juist meer op.
Het is fijn om de oude bekende personages weer terug te zien, Will, Sara, Faith, Amanda!

Het verhaal voert ons mee naar eerst de ontvoering van Michelle en een paar weken later de kidnapping van Sara. Je voelt de machteloosheid van Will. Doordat je steeds vanuit de verschillende personages meeleest, leef je enorm mee met allen.
Des te verder je in het verhaal komt, des te meer je gaat beseffen met wat voor gruwelijks er staat te gebeuren. Het plot zit echt schitterend in elkaar! Uiteindelijk toch nog onverwachts en op een manier die je deels verwacht, maar ook deels niet.

Laatste weduwe zit heel goed in elkaar en is een echte thriller, zoals we van Karin Slaughter gewend zijn in de thrillerreeks van Will en Sara. Ik heb weer enorm genoten van dit boek en zal deze zeker aanraden om te gaan lezen!