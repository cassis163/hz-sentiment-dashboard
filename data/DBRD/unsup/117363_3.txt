Ik had echt zin in dit boek, maar eigenlijk viel het behoorlijk tegen. Dat is jammer, want ik kreeg het cadeau en ik had het zoveel leuker gevonden om een enthousiaste terugkoppeling naar de gulle gever te kunnen doen. Maar het is niet zo, en liegen staat niet in mijn woordenboek.
Op de twee hoofdpersonages na worden de (vele) andere karakters minimaal uitgewerkt. Ik denk dat er beter met wat meer aandacht wat minder personages opgevoerd hadden kunnen worden. Het had het boek rijker gemaakt. Ook maakt Groff veelvuldig gebruik van onbegrijpelijke metaforen en andersoortige verwijzingen. Het verband en de onderliggende boodschap zijn me vaak ontgaan... Denk ik...
Helaas, ik had me de start van mijn Challenge leuker voorgesteld.