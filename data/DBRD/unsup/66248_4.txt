Breekpunt, het allereerste boek van Jonathan Kellerman, maakt voor mij om te beginnen erg veel duidelijk over de persoonlijkheden van Alex Delaware, zijn boezemvriend Milo Sturgis en zijn vriendin Robin. Door het in willekeurige volgorde lezen van een zevental boeken van Kellerman kreeg ik grote belangstelling voor al zijn boeken.
Dus nadat ik eigenaar ben geworden van de volledige serie boeken kan ik ook de chronologische volgorde met lezen aanhouden. Hierdoor krijg je toch meer begrip voor de persoonlijkheden die je nu mee ziet ontwikkelen en allerlei dingen die in latere verhalen worden genoemd ook in het juiste perspectief kunt plaatsen.
Dit eerste boek, Breekpunt, is een echt Kellermanverhaal. Door enkele gebeurtenissen die ogenschijnlijk niet zo belangrijk lijken, gaat Alex toch dieper in op een paar details waardoor je door hem wordt meegesleept in de verwerpelijke wereld van chantage, afpersing en bedrog en nog enkele andere duistere zaakjes.
De vertelwijze dwingt je om het boek in je handen te houden en niet weg te leggen. Daarnaast zijn de gebeurtenissen zo schrijnend dat je gevoel van je eist dat hier een einde aan moet komen en wel zo snel als mogelijk is. Dus dat wordt doorlezen totdat het kwaad is gestopt en de daders definitief onschadelijk zijn gemaakt zodat de kans op herhaling hiermee is uitgesloten.
Als je op een wijze schrijft dat de lezer zo betrokken wordt met een verhaal van je, dan verdien je 4 sterren volgens mij, tenminste . Ik geef ze hem.