Zo'n toneelscript leest natuurlijk als een sneltrein ... een zonnige nazomermiddag in de achtertuin, hapje en drankje erbij. Genieten maar!
Ik ben geen heeeeeele grote Potter-fan, maar wel liefhebber van het genre. De boeken heb ik niet allemaal gelezen en van de films weet ik niet zeker of ik ze allemaal heb gezien. De rest van het gezin is verslaafd - de oudste las op zijn zesde deel 1 al helemaal zelfstandig - dus ik heb er jarenlang genoeg van meegekregen om dit vervolg te kunnen begrijpen.
Goed geschreven, knap bedacht en lekker spannend. Dat toneelstuk zou ik graag willen zien maar Londen zit er voorlopig waarschijnlijk niet in.

The cursed child heb ik recent gewonnen vanwege een recensie op een Engelstalig boek. Het cadeautje werd precies op mijn verjaardag met de post bezorgd ... toeval of magic?!
Hebban, bedankt!