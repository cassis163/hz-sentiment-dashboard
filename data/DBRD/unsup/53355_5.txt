De hoofdrol in het boek: De negen dagen van Rabbit Hayes, is natuurlijk weggelegd voor Mia (Rabbit) Hayes. Zij is stervende en heeft uiteindelijke nog maar negen dagen te leven.

In dit boek maken we kennis met haar ouders Jack en Molly en haar zus Grace en broer Davey. De emoties van deze familie worden op een hele fijne persoonlijke manier weergegeven. De manier waarop een ieder op zijn eigen manier met de naderende dood van Rabbit omgaat. De vraag is ook wat moet er met Julliet, Rabbit's 12-jarige dochter gebeuren?

Daarnaast leren we de grote liefde van Rabbit, Johnny Faye, kennen. Wat voor rol heeft hij in haar leven gespeeld, zelfs na zijn overlijden?

En natuurlijk Rabbit, wie is zij?

Dit boek geeft een indringende kijk op de emoties, wanneer er afscheid genomen moet worden van een geliefd iemand. De manier waarop de familie reageert op het naderende afscheid van Rabbit is hartverwarmend.