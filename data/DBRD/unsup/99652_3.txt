Uitgeverij Lieve Hart is een kleine uitgeverij in Huizen. Janine van der Hulst -Veerman bedacht een schrijfopdracht voor auteurs aangesloten bij het Huizer Schrijversgilde, wat resulteerde in een gevarieerde bundel met korte verhalen en gedichten.

De handen van...
Het idee van het boek sprak me erg aan. Redelijk onbekende schrijvers krijgen de kans om een kort verhaal te publiceren. Die verhalen (en een tweetal gedichten) vormden samen deze bundel. De opdracht voor de schrijvers was om een verhaal, een gedicht of een column te schrijven met als thema of begin zin De handen van...
Het leuke van een boek met korte verhalen van verschillende auteurs is, dat je niet weet wat je kan verwachten. Dan is de verrassing groot als je ontdekt dat het boek echt totaal verschillen verhalen bevat oa een sprookje, evenals een non fictie verhaal over een jonge matroos.
De kwaliteit van de verhalen is goed, het ene verhaal leest makkelijker dan het andere, maar allemaal hebben ze wel iets speciaals. De meeste auteurs hebben zich ook goed aan de opdracht gehouden en is 'de handen van...' snel terug te vinden in het verhaal wat originele en creatieve resultaten opleverde. Een enkele is het speuren naar het thema.

De verhalen
Om niet alles weg te geven, licht ik kort een paar verhalen uit.

Het verhaal Invalheld van Cecile Koops is origineel en levert direct vragen op van 'Waar gaat dit heen, dit geeft problemen!'. Het had van mij wel langer mogen duren, het is een verhaal wat nog meer kan worden uitgewerkt en waarbij het einde eigenlijk een nieuwe begin inluidde, een begin van het werkelijk verhaal.

Het verhaal Spa van Janine van Hulst over een vrouw, alleen aan een tafeltje, met naast haar twee vrouwen die enthousiast kletsen, wat ze allemaal kan verstaan. Het verhaal wist me te raken, omdat mooi wordt beschreven hoe mensen door een klein gebaar elkaar kunnen helpen.

Voor Tweehandig van Marjan Leunissen heb je als lezer wel een sterke maag nodig, ik heb die vluchtig gelezen.

En het verhaal Els komt van Elisabeth van Els Kessens-Kuijk, sprak me erg aan door de liefde die eruit sprak.

En zo is over elk van de opgenomen verhalen wel iets te zeggen, maar dat doe ik niet, dat is aan de lezer van het boek.

Conclusie
Het is een bijzondere bundel met 19 verhalen in 136 pagina's. Erg leuk om elke dag een paar te lezen ter afwisseling van andere lange boeken en zo nieuw schrijf talent te ontdekken en om te zien hoeveel kanten je uit kan met een beginzin als De handen van..