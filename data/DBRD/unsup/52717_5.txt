Er wordt in dit deel voldoende teruggeblikt om het verhaal te kunnen volgen maar ik had deel 1 en 2 niet willen missen. Er zat wat tijd tussen het verschijnen van deel 1 en 2 en dit deel en ik merk dat Jen Minkman duidelijk gegroeid is als auteur. Personages worden goed beschreven en er is veel ruimte voor beschrijvingen van hun gevoelens en de omgeving zonder dat de spanning in het boek wordt losgelaten.
Vooral de aandacht aan hoe verschillende karakters op een andere manier omgaan met de dingen die hun overkomen is mooi en leerzaam. De een probeert te helpen terwijl de ander lijkt te genieten van geweld. Dat is in het echt ook zo.En doen ze dat omdat ze de waarheid niet aankunnen? Dat is de oprechte vraag die gesteld wordt. En het was mooi om te lezen hoe iedereen een eigen keuze maakt op het einde. En het einde is zo mooi! Tranen in mijn ogen gehad en dat heb ik niet snel.
Het is een heel mooi deel en ik hoop eigenlijk dat het verhaal niet afgesloten is nu. Door het lezen van drie delen voel je je verbonden met de personages en de serie bevat voldoende personages die wat extra aandacht kunnen verdienen. Dus wat mij betreft mag Jen Minkman doorgaan met deze serie,