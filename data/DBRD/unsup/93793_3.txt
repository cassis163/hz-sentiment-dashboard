"Het meisje uit de trein" is het eerste boek van een trilogie, dat prima op zichzelf te lezen is. De schrijfstijl is toegankelijk. In het eerste stuk van het boek werden de verkleinwoorden (haar gezichtje, haar beentjes, haar handje, haar dekentje, enz.) wel wat irritant. Sommige stukken neigen naar langdradig. Cliche's zijn er volop en de psychische problemen lossen zich iets te gemakkelijk op.
Daarentegen krijgt de lezer ook stukjes geschiedenis mee en speelt het verhaal tegen een serieuze achtergrond. Al met al een boek dat makkelijk leest, een aardige plot heeft, zorgt voor een aantal uren ongedwongen leesplezier, en een breed publiek zal kunnen aanspreken.