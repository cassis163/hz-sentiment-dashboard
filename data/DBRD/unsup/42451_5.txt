Zo heel soms komt het voor dat je een boek na het lezen weg legt en je jaloers bent op een iedereen die het nog niet gelezen heeft.. Dit is zo`n boek. De gevoelens die het verwoordt zijn dermate authentiek, de manier van vertellen is zo indringend en overtuigend, het verhaal is zo beeldrijk en avontuurlijk en is een historische "must read" die naar mijn mening zeker thuishoort in de zeldzame categorie der moderne klassiekers.

Francois Bizot wordt samen met twee medewerkers in Oktober 1971 gevangen genomen door de Rode Khmer. Hij wordt beschuldigd van spionage voor Amerika. Gedurende zijn drie maanden durende gevangenschap ergens diep in de jungle, ontwikkelt Bizot een speciale relatie met zijn ondervrager kameraad Douch. Deze Douch zal later de leiding krijgen over de beruchte Tuol Sleng gevangenis waar duizenden gevangenen gemarteld en gedood zijn. Bizot overleefde als enige gevangen westerling de Rode Khmer. In april 1975 trekken de Rode Khmers de hoofdstad binnen. De Franse gemeenschap zoekt bescherming bij de Franse ambassade en hier is ook Bizot aanwezig. `De Poort`, de titel van het boek, verwijst naar de hoofdingang van de ambassade, waardoor velen trachten te ontsnappen aan marteling en dood. Jaren later bezoekt Bizot Tuol Sleng, dat dan veranderd is in een genocidemuseum, en het gevangenenkamp in de jungle.

zoals gezegd voor mij een moderne klassieker en must read die onder je huid gaat zitten.Fascinerend en gruwelijk, zeer goed geschreven. Een verhaal over de waanzin die in Cambodja heerste ten tijde van Pol Pot.

Recensie eerder geplaatst in 2006 op diverse fora