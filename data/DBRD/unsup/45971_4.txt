Het verhaal gaat over Tom Rose, directeur van het Willow Tree Theatre en zijn dochter Hannah. Hannah heeft een ernstige hartkwaal, cardiomyopathie. Ze zal niet oud worden. Haar moeder Elisabeth kan dit niet aan en heeft Tom en Hannah verlaten. Tom doet er alles aan om het leven van Hannah zo plezierig mogelijk te maken. Ieder jaar met haar verjaardag, voert het theatergezelschap een leuk toneelspel voor haar op vol magie. Hannah, nu 15, merkt dat haar gezondheid hard achteruit gaat. Ze wil daarom dat haar vader gaat daten zodat hij straks niet alleen achter blijft. Ook heeft Tom zorgen om het theater. De gemeente wil het verkopen en laten slopen maar dat laat het theatergezelschap niet toe

Op het begin moest ik wel wennen aan de schrijfstijl maar al snel zat ik in het verhaal. Het boek leest vlot weg ondanks de zware thema's zoals ziekte, depressie, scheiding. Toch leest het boek niet zwaar en moet je ook vaak wel lachen.
Het verhaal wordt verteld uit de perspectieven van Tom en Hannah. Zij zijn tevens de hoofdpersonen. De hoofdstukken wisselen elkaar af wat ik erg plezierig vind. Je leest over de zorgen van Tom om daarna over te gaan op het pubergedrag van Hannah.

De personages zijn goed neer gezet vooral Tom en Hannah. Tom, de vader die alles doet voor zijn dochter en Hannah die vooral een puber wil zijn met haar eerste verliefdheid. Wat ik knap van de auteur vind is dat de bij personages ook voldoende zijn uitgewerkt. Je leert het hele theatergezelschap goed kennen, elk met zijn of haar eigen problemen.

Een heerlijke roman over de band tussen vader en dochter dat ik met een lach en een traan gelezen heb. Af en toe heeft het me echt weten te raken