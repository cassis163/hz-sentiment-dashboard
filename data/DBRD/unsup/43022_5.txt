Het vierde rijk van Maria Nygren is een boek dat een indruk achterlaat. De aangegeven leeftijd is vanaf 15 jaar en dat klopt, voor jongere be√Ønvloedbare jeugd is dit boek zeker niet aan te bevelen. De voorkant is sober en klopt met de inhoud van dit boek, het is een heftig verhaal dat zijn oorsprong haalt uit het leven van Hitler, dit verklaart gelijk de gekozen titel.

In de hoofdrol vier meiden van rond de 15 jaar. Hedvig, alle leerlingen en zelfs leraren hebben ontzag voor haar. "Dit meisje is een ster, zo een die je op een podium of op het witte doek ziet. Ze is duizend schijnwerpers. Ze is glanzende zeepbellen en de droom van iets wat veel indrukwekkender is dan een school met koude vloeren en tochtige ramen". Penny, een meeloper, loopt achter Hedvig aan. Hun kleren en kapsels zijn identiek, ze is nooit populair geweest. Lena-Stina Dahl (lsd) een joods meisje, iemand die altijd energie heeft om de wereld om haar heen te helpen. Heeft geen plezier in het leven. Als laatste is daar Blenda Warg, een nieuweling op deze school, een type dat gelijk vijanden maakt, blijft altijd als laatste over.

Wanneer Blenda de eerste keer in het klaslokaal komt, ziet ze gelijk dat Hedvig en Noa de dienst uitmaken. "In dit lokaal werkt het hetzelfde als op een schaakbord. Hedvig en Noa zijn de koning en koningin, de anderen zijn de onbeduidende pionnen die er alles aan doen om hen te beschermen".

Dan maakt Penny een foutje en wordt verbanden uit de vriendengroep van Hedvig. Tijdens een project vormen Penny, Lsd en Blenda een werkgroep. Hun onderwerp: Hoe Hitler aan de macht kwam. De drie meiden zijn zo onder de indruk van Hitlers macht dat ze willen proberen om Hedvig van haar troon te stoten. "We zijn allemaal evenveel waard en onze verschillen kunnen onze school beter maken".

In eerste instantie is dat ook de bedoeling, samen staan we sterk. "We moeten ervoor zorgen dat pesten, racisme, scheldwoorden en schoppen tot het verleden behoren". Hierin gaan ze zo ver dat er een verwijdering in hun groepje ontstaat. Alles loopt uit de hand. Blenda ontpopt zich als een monster. "Blenda zal elke kans aangrijpen om de mensen die zij als vijand ziet in de val te lokken, net als Hitler".

Hedvig en een paar andere vormen samen een soort verzetsbeweging (de Witte roos) om Blenda te ontmaskeren. Aan het einde van het verhaal gaat Blenda naar haar vader verhuizen en komt niet meer terug op school.

"Alle vergissingen die ze heeft begaan zijn belangrijk om te onthouden. Want binnenkort krijgt ze een nieuwe kans. Op een nieuwe school, in een nieuw land. En misschien kan ze weer in het middelpunt komen te staan. Misschien kan ze nog een keer de hitte van de spotlights voelen. Maar deze keer moet het anders. Deze keer moet ze alles goed doen".