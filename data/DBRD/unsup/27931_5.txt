Ik heb het boek net dichtgeslagen en denk nu: wauw wat was het een geweldig goed boek, maar ook denk ik: 'jammer dat het uit is, net nu ik zo graag wil verder lezen'. Goed gedaan dus van Bronja! Het doet smachten naar het derde deel!
In dit tweede deel wordt er vaker van persoon gewisseld, maar ook van data. Dat vond ik in het begin wennen, soms werd er vanuit een personage verteld waarvan ik dacht: wie is het en waarom is het relevant voor het verhaal, maar natuurlijk komt uiteindelijk alles samen en is alles relevant. Geen rare omwegen en lijnen die niet relevant zijn voor het verhaal. Bronja doet dat meesterlijk. Tot in de puntjes is alles uitgewerkt. Een heerlijk boek! Ik zou nu al graag het derde deel lezen !