Benissa, is het tweede deel uit de serie “De mooie moorden” en een direct vervolg op Sara. Zelf heb ik het eerste deel niet gelezen. Dit boek start met een terug blik, maar gedurende het lezen miste ik toch wel af en toe achtergrond informatie. Het is dan ook aan te raden de boeken in de juiste volgorde te lezen!
'CytoSerum, een middelgroot farmaceutisch bedrijf in Londen, werkt in het geheim aan een geneesmiddel tegen de ziekte van Alzheimer. Wanneer de Duke, de eigenaar van een concurrerende multinational, lucht krijgt van dit (luctratieve) gegeven, doet hij een anoniem bod op CytoSerum.' Zijn aanbod wordt afgewezen en hij besluit grove middelen in te zetten. 'Hij geeft opdracht om Sara, sir Harris' dochter te ontvoeren, én om de twee drijvende krachten op hun R&D-afdeling te vermoorden; Jeremy Salisbury en Ambrose Garside.'
Benissa, voor intimi Nessy, is de hoofdpersonage. Het is een bloedmooie donkere vrouw die in haar jeugd zwaar getraumatiseerd is en werkt als huurmoordenaar. Haar doel is nu om alle mensen die haar ooit opdracht hebben gegeven om mensen te vermoorden om te brengen. Zodra ze op het punt staat om Ambrose te vermoorden staat ze opeens oog in oog met een oude vriend. Dit veranderd alles!
Het is boek telt bijna 450 bladzijdes, waarin spanning, actie, slachtingen en martelingen gedetailleerd worden beschreven. De verhaallijn is sterk en neemt je eerst mee naar het verleden van Benissa. Je ziet letterlijk voor je wat Le Bon beschrijft, je beleeft het mee en voelt de pijn. Ik heb regelmatig met tranen in mijn ogen zitten lezen! Via de geschiedenis van Benissa kom je in het verhaal van de vermiste Sara terecht. Het verhaal gaat in sneltrein vaart verder en je krijgt als lezer niet de kans om je aandacht te verslappen. Constant zijn er ontwikkelingen die je weer op scherp zetten.

Het boek met veel plezier gelezen, benieuwd naar het laatste deel “Naomi”!