Titel: Vonk
Auteur: Anita Terpstra
Uitgever: Cargo
Verschijningsdatum: 05 juli 2018
Genre: Thriller
Aantal blz.: 288


Over de auteur:
Anita Terpstra (Hallum, Friesland, 1974) studeerde journalistiek en kunstgeschiedenis. Ze debuteerde in 2009 met Nachtvlucht. Samen (2016) stond op de shortlist van de Gouden Strop. Haar thrillers worden ook uitgegeven in Duitsland en Frankrijk.

Achterflap:
In de balletwereld vormen de Nederlandse Mischa en de Russische Nikolaj een beroemd droompaar. Het auto-ongeluk waarbij hun dochtertje om het leven is gekomen, lijkt hen nog dichter bij elkaar te hebben gebracht. Maar dan breekt er brand uit in het huis waar ze tijdelijk wonen. Mischa en Nikolaj overleven het vuur, maar liggen beiden met zware verwondingen in het ziekenhuis. Als de politie de brand onderzoekt, is al snel duidelijk dat deze is aangestoken. Het geluk van het danspaar blijkt niet meer dan een zorgvuldig geconstrueerde leugen. Mischa beschuldigt Nikolaj ervan de brand te hebben gesticht. Op zijn beurt beweert Nikolaj dat Mischa hem wil vermoorden. Wie van de twee spreekt de waarheid? En wie liegt?

Mijn mening:
Vonk is een titel die op meerdere manieren uitgelegd kan worden. Vonk in de vorm van vuur, maar misschien is Vonk, in de betekenis van een vonk die overslaat nog wel passender.
Mischa en Nikolaj zijn beiden van mening dat hun werk als balletdansers voor alles gaat, zelfs voor nieuw leven als blijkt dat Mischa zwanger is.
Zelfs als hun dochtertje overlijdt bij een fataal auto ongeluk willen ze beiden zo snel mogelijk weer aan de slag, gewoon bizar.
Anita Terpstra vertelt met Vonk een realistisch verhaal, wanneer je als balletdanser beroemt wilt worden moet alles voor de roem wijken. Je vraagt je toch af of topsport wel gezond is? In mijn ogen niet. Ik denk dat de thema’s macht en jaloezie ook in de realiteit een belangrijke rol spelen tijdens het uitoefenen van topsport.
Zowel Mischa als Nikolai worden neer gezet als egoïstische persoonlijkheden met vooral aandacht voor zichzelf. Terpstra heeft met de uitwerking van deze personen een onderhuidse spanning maar zeker ook afkeer weten over te brengen. Met momenten walg je als lezer van beiden, ik hoef ze in ieder geval geen van beiden als vriend(in).
De schrijfstijl van Terpstra weet je van de eerst tot de bladzijde in haar greep te houden, zodra je start kun je niet meer stoppen. De wisselingen in de tijd maken het verhaal tot een mooi geheel, steeds wordt er een visje uitgegooid waardoor je nadenkt over het gedrag van zowel Mischa als Nikolai, vooral de korte hoofdstukken lezen erg prettig.
Tot de laatste bladzijde was ik als lezer in twijfel over de aanstichter van de brand, de spanning is daarbij geen moment verslapt.
De ontknoping was goed voorbereid al denk ik toch dat het hier niet bij zal blijven, volgens mij lukt het echt niet hier zo mee weg te komen. Vroeg of laat zal de fictieve winnaar toch nog door de mand vallen, of is dit iets wat ik hoop?
Vonk is een psycholgische thriller die je meesleept in een machtsspel op leven en dood.

Originaliteit: 5
Schrijfstijl: 5
Spanning: 4
Leesplezier: 5
Plot: 3
Psychologie: 5

Vonk krijgt van mij 4,5 sterren
Bianca