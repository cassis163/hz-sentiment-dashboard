Deze thriller neemt je mee aan Anna's hand tot het spreekwoordelijke eind. Prachtig geschreven met een kenmerkende woordkeus, te herkennen in Jennefer Mellink's overige schrijfsels. Na het uitlezen is het verstandig om het boek er nog eens rustig bij te pakken, want niet alleen in Anna's wereld is niets wat het lijkt... De lezer wordt meerdere malen op het verkeerde been gezet.
Deze thriller kruipt onder je huid, nestelt zich in je hoofd en al met al is het een boek dat je nog lang met je mee zal dragen. Letterlijk, omdat het boek niet weg te leggen is, maar ook figuurlijk blijven je gedachten bij het verhaal dat Jennefer Mellink realistisch neerzet.