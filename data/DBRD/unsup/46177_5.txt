Dit boek is een aanrader! Zowel voor zij die al aanvoelen dat ze anders in het leven willen staan, als voor diegenen die nog niet beseffen dat het misschien anders kan, met meer 'willen' en minder 'moeten'.

Elle Luna schrijft vanuit haar eigen ervaring, haar eigen sprong, gedreven door haar droom en passies. Dit maakt het heel concreet en waardevol. Prachtig hoe de vele visuele tips, citaten, beelden je ook letterlijk dwingen om tijdens het lezen even stil te staan bij je eigen leven, wensen en behoeftes. Ze lassen een pauze in waardoor de boodschap goed doordringt.

Fantastisch inspirerend boek! Ik ga alvast op zoek naar waar mijn passie ligt.