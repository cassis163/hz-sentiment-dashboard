In zomerliefde reist Izzy af naar het zomerse Corfu, na een mislukte relatie waarbij ze al haar vertrouwen is kwijtgeraakt. Ze logeert bij vrienden die er een huis hebben. Ook de (rijke) buurman is regelmatig aanwezig. Hij ontvangt ook een gast, een schrijver die gestalkt wordt.
Ligt er voor Izzy een vakantieliefde op de loer?

Het is een echt zomers boek, het tempo ligt laag en er gebeurt niet zo heel veel, behalve dan dat er diverse personages worden ge√Øntroduceerd, waarvan Baby Doll wel de opvallendste is.
Herkenbare personages die je meenemen naar het lome vakantiegevoel van een eiland in de zon. Door de vele personages is het afwisselend lezen, want de hoofdstukken zijn ook geschreven vanuit verschillende perspectief.

Ook al gebeurt er niet zo veel op het eiland, toch wordt er langzaam een spanning opgebouwd, zowel op het gebied van liefde, als wel een werkelijk stukje spanning, dat op het einde een climax bereikt. Dan sluiten ook de verhaallijnen af en is het einde van de zomer bereikt.

Erica James maakt het de lezer niet te moeilijk, ze heeft een fijne schrijfstijl, waardoor ze in dit boek het zomergevoel van een zomerliefde goed weet over te brengen. De personages komen goed tot leven, evenals het zeer ontspannen leven van de vakantie bewoners op een zonnig eiland. Helaas zit er enig cliche in, waarbij de mannen toch hard moeten werken om hun fortuin op peil te houden en de dames vooral mogen en moeten genieten.

Een roman zoals een zomerse roman moet zijn, vol zon liefde en een beetje spanning. Zomerliefde heeft het allemaal.