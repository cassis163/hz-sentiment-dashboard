Bij het zien van de cover van het tweede deel van de inmiddels tot negen delen uitgegroeide "Sniper serie" van Jack Coughlin verwacht je hard boiled sniper verhaal en dat is ook wat je krijgt.

Coughlin (VS,1966) is een gepensioneerde sergeant uit het USMC (Marines) die zich na zijn sucsesvolle carrière als "sniper" heeft toegelegd op het schrijven van boeken die zich afspelen rond de zeer begaafde en bijna mythische sniper Kyle Swanson.

Het verhaal in Onder Schot voert ons naar het grensgebied tussen Iran en Irak waar al jaren aan een geheim project wordt gewerkt om een werkelijk gruwelijk chemisch wapen te ontwikkelen. Een belangrijke rol is er weggelegd voor een vele jaren voorbereide slapende "asset" Juba, die actief wordt gemaakt door de hoogste top in het moslim terroristische engagement.. Deze Juba, in werkelijkheid de Brit Jeremy Mark Osmand, en de voormalige top sniper van de Britten leidt persoonlijk de missie om dood en verderf te zaaien in steden in de westerse wereld middels het in het geheim ontwikkelde chemische strijdmiddel. Uit zijn tijd van gezamenlijke training met de Amerikaanse snipers heeft hij nog een rekening openstaan met de enige man die hem ooit verslagen heeft, namelijk Kyle Swanson. Een angstaanjagend kat en muis spel is begonnen.

Zoals gezegd het boek biedt wat je ziet, No nonsense actie, opgeleukt met redelijk wat technische beschrijvingen van het hypermoderne wapengeweld waarmee de heren de strijd aangaan. Alle clichés komen natuurlijk voorbij met de nimmer aflatende patriottische en superieure Amerikaanse inborst op de voorgrond, boek raakt soms de verhaallijnen in bv "the sum of all fears" van Clancy of "het spel van de Leeuw" van DeMille. Als je daar doorheen kan kijken biedt het boek je wel gewoon een aantal uren plezier en leest als een spannende militaire actiefilm.Oorah!!!

Eindoordeel 3 ster

Spanning 3***
Plot 3***
Leesplezier 4****
Schrijfstijl 4****
Originaliteit 2**
Psychologie 2**