Het lichaam van een jonge vrouw wordt gevonden en al snel blijkt het om de als vermist opgegeven dochter van een rijke zakenman te gaan. Inspecteur Erika Foster is na een periode van rouw om haar man Mark op de zaak gezet. Ze stort zich met volle overgave op de zaak maar blijkt ook haar verleden nog met zich mee te dragen.

Een thriller zoals een thriller hoort te zijn.
Goed uitgewerkte personages, korte hoofdstukken die makkelijk lezen en een zeer onverwachte dader die ik echt niet aan zag komen.
Ik zal zeker verder gaan met deze serie.