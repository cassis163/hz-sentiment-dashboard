Een jonge erfgename worstelt met een verlies dat ze zeven jaar geleden heeft geleden in De Vrouwe van Myrdin. Op een open manier wordt de lezer in het verhaal betrokken, doordat het hoofdpersonage Airys een eigenzinnig karakter heeft. Ze is daarnaast ook heel betrokken en behulpzaam, blijkt snel. Dit maakt haar tot een sprankelend personage en past daardoor bij haar medepersonages, welke stuk voor stuk opvallende karakters zijn. De mythische en karakteristieke beschrijvingen maken het niet te ingewikkeld en brengt een bepaalde, sprookjesachtige sfeer in de verhaallijn. Het boek is daarom zeer geschikt voor jonge lezers. Op een traditionele manier wordt er naar een goed einde met een logische plot gewerkt, wat tegelijkertijd niet te ouderwets aandoet. Van deze auteur willen we in de toekomst ongetwijfeld meer zien.