Fantastisch debuut! De schrijver maakt één klein foutje waardoor ik vrij snel in het begin al wist "whodunnit", máár omdat je het niet zeker weet was het niet erg. Daarnaast is het boek zo spannend dat je het ook regelmatig vergeet. Voor een debutant vond ik de personages erg goed uitgewerkt, je leert de karakters en het uiterlijk meteen al goed kennen waardoor je erg snel "in" het verhaal zit compleet met associaties, knap gedaan. Werkelijk afgrijselijke gebeurtenissen, ín en ín slecht. Desondanks is er ook ruimte voor ontroering, en ergens in het boek stonden zelfs de tranen in mijn ogen. Cody McFadyen is pas nummer drie van de hónderden auteurs die dat voor elkaar heeft gekregen. Hulde, chapeau! Thrillerfans móeten dit boek gewoon lezen! Ik heb nummer twee al op de NTL stapel liggen en ik moet me bedwingen die niet nu al te gaan lezen!