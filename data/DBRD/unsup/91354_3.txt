Een boek vol cynisme, dat desondanks niet vervelend wordt , maar grappig blijft. Ook een boek waarin de spanning opgevoerd wordt. Ik wilde naar de finale, de einduitkomst. Wat gaat er gebeuren en wat gaan de beide echtparen in dit boek doen met hun dilemma's? De hoofdpersonen blijven trouwens een lachwekkend oppervlakkige rol spelen in dit boek, wat de cynische ondertoon benadrukt.
Een bijzondere manier van schrijven, vond ik. Toch krijgt dit boek maar 3 sterren van mij. Gek is dat toch. Literatuur laat bij mij vaak een zodanig leeg gevoel achter dat ik niet echt genieten kan en ik verbaasd ben over de lovende recensies. Leuk om kennis genomen te hebben van deze schrijver. Toch ook enigszins zwaar door de beschreven gebeurtenissen en het dilemma. Misschien nog eens een ander boek lezen van deze schrijver? Ik zie wel.