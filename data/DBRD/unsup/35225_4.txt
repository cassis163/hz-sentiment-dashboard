Voor een opdracht voor Engels moet Laurel een brief schrijven aan een overleden persoon. Haar zus is pas overleden en ze schrijft aan verschillende sterren waar ze samen een band mee hebben. In de brieven schrijft ze zoveel persoonlijke dingen dat je langzaam aan een beeld krijgt van wat er is gebeurd en hoe Laurel daar mee omgaat. Het maakt het boek uniek, omdat het echt alleen uit de brieven bestaat en niet het verhaal eromheen. En ik heb het gevoel dat ik het verwerkingsproces van Laurel heb meegemaakt. De tranen staan nu in mijn ogen.