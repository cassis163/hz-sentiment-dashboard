‘Georgia’s kooklessen’ is een leuk en vlot geschreven verhaal. De passie voor het eten dat Georgia heeft, laat Jenny Nelson door het gehele boek klinken. Je krijgt tijdens het lezen zelf haast zin om uitgebreid te gaan koken en te gaan eten.

Als Georgia in Toscane is, worden bepaalde Italiaanse zinnen niet vertaald. Door de reacties die er na die desbetreffende stukken is, weet je wel wat er ongeveer gezegd wordt. Wat mij betreft, had dat allemaal ook vertaald mogen worden.

De titel dekt niet helemaal de lading van het boek. Als je deze titel leest, heb je andere verwachtingen hoe het boek zal verlopen dan dat uiteindelijk het geval is. Maar dat neemt niet weg dat ‘Georgia’s kooklessen’ een heerlijk luchtig verhaal is. Ideaal om op een warme zomerdag of tijdens je vakantie te lezen.