Op een feestje voelt Moira zich meteen aangetrokken tot Finn, ook al is hij daar met een andere vrouw. Ze kan het daarna niet laten om informatie over hem in te winnen, en al spoedig weet ze waar hij woont, en wat zijn achtergrond is.
Dagelijks gaat ze haar rondje rennen, langs zijn huis, om 'per ongeluk' met hem in contact te komen. Op een goede dag is het raak, en raken ze verder aan de praat. Een bijzondere romance ontstaat tussen Moira en Finn. Het contact tussen beiden is zeer intens. Toch vraagt Moira zich af hoe het komt dat zij zo goed bij elkaar passen en dat hij precies lijkt te weten hoe hij haar voor zich zich kan winnen.
Het verhaal wordt eerst verteld door Moira. Als lezer besef je dat er iets vreemds aan zit te komen maar je kunt er aanvankelijk je vinger niet echt op leggen. Ongeveer halverwege komt er een twist in het verhaal.Finn neemt het over en vertelt hun liefdesverhaal van zijn kant. Dan komt er meer helderheid in het verhaal.

Het idee is heel origineel, hoewel niet nieuw. Maar Stefan Tetelepta giet het wel in een heel erg mooie vorm. Het is een prachtig verhaal. De gevoelens van zowel Moira als Finn zijn zeer goed beschreven. Vanaf het begin zat ik meteen in het verhaal. Ik heb van de eerste tot de laatste letter genoten. Het einde bleef wat open, en voor mij een beetje onbevredigend, daarom vier sterren. Ik hoop zo dat hier een vervolg op komt. Ook toekomstig werk van deze schrijver zal ik graag lezen, ik ben heel benieuwd naar wat hij allemaal nog gaat produceren.
Dit verhaal zal zeker een tijdje blijven hangen.

Bedankt dat ik je e-book mocht lezen. Ik zal het graag op jouw verzoek ook delen met eenieder die het graag wil lezen.