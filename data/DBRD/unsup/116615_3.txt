Nachtstad vertelt het verhaal van Erlendur en zijn nachtdienst bij de politie. Het overlijden van zwerver Hannibal kan hij niet van zich afzetten, en hij gaat zelf op onderzoek uit.
Auteur Indridason slaagt erin zijn personages realistisch en boeiend te maken. Hun achtergrond, waaronder die van hoofdpersonage Erlendur, wordt beetje bij beetje meer onthuld. Indridason staat hoog aangeschreven, en zijn vlotte schrijfstijl verklaart waarom. Je leest vlot door de hoofdstukken heen. Al mist het boek wel wat spanning. Het boek staat omschreven als een literaire thriller, maar wordt nooit echt spannend.
De plot wordt echter mooi weergegeven, en de lezer wordt regelmatig op het verkeerde spoor gezet. Dat maakt het verhaal best boeiend. Het ganse verhaal leest vlot al is het soms wel wat moeilijker met de vele IJslandse benamingen. Soms ontbreekt een bijkomende omschrijving bij deze vreemde namen. Waardoor de lezer niet onmiddellijk weet wat de schrijver juist bedoelt.
Het boek heeft de typische donkere sfeer die we in de meeste Scandinavische boeken vinden. Een aanrader als je graag vlot door een boek leest. Een groot minpunt is de spanning die ontbreekt in het verhaal.