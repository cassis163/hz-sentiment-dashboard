Tomorrow verteld over de liefde tussen een hond en zijn baasje. Het begint met de jaren in het begin van zijn leven. Vervolgens kom je in VenetiÃ« waar Tomorrow wacht op zijn baasje die hij 127 jaar geleden kwijt raakte. Er gebeurd iets waardoor hij besluit zelf op zoek te gaan naar zijn baasje.
Het verhaal is prettig om te lezen. Je leest door de ogen van de hond, maar hier hoefde ik persoonlijk niet aan te wennen. Het enige wat jammer hieraan is, is dat Tomorrow niet altijd het volledige verhaal weet. Het is leuk om te lezen hoe hij tegen mensen aankijkt. Maar wat er echt aan de hand is snapt hij niet. In het boek worden bijvoorbeeld meerdere oorlogen en koningen besproken. Maar daar lees je maar oppervlakkig wat over, aangezien je alleen maar leest wat Tomorrow weet.
Het verhaal was niet helemaal wat ik verwacht had. Ik had namelijk verwacht dat Tomorrow op zijn zoektocht door heel Europa reist. Dat is niet helemaal het geval. Hij reist in zijn leven door heel Europa, maar tijdens de zoektocht reist hij maar door een klein deel van Europa. Het verhaal gaat ook niet per se over deze zoektocht, maar een klein deel van het verhaal is hij echt op zoek.
Toch heb ik het boek met veel plezier gelezen. Het verhaal is mooi geschreven en ik kon me helemaal voorstellen hoe alles eruit zag. Af en toe kon je lachen en soms moest ik bijna huilen. Tomorrow zelf maakt voor mijn gevoel niet veel groei door, maar dat maakt niet uit, de liefde die Tomorrow voor zijn baasje voelt is groot en dat is het belangrijkste.