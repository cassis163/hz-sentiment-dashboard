Jij zegt het gaat over het beroemdste liefdespaar uit de moderne westerse literatuur: Sylvia Plath en Ted Hughes. Palmen geeft Ted Hughes de stem waarmee hij eindelijk zijn verhaal kan doen.

"En dan was zij de broze heilige, ik de brute verrader.
Ik heb gezwegen.
Tot nu."

Ook voor lezers zonder voorkennis van de dichters Plath en Hughes is dit boek een boeiend relaas over menselijke verhoudingen op het scherpst van de snede.

Het prachtige aan dit boek is dat je als lezer meteen wordt ingepalmd door de stem van Ted Hughes. Deze is zo krachtig dat je vergeet dat dit eigenlijk de stem is van de schrijfster. Het verhaal grijpt je aan.