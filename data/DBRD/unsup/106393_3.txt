Voor het eerst gaat Barbara met haar vriend Robbert en haar zevenjarige zoon Rens een weekje op vakantie naar de Ardennen. Robbert is uitgever en een van zijn schrijvers woont daar. Hij attendeert hen op een goed vakantieadres. Barbara heeft er zin in. Na moeilijke jaren en een vervelende scheiding is ze echt weer toe aan een ontspannende vakantie.

De schrijver woont op steenworp afstand en uiteraard zoeken ze hem op. Hij weet Barbara te vertellen over de vermissing van een meisje in de omgeving. Voor hem een inspiratiebron om zijn nieuwe boek te schrijven. Helaas wil dit nog niet echt vlotten na een over succesvol debuut. Wanneer Robbert nog even met zijn werk bezig wil en bij Rens de verveling toeslaat, trekken Barbara en de schrijver er samen op uit met Rens en bedenken ze een spannend spel op basis van de zaak van het vermiste meisje. Rens gaat helemaal op in het spel, maar is het wel een spel?

‘Dagboek uit de rivier’ wordt geschreven vanuit het perspectief van de schrijver (de ik-figuur). Mede door de geheimzinnigheid van deze persoon wordt het verhaal toch wat spannend. Heel bijzonder dat hij kan vertellen over situaties kan vertellen waar hij niet bij was.

Ondanks dat het verhaal langzaam voortkabbelt en er eigenlijk weinig gebeurt weet Frederik Baas met subtiele prikkels de lezer toch te boeien. De spanning wordt goed opgebouwd en leidt uiteindelijk tot een verrassende ontknoping.