We maken in het boek kennis met de 17 jarig Arjan, welke van school een stage dient te lopen. Hij heeft hier eigenlijk geen zin in maar wordt toch bij het plaatselijke verzorgingshuis geplaatst. In dit verzorgingshuis maakt hij kennis met de bejaarde mevrouw Drenth. Hij raakt verwikkeld in een situatie waarbij diverse bewoners onder verdachte omstandigheden sterven. Samen met mevrouw Drenth probeert hij de dader te ontmaskeren, maar op de achtergrond blijft de vraag aanwezig; is dit serieus of heeft mevrouw Drenth last van dementie of speelt haar dubieuze verleden parten? Ook spelen de problemen welke de ouders van Arjan in hun relatie beleven een rol in het verhaal. Al met al een leuk YA boek voor lezers vanaf circa 13 jaar. Ik had het boek in 2 dagen uit want het trekt toch zo dat je de uitkomst van het verhaal wilt weten.
Wederom een mooi geschreven verhaal van Helen Vreeswijk, zeker een aanrader!