Mabel is net zoals zoveel meisjes. Een onopvallende verschijning uit een heel gewoon gezin. En eigenlijk niet eens zo erg gewoon. Dat ze bijvoorbeeld gaat studeren is al bijzonder, veel liever hadden haar ouders haar in de rol van werkende vrouw in hun bedrijf gezien. En gaandeweg het verhaal blijkt wel vaker dat haar familie niet helemaal spoort. Maar Mabel heeft geluk, krijgt een beurs voor een goede universiteit. En daar krijgt ze Ev als kamergenote. Een heel ander verhaal. Ev komt uit een stinkend rijke familie met een supergroot landgoed. En in plaats van haar zomervakantie bij een suffe tante door te brengen gaat Mabel mee met Ev naar dit landgoed en die superrijke familieleden. En dan begint het spel pas goed. Mabel wilt er echt wel bij horen maar tegen welke prijs verkoop ze haar ziel? En waar legt ze de grens van het aanvaardbare? Mabel vraagt het zich allemaal af in de maanden dat ze op het Landgoed verblijft. En dat ze uiteindelijk een beslissing moet nemen als ze achter alle duistere familiegeheimen is gekomen is onvermijdelijk.
Het verhaal bouwt zich uiteindelijk op tot een climax. En die is best wel spannend. De afloop wil je dan ook koste wat het kost weten, ook al zou je er bijna de trein voor missen.