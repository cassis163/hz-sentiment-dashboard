Een beer van een man met het geheugen van een olifant en een peperkoekenhart, dat is nog de beste omschrijving voor ex-rechercheur Amos Decker. Hij heeft het ergste meegemaakt, na een shift op zijn werk komt hij thuis en vindt zijn vrouw, dochter en zwager vermoord in zijn huis. Zijn eerste instinct is er een eind aan te maken. Toch doet hij dat niet. Hij probeert verder te gaan met zijn leven, maar het lukt niet. Hij wordt ontslagen, verliest zijn huis en zijn waardigheid. Er wordt geen dader gevonden.

Twintig jaar later geeft ene Leopold zich over aan de politie en biecht de moorden op. Amos praat met de man en is niet overtuigd dat hij de dader is.
Er wordt iets in gang gezet dat lang, heel lang voorbereid is. Het draait allemaal om Amos Decker, de man met het geweldige geheugen, die zich alles herinnert, ieder gezicht, ieder gesprek. Maar dit herinnert hij zich niet. Wat heeft hij gedaan om dit over zich en de stad af te roepen?

Geweldige thriller, heerlijke hoofdpersoon waar je alleen maar sympathie voor kan voelen.