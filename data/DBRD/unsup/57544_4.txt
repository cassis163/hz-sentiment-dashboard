Het opgroeien van de hoofdpersoon is behoorlijk complex maar wordt op een luchthartige manier opgeschreven waardoor het erg aangenaam leest. De schrijfstijl is kort maar krachtig en met humor. Naar gelang het verhaal vordert, wordt de tragiek van de hoofdpersoon pas echt zichtbaar. Vooral de jong gestorven moeder heeft hierin een groot aandeel gehad.
Bijzondere ontroering is er in het laatste hoofdstuk. Wat wordt het sterven van de moeder prachtig beschreven, van heel nabij maar zonder enig sentiment. Heel knap.