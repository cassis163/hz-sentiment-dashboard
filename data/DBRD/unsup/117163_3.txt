“Hond in een kegelspel” mocht ik lezen van Uitgever Schrijverspunt om te recenseren.

De cover van dit boek is natuurlijk prachtig met het een mooi Venetiaans masker en gouden letters, die ik persoonlijk bij het prachtige masker iets sierlijker had gezien, maar desalniettemin tegen de zwarte achtergrond een mooi contrast.

Het boek beschrijft vooral het leven van Anna, een joviale dame van in de vijftig die samen met haar buurvrouw Marie een vreedzaam en gezellig leven leidt in het Vlaamse Kempen. Ze heeft een zus, Sien, en een nichtje, Siens dochter die regelmatig gezellig bij haar tante komt eten. Als Marie zich ineens erg terugtrekt en Anna haar buurvrouw niet zo heel vaak meer ziet en haar nichtje Eline die bij de politie werkt, ook nog eens bij Anna informeert naar Marie haar doen en laten, gaat Anna op onderzoek uit. Hierdoor raakt Anna in zaken verwikkeld waar ze zich beter buiten had kunnen laten. Als Anna na een woelige tijd wil gaan ontspannen met haar zus Sien in Venetië (een reis die Sien heeft gewonnen en met haar zusje wil doorbrengen) genieten ze met volle teugen. Ondanks alle gebeurtenissen en voorzichtigheid raken ze ook in Venetië verzeild in zaken waar ze achteraf liever niets mee te maken zouden willen hebben.

Doordat ik een periode had van enorme concentratieproblemen had ik wat moeite om door het boek heen te komen omdat er mijnsinziens niet echt heel erg veel oplopende spanning in het boek zat wat mijn aandacht genoeg kon vasthouden om in één ruk door te lezen. De verhaallijn echter vond ik heel erg leuk en intrigerend en ik heb ook genoten van de kranige dame die zich niet zomaar op de kop laat zitten!

Al met al heb ik het boek met plezier gelezen en zou ik het boek zeker aanraden aan anderen die een heerlijk ontspannend boek willen lezen of een lees dip hebben. Wat namelijk ook erg leuk is in dit boek zijn de historische feitjes van Venetië die erin zijn opgenomen. Zo leer je nog eens iets wat je niet wist over deze stad als je er zelf nog nooit bent geweest