Nadat ik deel 1 had gelezen “spelen met vuur” was ik razend benieuwd naar dit tweede deel. De auteur is iemand die onder pseudoniem schrijft in verband met haar werk, maar daardoor durft deze auteur misschien wel wat verder te gaan qua erotieke verhaallijn. Er komen passionele seks scenes voor, maar laten we vooral de verhaallijn niet vergeten, die is echt heel goed. Deel 2 is trouwens goed alleen te lezen want dit deel begint met het beschrijven van alle personages uit deel 1. Daarna lees je een klein stukje over wat er gebeurde in deel 1 en het laatste stuk uit deel 1 wordt dan herhaald in deel 2. Dit alles in beknopte vorm, dus je kunt het boek zo open slaan en beginnen, alleen zou ik zeggen pak eerst deel 1 om echt in het verhaal zelf te komen en te voelen en begrijpen wat er aan vooraf ging.

Luci King is getrouwd met Benjamin (Ben) King, alleen is het huwelijk niet meer wat het geweest is. Benjamin is druk met zakelijke dingen en zijn telefoon en heeft totaal geen tijd voor zijn gezin. Joshua (Josh) King, de broer van Ben, die een poosje in de gevangenis heeft gezeten en nu bij zijn broer en schoonzus op een zolderkamer woont, helpt Luci met de twee kinderen, Oliver en Sophia. De relatie tussen Luci en Joshua is alles behalve platonisch en de twee worden steeds verliefder op elkaar, ze moeten dit goed verborgen houden.

Wanneer Joshua ontdekt dat Benjamin een geheim met zich mee draagt, kan hij Ben daarmee chanteren en zorgen dat hij niet uit huis wordt gezet, want Ben merkt toch wel iets van de aantrekkingskracht tussen zijn vrouw en broer en het lijkt hem beter dat Josh uit zijn huis verdwijnt.

Luci die een turbulent leven achter de rug heeft en getemd door Benjamin nu een stabiel leventje lijdt, raakt steeds meer aangetrokken door Joshua, die ook een moeilijk leven achter zich heeft. Waarom wordt Joshua niet geaccepteerd als jongste telg in de familie King, wat is er voorgevallen in zijn jeugd waardoor Joshua zich niet kan binden. Vragen die beantwoord worden tijdens een feestje bij de familie King thuis en die mij kippenvel bezorgde. Joshua hoort dingen die hem zo kwetsen dat hij een besluit neemt. Luci en Ben zien dit totaal niet aankomen. Een roman met een steen goed verhaal, heerlijke erotische scenes, een boek dat je niet kunt weg leggen. Ik denk nu het eind plot van de serie te weten, maar dat kan natuurlijk nog alle kanten opgaan, want dat het voorlopig nog niet klaar is met de King familie dat staat vast. Eind van het jaar is deel 3 klaar en ben echt reuze benieuwd. In ieder geval ben ik fan van deze onbekende Olivia Lewis.