Bij de aanbeveling over dit boek stond dat het geschikt zou zijn voor fans van o.a. Sophie Kinsella. Hierdoor (en ook wel een beetje door de cover) verwachtte ik een fris, vrolijk en misschien zelfs wel hilarisch boek. Dit alles bleek niet zo te zijn. De sfeer is eerder melancholisch en soms ronduit triest. Het verhaal is geschreven in een prettige, vlot leesbare stijl. Minder vlot was de opeenvolging van gebeurtenissen, het verhaal is traag. Soms kan dit een meerwaarde hebben voor een boek, maar in dit geval heb ik die meerwaarde niet kunnen ontdekken.
Ik heb het boek verder graag gelezen, maar het heeft niet voldaan aan de verwachtingen die ik had.