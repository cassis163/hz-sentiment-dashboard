Na de dood van Appie was hethelemaal afgelopen met de Cock, met C-o-c-k dacht ik.

Maar gelukkig heeft Peter Römer het schrijven overgenomen. Hij had al eerder scripts geschreven voor de televisieserie waarin zijn vader , Piet Römer, de Cock zo schitterend neerzette.

Tot mijn zeer grote vreugde zet Peter de boekenreeks voort en doet dit voortreffelijk. Appie had op den duur standaard zinnen en fragmenten die je op den duur oversloeg, maar de nieuwe reeks is heerlijk om te lezen en je ziet als het ware de televisieaflevering voor je.
Ook dit nieuwe boek verloopt weer volgens vertrouwd recept en als er weer een nieuwe aflevering verschijnt dat leg ik alles opzij en trek ik er 2 avonden voor uit.

Ook dit boek leest gewoon heerlijk weg en verveelt geen moment.
Daarom 4 sterren .

En... Een nieuwe speelfilm is onderweg plus een serie op televisie. Piet Römer is onvervangbaar. Heel goed dat ze gekozen hebben voor een jonge de Cock die bij het begin van zijn carrière bij de recherche opgepikt wordt.

Van harte aanbevolen.