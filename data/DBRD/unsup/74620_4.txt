Dit boek is het verhaal van een Amsterdamse elitefamilie door de eeuwen heen. Het is tegelijk het verhaal van de stad en de tijdgeest, van ambities en beperkingen, van grandeur en de eeuwige angst voor de neergang. Het portret van Jan Six geldt als het mooiste dat zijn vriend Rembrandt ooit maakte en hangt nu nog steeds in het familiehuis in Amsterdam aan de Amstel. Geert Mak krijgt vanJan Six toestemming om in het huis van de familie alle spullen te lezen en te bestuderen. Hij beschrijft zijn kennismaking met het huis en interieur van de familie Six zeer sfeervol. Het is een familie met heel veel geschiedenis en het hun huis is het enige familiehuis in de wereld waar nog twee voorouderlijke portretten hangen van de schilder Rembrandt. Het boek meer dan 400 pagina’s dik lees je niet in een middag uit; het is immers een familiegeschiedenis over een periode van 5 eeuwen. Bijna alle mannen in de eerste lijn heten Jan; Jan Six de 12de werd geboren in 2013. Ook hebben veel Jan Sixen een bijnaam van Geert Mak gekregen, zoals ‘de rentenierende Jan’ of ‘de 19de-eeuwse Jan’. Dit vertelt natuurlijk als iets over hun karakter. De titel van het boek is ook een aanduiding voor de inhoud, het boek vertelt de geschiedenis van de levens van een aantal mannen in een familie die de naam Jan Six dragen. Hun levens zijn verbonden met de stad Amsterdam. Ook in dit boek tracht Geert Mak weer de geschiedenis voor ons helder te maken en in dit boek is dit niet alleen de geschiedenis van een rijke Amsterdamse familie door de eeuwen heen, maar ook onze Vaderlande geschiedenis. Beiden worden op een heel prettige manier vertelt. Ik heb dit boek dan ook met heel veel plezier gelezen.