Marleen Ekelmans is erin geslaagd een pakkend verhaal neer te zetten. De personages worden uitstekend uitgewerkt. Je leert ze echt kennen. Ook de erotische scènes, alhoewel expliciet beschreven, worden toch met de juiste ingetogenheid, haast op serene wijze verwoord. Hoezeer degenen die ze vertrouwt haar kwetsen, is indringend. Je raakt echt verontwaardigd. Dat doet de schrijfster goed. De samenhang tussen lijden en het creatieve proces heeft Marleen ook goed begrepen. De parallel die tussen de serie schilderijen die het hoofdpersonage Sofie maakt over de heksenvervolging in de middeleeuwen en de gebeurtenissen en voorvallen die haar overkomen, vind ik ronduit mooi. Dat geeft een extra dimensie aan het verhaal. Het eind is gruwelijk op zijn Ekelmans en precies goed gedoseerd en spannend. Het is een eigentijds verhaal en bestemd voor een bepaalde doelgroep. Dat neemt niet weg dat veel oudere lezers er ook van kunnen genieten, zoals ik bijvoorbeeld: een vierenzestigjarige man met veel leeservaring. Ik kan ‘fatale klik’ van harte aanraden. Van mij krijgt Marleen en haar fatale klik vijf sterren *****