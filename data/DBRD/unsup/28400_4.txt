Ik heb dit boek mogen lezen in de leesclub van Hebban. Het is het eerste deel van een trilogie waarin je kennis maakt met Will Jaeger. De hoofdpersoon leer je gedurende het boek steeds beter kennen, waardoor je leert dat hij een hele historie met zich meeneemt. Het ene deel van de historie kun je beter volgen dan het andere deel en ook niet altijd maakt Will de meest logische keuzes in het verhaal.
Toch blijft het boek je boeien, de schrijfstijl is vlot en leest prettig weg. Ernaast is het verhaal een mooie thriller. die zich voornamelijk afspeelt in de jungle van het Amazone-regenwoud. Je moet wel houden van schrijvers zoals Clive Cussler, waar ik gelijk aan moest denken tijdens het lezen van dit verhaal. Ik wil niet veel weggeven over het plot, maar de link met de tweede wereldoorlog en Nazi-Duitsland is spannend en goed uitgewerkt. Het enige nadeel is dat je aan het eind van het verhaal beseft dat je pas klaar bent met deel 1 van de trilogie....
Een ideaal boek voor op het strand of in het vliegtuig. Of voor lekker voor het slapen gaan op je nachtkastje.

Over de schrijver: Ik heb maar weinig aflevering van Bear Grylls op Discovery gezien, maar met dit boek laat hij zien dat hij een goed verteller is. Ik ben benieuwd naar deel 2 en 3.