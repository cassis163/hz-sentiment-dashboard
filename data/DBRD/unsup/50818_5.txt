Het vierde en het laatste deel ‘onweerstaanbaar’ van de ‘Flight & Glory’ heb ik in mijn boekenkast staan! Rebecca Yarros is de te gekke auteur van deze prachtige NA-serie.

Het verhaal gaat verder waar deel 1 ‘onverminderd’ is geëindigd.
Ember heeft al heel wat achter de rug. Ze is haar vader, tijdens zijn missie in Afghanistan verloren. Toen ontmoette ze Josh. Ze word ongepland hopeloos verliefd. Terwijl ze helemaal niet een relatie wilde met een militair.
Want militairen worden uitgezonden. En dat is exact wat er gebeurd. En het land waar Josh heen gaat? Juist, Afghanistan.

Ember en Josh moeten negen maanden zonder elkaar.
Hun relatie word gelijk op de proef gesteld.
En het is maar de vraag of Josh überhaupt wel terugkomt…
Embers vader kwam namelijk ook niet terug. Hoe moet ze weer vertrouwen krijgen dat het allemaal goed afloopt?
Als lezer word je hierin meegesleept, gelijk vanaf de eerste bladzijde is het spannend. Yarros heeft op een mooie manier een spannende draai aan het verhaal weten te geven. Je ogen komen niet meer van het papier af.
Want hoe worstelen Josh en en Ember zich door deze harde werkelijkheid heen? Er gebeurt van alles, niet één keer is het saai. Ember moet moeilijke keuzes maken. Josh heeft van alles te verwerken en wil Ember zijn ellende besparen. Gewoon samen zijn lijkt hun niet gegund.

Af en toe gaat het verhaal te snel. De tijd waarin ze elkaar moeten missen lijkt te vliegen. En als Josh en Ember bij elkaar zijn staat de tijd stil. Maar dat bederft het verhaal niet heel erg. Alsnog voel je als lezer zo mee met Ember en Josh. Ik kreeg een brok in mijn keel. Hoe kan dit ook anders, Yarros is zelf vrouw van een militair en weet precies waar ze het over heeft. De aangewezen persoon om zo’n pittig verhaal als dit te schrijven.

“Jij en ik…tegen de wereld”. Éen van mijn favoriete quotes uit het boek.
Josh en Ember vechten samen tegen de harde werkelijkheid en doen er alles aan om hun relatie staande te houden. Ze hebben een liefde voor elkaar die niet te weerstaan is. Het spat van de bladzijdes af.
En ondertussen weet Yarros ook de verhaallijnen van de andere personages (Paisley, Jagger en Will) uit de eerdere boeken, boeiend te brengen., waardoor je als fan ook te weten komt hoe het verder gaat met hen. Ze spelen een grote rol in Josh en Ember leven. Hierdoor word je aangenaam verrast!

Ik geef boeken niet snel alle sterren die er zijn, maar dit viel nu niet te weerstaan ;)