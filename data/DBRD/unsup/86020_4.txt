Ik vroeg me af waar dat bedrog dan uit zou bestaan. Dat is niet in een paar woorden uit te leggen, het is beter om dit fantastische boek te lezen. Ik heb bewust gekozen voor het woord 'fantastische' omdat vooral op het eind mysterieuze dingen gebeuren in Quisco, die ik niet kan verklaren. Daniëlle Hermans heeft een goede roman afgeleverd, die lekker vlot leest door de korte zinnen en het goed te volgen verhaal dat verteld wordt door de hoofdpersoon Evander.

Op het eind van hoofdstuk 29 staat een overpeinzing, waarbij ik me afvroeg; waar gaat het toch over? Maar dat werd duidelijk gaandeweg het verhaal.
Toen het me duidelijk geworden was, kon ik alleen maar bedenken dat ik het boek nog een keer goed moest lezen, want ik had een verkeerde indruk van iemand gekregen. Ik vertel niet van wie.

Ik vind dit een spannende roman, omdat ik tijdens het lezen benieuwd bleef naar nóg meer nieuwe ontwikkelingen, die er ook kwamen. Ik werd niet teleurgesteld. Wat is waar en wat is niet waar in dit verhaal? Evander komt zichzelf tegen en hij leert zichzelf steeds beter kennen. Maar bevalt het hem ook wat hij ontdekt?
Lees het zelf in 'Het bedrog van Quisco.'