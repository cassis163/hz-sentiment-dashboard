Geen recensie, maar enkel mijn mening over seriepersonage Eve Duncan.

'Het gezicht van de dood' is het eerste boek in de serie met Eve Duncan als protagonist. Zij is forensisch sculpteur, wat wil zeggen dat ze gezichten reconstrueert op basis van schedels. Ze is lang en mager, heeft roodbruine haren en draagt een brilletje met metalen montuur. Na de verdwijning/dood van haar geliefde dochtertje Bonnie heeft ze gezworen dat niemand ooit nog een slachtoffer van haar zou maken. Ze is intelligent, heeft mensen snel door en weet daardoor de juiste beslissingen te nemen. Dat doet ze ook wanneer ze in dit eerste verhaal serieus op de proef gesteld wordt en voor haar leven en dat van de mensen rondom haar moet vrezen. Eve Duncan is een sterke, zelfstandige dame die weet wat ze wil, dat spreekt me absoluut aan. Na de traumatische ervaringen uit het verleden, durft ze echter niet meer te leven, ze laat geen mensen toe en leeft enkel nog voor haar werk. Maar dan is daar Logan, en ondanks de miserie waar hij verantwoordelijk voor is, voelt ze weer dat ze leeft. Ooit durft ze hopelijk toe te geven aan haar liefde voor FBI-agent Joe. Interessante ontwikkelingen liggen in het verschiet, zoveel is duidelijk, Eve Duncan krijgt een lachend gezichtje.