En zo begint het alweer zevende deel uit de reeks. Ook dit deel is weer een heerlijke mix van stukjes actie, info en geschiedenis. Berry weet waar hij het over heeft en doet gedegen research voor zijn boeken wat je ook kan merken aan het eindresultaat van het verhaal. Plaatsen worden goed beschreven, stukjes geschiedenis op waarheid gebaseerd.

Zijn personages worden levendig beschreven en voor de echte fans is de introductie van Cotton Malone en Cassiopeia Vitt dan ook niet meer nodig en achterwegen gelaten in het verhaal. Maakt het dus wel zaak om als beginnende lezer de boeken op volgorde te lezen anders mis je al snel de onderlinge relatie tussen de personages.

De plot zit goed in elkaar en ondanks dat het verhaal voorspelbaar is weet deze je toch mee te nemen naar de eindstreep. De schrijfstijl is prettig al is het in het begin wel even zaak om met de vele personages je hoofd erbij te houden. Kortom, weer een aanrader voor degene die van een goed verhaal houden met de nodige actie en spanning. Ik geef hem 4 sterren.

Spanning: 4 sterren
Plot: 4 sterren
Leesplezier: 5 sterren
Schrijfstijl: 5 sterren
Originaliteit: 3 sterren
Psychologie: 3 sterren