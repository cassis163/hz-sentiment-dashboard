Mooi verhaal over Kate Morrison, die na lange tijd terug gaat naar haar geboorteplaats voor de 18e verjaardag van haar neef, zoon van haar geliefde broer Matt. Vroeger was de familie Morrison een hecht gezin met ouders en vier kinderen. In flashbacks wordt duidelijk welke tragedie het gezin heeft getroffen en wat de impact daarvan is geweest op de kinderen: de 19-jarige Luke, de 17-jarige Matt, de 7-jarige Kate en de 1-jarige nakomer Bo.
Inmiddels zijn er 19 jaren verstreken en wat is er terechtgekomen van de dromen van de kinderen? Waarom heeft Kate zich al zo lang niet bij haar familie laten zien? Mary Lawson heeft met dit debuut een mooie roman geschreven over een familie op het platteland van Canada en de gevolgen van onverwerkte trauma's.