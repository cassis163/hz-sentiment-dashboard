Het boek voldeed niet helemaal aan de verwachtingen. Ik had voordien vooral goeie commentaren gezien op het derde boek van Grebe en Träff, dus ik kan me voorstellen dat de samenwerking en het schrijfproces tijdens dit debuut nog niet helemaal op punt stond. Insteek van het verhaal vind ik goed, de serie is opgezet rond psychologe Siri Bergman die samen met twee collega's een praktijk runt in Stockholm. Een groot deel van het boek is opgehangen aan de patiëntenverslagen van Siri. Een ander deel van het verhaal wordt door Siri zelf verteld. En af en toe krijg je korte stukje die gewijd zijn aan de 'stalker' van Siri. Op de inhoud van het boek ga ik verder niet in, het zal allicht geen verrassing zijn dat er hier en daar een slachtoffer valt en dat er politie aan te pas komt. 'Vredig' krijgt van mij drie sterren, een middenmoter dus. Het verhaal leest wel zo vlot dat ik de volgende delen in de serie ook ga lezen.