Abigail woont in een klein plaatsje in Amerika, in haar eentje, achteraf. Dit doet ze bewust, maar dat snappen de meeste mensen niet. De lokale sherrif Brooks wil haar beter leren kennen om te weten waarom ze zich zo verstopt zodat hij haar ook kan beschermen. Abigail weert hem in eerste instantie af maar dan komen ze toch dichter bij elkaar. Zal Abigail vertellen waarom ze zich verstopt? Zal ze haar opgebouwde schild kunnen afbreken?



Ondertussen ervaren wij al wat er is gebeurd en waar ze bang voor is en verwacht je elk moment dat dit 'boze' weer in haar leven komt.



Een spannend opgebouwde roman waar je je telkens afvraagt wat er gaat gebeuren gezien het verleden van Abigail. Het einde is dan voor mij toch net iets anders dan ik gedacht had. Een aanrader zeker als je wat anders wilt dan een chicklit roman.