Dit elfde boek van de serie van Sue Grafton was het eerste, dat me niet helemaal enthousiast maakte. Ik had zelfs nu en dan moeite er wakker bij te blijven.
Waar dat nu precies door kwam, is moeilijk te zeggen. De personages gingen niet echt voor me leven, de namen waren nauwelijks uit elkaar te houden (en er komen altijd heel veel namen in Grafton's boeken voor), de 'oude bekenden', zoals de huisbaas van Kinsey en restauranthoudster Rosie, kwamen deze keer ook nauwelijks in het stuk voor. Ik miste deze rustpunten.
De ontknoping was ook ongeloofwaardig en deed afgeraffeld aan. Volgende boek hopelijk beter.