Tijdens mijn vakantie in de Pyren√©es Orientales (de locatie waar het boek zich grotendeels afspeelt) heb ik volop van dit boek genoten. Ik vond de beide tijdslijnen heel spannend en vindt het knap gedaan hoe deze uiteindelijk bij elkaar komen. Daarbij komt dat de setting van het verhaal (o.m. Carcasonne) ook erg tot de verbeelding sprekt (zeker als je die stad ook nog echt bezoekt tijdens het lezen van dit boek).
Echt realistisch kan je het verhaal niet noemen, maar dat is wat mij betreft zeker geen must. Al vind ik de 'Heilige Graal'-versie van Dan Brown wel een stuk geloofwaardiger dan deze van Kate Mosse, maar wat dan nog, het is en blijft fictie.
Enig minpuntje wat mij betreft, is de ontknoping (maar vooraleer je daar bent heb je er wel al ettelijke bladzijden leesplezier op zitten). Deze is toch wel wat teleurstellend als je ziet hoeveel moeite mensen al honderden jaren lang voor de bewuste boeken doen.