Op zoek naar de zeekip vertelt het verhaal van een verontwaardigde kip die het niet zomaar aan willen nemen dat er wel zoiets zou bestaan als een zeehond en een zeekoei, maar geen zeekip. Hond met zijn sterke verhalen! Kip besluit op onderzoek te gaan, creatief als ze is maakt ze zelf een pak om te kunnen duiken. Kip laat zich niet tegenhouden door een beetje water en gaat op avontuur in zee. Onderwater ontdekt Kip een hele nieuwe wereld en leert ze een hoop vriendelijke, maar eigenaardige dieren kennen. Kip ontmoet niet alleen de zeehond waar hond zo over opschepte, maar ook een zeekoe, zeepaard en zelfs een zeekat en zeemuis. Allemaal lijken ze vreemd genoeg niet op hun naamgenoten op het land. Dan ontmoet Kip een vis met vleugels, maar zonder naam…..

Op zoek naar de zeekip is een prettig voorleesboek met een stevige harde kaft, het verhaal; leerzaam en grappig. Jonge kinderen zullen vast geboeid blijven luisteren als dit leuke verhaal aan hun voorgelezen wordt. Er komen diverse kinderboerderij-dieren aanbod in het boek en een aantal – wat minder bekende – zeedieren. Avontuurlijk verhaal met een vette knipoog. De paginagrote dierenillustraties van de creatieve Joke Eikenaar zijn fantasierijk, maar realistisch genoeg getekend, zodat peuters al snel de betreffende dieren en hun namen leren herkennen.