Arturo Dias is op zoek naar zijn dochter Sara. Hij belandt in het dorpje Damme.
Dit dorpje blijkt in handen te zijn van een machtig man, met de naam Herwig Verduyn, een Nederlandse crimineel die actief is in de drugshandel en meerdere criminele bezigheden heeft.
Dias komt de rechterhand van Verduyn tegen in een café. Hij laat al snel blijken niet onder de indruk te zijn van de grote mond van John Trappeniers, wat de naam is van diezelfde rechterhand.
Al snel komt Dias te weten waar zijn dochter werkt. Ze blijkt te werken als undercover journaliste voor een magazine en heeft zich ingehuurd bij Verduyn en dat heeft de nodige consequenties voor haar.
Dias wordt ontvoerd door de federale politie waar hij commissaris Van Wanrooy ontmoet en de commissaris weet Dias te overtuigen om te infiltreren in het netwerk van Verduyn en tegelijkertijd om zijn dochter uit de kluwen van dat nietsontziend monster te redden.
Zal dat Dias lukken? Hij krijgt daarbij hulp van diverse mensen. Tijdens zijn zoektocht krijgt hij ook te maken met de bende van de Kletskoppen, een nietsontziende bende drugshandelaren.

Raymond Rombout heeft gebruik gemaakt van een aparte manier van tijdsaanduidingen. Daarvoor, wat later om er een paar te noemen. Heel origineel bedacht.
Zijn manier van schrijven is indrukwekkend. Des Rombouts, geen kopie van een andere schrijver, gewoon zijn eigen stijl.
Hij vertelt vanuit het oogpunt van Arturo Dias en vanuit Sara Dias (Laura Dagen). Dat maakt het extra bijzonder. Daardoor krijg je het gevoel dat er twee schrijvers aan dit verhaal hebben gewerkt. Heel origineel.
Zijn vlotte, boeiende schrijfstijl laat het boek lezen als een sneltrein. Het is voorbij voordat je het weet.

Humor: Slank, hoewel mijn brede jeans dat tegenspreken.
Belgische uitspraken: o.a. ‘Hij gebaart van kromme haas’. In Nederland wordt er gezegd: Hij doet alsof zijn neus bloedt.
Ondanks deze kleine hindernissen is het niet storend. Integendeel, het maakt het boek bijzonder.
Kort samengevat. Als je een onderhouden, spannend en vlot lezend boek zoekt, dan is dit het boek wat je zoekt.