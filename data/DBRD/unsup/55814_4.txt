Frantz gaat met het boek beter schrijven. Dit boek is zijn derde en wat mij betreft zowel qua stijl als verhaal het beste tot nu toe.
De Duivel als Metgezel is een raamvertelling. Het ‘raam’ is het verhaal van Zacharias Polderman, een ernstig getroebleerde eenling die achteraf woont in de nabijheid van het Zeeuwse Nisse. Polderman blikt terug op zijn leven en omdat hij een groot aantal levens van anderen heeft beïnvloed, vrijwel zonder uitzondering op een negatieve manier, vindt hij het tijd om zijn daden rigoureus te beëindigen om niet nog meer slachtoffers maken. Hij wil daarnaast ook rekenschap afleggen voor wat hij heeft gedaan.

Dat laatste, verantwoording afleggen aan zestien mensen wier levens hij heeft geraakt, zijn de deelverhalen in het boek. De deelverhalen zelf bestaan elk uit twee delen: één deel gezien uit het oogpunt van de persoon aan wie verantwoording wordt afgelegd, en één deel zoals Polderman het heeft beleefd. Zodoende krijgt het boek een Canterbury Tales-achtige opbouw. Zonder er verder op in te gaan, wegens gevaar op spoilers, kan ik zeggen dat een aantal van die verhalen een boek op zich zouden kunnen vormen, zó groot is de reikwijdte van deze persoonlijke geschiedenissen.

De Duivel als Metgezel is een slim gestructureerd boek, goed geschreven en een plezier om te lezen!