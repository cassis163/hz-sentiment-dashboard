Tja, wat zal ik hier eens aan toevoegen... Ik vond het boek als eerste vernieuwend, de schrijfstijl was bijzonder te noemen. Zeker de wijze uitspraken van een door vreselijke ervaringen vroegrijpe tiener raakten mij wel. Ja, het verhaal is zeer indrukwekkend. Ook de wijze waarop langzaam het verhaal van zowel Kleine Bij als Sarah werd ontsluierd maakte dat ik wel verder wilde lezen. Maar op een of andere manier werd ik wel snel afgeleid door allerlei simpele zaken zoals de kat die even een knuffel kwam halen. Dat is meestal geen goed teken als ik aan het lezen ben. Dus op een of andere manier kon het verhaal mij niet dusdanig grijpen dat ik helemaal werd meegesleurd. Een verklaring heb ik er niet voor, het is gewoon zo. Ik vond het een mooi boek, maar ben wat minder enthousiast als de recensenten voor mij...