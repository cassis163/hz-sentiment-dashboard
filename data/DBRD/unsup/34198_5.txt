'Het meisje in het ijs' heeft mij van bij het begin bekoord. Je zit onmiddellijk in het verhaal.
Na de intrede van inspecteur Erika Foster is het eerst wat uitzoeken wat in het verleden gebeurd is, maar met mondjesmaat wordt dit onthuld.
Niettegenstaande de verschillende recensies, van zeer goed tot echt slecht, vond ik het boek toch wel héél spannend. Zeker de ontknoping is er eentje om op het puntje van je stoel te zitten.
De karakters worden goed uitgewerkt en je hebt ook geen moeite om de plaats van alle leden van het rechercheteam te begrijpen. Ik vond het ook fijn dat op gepaste momenten emoties meespeelden.
Voor mij een aanrader en hopelijk het begin van een spannende reeks.