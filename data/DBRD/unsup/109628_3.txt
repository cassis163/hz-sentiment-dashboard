Tsja ik weet eigenlijk niet zo goed wat ik moet zeggen over Grenzeloos, zeker na alle geweldige reactie hieronder. Ik vond het een goed vervolg op Ademloos en het laat je zien hoe het leven van Kim door is gegaan na het heftige en prachtig omschreven afscheid van Ron. Ook bij dit deel heb ik zeker een aantal tranen weg moeten vegen en het boek is dusdanig beschreven dat je goed mee kunt leven. Ik moet echter wel zeggen dat ik het op een aantal momenten echt te langdradig vond. Na de transplantatie wordt er nog veel besproken wat voor mij niet allemaal nog had gehoeven. Ik begrijp dat Kim veel emoties ervaart bij het opnieuw ontdekken van de wereld, maar doordat het zo vaak aangestipt wordt, verliest het zijn kracht en indruk. Ik vind het overigens wel goed dat het boek niet meteen na de transplantatie is gestopt, want ik ben een stuk bewuster geworden van wat er daarna nog allemaal bij komt kijken. Het ging echter, voor mij, allemaal te lang door waardoor ik het boek nu wel weg leg met het gevoel dat ik blij ben dat ik hem uit heb. En dat is jammer van zo'n heftig onderwerp.