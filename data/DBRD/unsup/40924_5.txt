WIL is een fenomenale roman die de lezer moeiteloos meesleurt naar de krochten van de ziel van Wilfried Wils. Omdat zijn familie niets meer met hem te maken wil hebben, schrijft hij een boek voor zijn achterkleinzoon en doet hij zo zijn oorlogsverleden uit de doeken. Via het papier neemt hij zijn kleinzoon mee op sleeptouw doorheen het Antwerpen van toen en nu, en probeert hij een verklaring te geven voor zijn daden en de gevolgen die nog steeds nazinderen. Het resultaat is zowel een schuldbekentenis als een vingerwijzing naar de huidige generaties: “Het waren tijden vol ambiguïteit en misprijzen, en hierin verschillen ze niet van andere tijden. Oftewel: ze zijn nooit voorbijgegaan, ze spoken te midden van ons.”. Confronterend, doordacht, fascinerend en scherp, WIL is een verpletterend goed boek dat voortdurend tot nadenken stemt.

De volledige recensie kan je lezen op mijn blog: https://www.hebban.nl/spot/smakelijk-lezen/nieuws/nog-een-aanrader-van-formaat-uit-2016-wil-jeroen-olyslaegers