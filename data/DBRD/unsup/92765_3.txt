Voor de Hebban carrousel mocht ik het boek De 100-jarige man die terug kwam om de wereld te redden lezen.

Na het lezen van boek 1 was ik erg benieuwd naar hoe het leven van Allan (de hoofdpersonage) verder zou zijn gelopen en vroeg ik me af of we een verdere kijk in zijn leven zouden krijgen.

Wat mij erg heeft verbaasd is dat het boek een contrast is tegenover het vorige boek: het vorige boek ging veel over gebeurtenissen uit de historie, terwijl dit boek juist één en al actualiteit is. Naar mijn idee soms iets te veel van het goede. Ook vraag ik me af of het boek over enkele tijd nog leuk is om te lezen, vanwege het gebrek aan herkenning die zal ontstaan.

Het is fijn om te zien dat Allan zijn humoristische gedragingen en uitspraken heeft behouden en hierin is het boek een feest om te lezen.

Conclusie is dat het nieuwe boek over Allan anders is geschreven dan men in eerste instantie zal verwachten, maar dat de humoristische schrijfwijze een feest van herkenning is!