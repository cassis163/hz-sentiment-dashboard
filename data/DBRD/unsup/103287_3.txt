Eerste boek uit een serie over de advocaat Smith die samen met zijn ziekelijke vrouw in een plattelandsdorp woont met opmerkelijke mensen. Aan het begin van het boek worden de bewoners van het dorp beschreven en krijg je een beetje een roman indruk en niet echt een spannend boek. Als dan de eerste moord wordt gepleegd gaat het een andere kant op. Echt spannend is het nog niet, maar er wordt wel een zekere spanning opgebouwd, de ene moord na de andere wordt gepleegd. Telkens zijn er raakvlakken met Smith en dat krijgt hij langzamerhand ook door. Een boek dat erg vlot leest en niet echt ingewikkeld in elkaar zit. In het begin krijgt Smith een mooi koffertje met geld en dat is het begin van de ellende. Hij krijgt affaires, nieuwe cliÃ«nten en ineens staat zijn tot dan toe saaie leven behoorlijk op de kop. Mensen die hij kent worden vermoord en ineens is hij een belangrijke verdachte en wordt regelmatig verhoord. De ontknoping van het verhaal is verrassend en tegelijk blijft een moord onopgelost. Dus moeten we wachten op deel 2 voor het vervolg van dit verhaal.