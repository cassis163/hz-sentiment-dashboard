Als er een nieuwe site online komt, melden veel leerlingen van Ottawa High School zich aan. Je hoeft alleen maar aan te geven wat je nodig hebt en na een paar makkelijke opdrachten of taken krijg je wat je wilt hebben.
Kaylee vindt dit in het begin eigenlijk helemaal niks, maar als haar broer ernstig ziek wordt kan ze de verleiding niet weerstaan en meldt zich ook aan. Wat ze precies nodig heeft? Een nier. De eerste paar taken waren nog simpel en was het doel van de site om zo veel mogelijk aanmeldingen te krijgen. Maar nu zo'n beetje de hele Ottawa High School er al mee is verbonden worden de opdrachten alleen maar moeilijker. De vraag is: hoe ver ben jij bereidt te gaan voor hetgene dat jij zo graag wilt hebben? Hoe verder je in het verhaal komt, hoe heftiger en gevaarlijker de opdrachten worden.

Ik vond het een spannend en erg meeslepend verhaal, waardoor je niet gemakkelijk je boek weg kan leggen omdat je telkens weer wilt weten hoe een opdracht afloopt.