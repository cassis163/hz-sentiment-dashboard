Een boek wat begint als thriller en waarin uitgebreid verslag gedaan wordt van het onderzoek naar een brute en perverse moord en van de impact die het op de families van dader en slachtoffer heeft gehad, maar die richting griezel gaat als blijkt dat de dader niet op twee verschillende plekken kan zijn geweest.

Hoog tempo, zeker het eerste overgrote deel waar in typische Stephen King stijl de inwoners van een stadje in shock neergezet worden. De eerste keer dat ik een boek van Stephen King las waar het eerste deel een pure thriller is. Beviel wel goed.

In het tweede deel komt langzaam aan het licht wat er loos is of kan zijn en dan moet er iets gedaan worden. Dan kom je op overbekend King terrein, blijft het boeien en bleef het tempo vrij hoog liggen, iets wat bij Stephen King wel eens anders is.
Sommige personages zijn van die typische King personages, de goeien en ook de slechterik, je kunt ze bij King als je genoeg van hem las wel uittekenen.
Maar dat is nauwelijks kritiek, nou ja, een beetje misschien.

Voor wie de Bill Hodges trilogie las, er komt nog een oude bekende haar opwachting maken in het verhaal.

Ik had er zin in, weer een dikke Stephen King en het is me wederom goed bevallen.