Manipulatie is eigenlijke en verkeerde titel voor dit boek. Zoveel 'gemanipuleer' komt er namelijk niet echt in voor. In het boek maken we kennis met Geiger, een man 'zonder verleden' die gaandeweg het boek toch een verleden blijkt te hebben. Geiger is een man die je mag, ondanks de huiveringwekkende praktijken die hij erop na houdt. Na de achterkant gelezen te hebben verwachtte ik een meer psychologische thriller, waarin de manipulatiekunsten van deze Geiger volop aan bod zouden komen. Dit is niet zo. Na een korte introductie verschijnt opeens een jongen op het toneel. Samen met een heel stel andere karakters die niet allemaal even goed uit de verf komen. De jongen blijft je bij, evenals het zusje van Harry en Harry & Geiger. De andere personages blijven te oppervlakkig voor mij. Het verhaal gaat iets te snel en is daardoor soms wat ongeloofwaardig. Spannend is het zeker en de beschrijvingen van de martelingen laten je huiveren, maar ik vind het nog iets te dunnetjes. Veelbelovend is het zeker wel. Het einde is mooi, het begin pakt je gelijk maar het deel ertussen is net niet pakkend genoeg. Wel een goed boek, dat je niet makkelijk weglegd door de spanning die toch opbouwt, maar je een tikkeltje met een gevoel van dat je iets gemist hebt achterlaat. De auteur is goed begonnen en als het vanaf hier alleen maar beter wordt, wordt ik fan!