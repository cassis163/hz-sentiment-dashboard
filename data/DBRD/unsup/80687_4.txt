Hakan Nesser laat dit verhaal afspelen in Winsford Engeland. De hoofdpersoon Maria arriveert, met haar hond Castor daar in november, het is nat, mistig en naargeestig weer. Wat brengt een succesvolle televisie presentatrice om in deze omgeving een huis te huren voor zes maanden? Welk geheim draagt zij met zich mee?
Nesser beschrijft op meesterlijke wijze de omgeving, je kan de sfeer proeven die Maria en Castor opdoen tijdens de lange wandelingen die zij op de heide maken.
Gebruikmakend van flashbacks weet hij op subtiele wijze de spanning op te bouwen en tot de laatste bladzijde te behouden.
Het hele verhaal wordt verteld vanuit het perspectief van Maria. Hij schrijft mooi geformuleerde zinnen, met hier en daar een moeilijk woord die door de context te verklaren waren.
Hakan Nesser is er weer in geslaagd in dit genre, psychologische thriller, een topprestatie af te leveren. Een absolute topper.