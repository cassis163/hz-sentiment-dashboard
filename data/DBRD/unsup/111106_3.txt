Een boek dat zich afspeelt op het Engelse platteland trekt altijd
mijn aandacht. Zeker als dit in Yorkshire is. De
sfeeromschrijvingen zijn goed getroffen. Het verhaal komt traag op
gang en het duurt (te) lang, voordat het echt spannend wordt.
Geslaagde en minder geslaagde passages wisselen elkaar af. Sommige
verhaallijnen hadden achterwege kunnen blijven, bv de moeizame
relatie tussen Philip Bowen en zijn vriendin wordt breed
uitgemeten, maar voegt niets toe. Sommige karakters zijn treffend
neergezet, andere personages blijven oppervlakkig en weinig
realistisch. De ontknoping is niet echt een verrassing, maar
uiteindelijk slaagt de schrijfster er redelijk in het motief van de
dader van dit gruwelijke misdrijf geloofwaardig uit te leggen.