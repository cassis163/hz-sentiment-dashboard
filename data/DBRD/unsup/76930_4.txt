Met deze omnibus kan je het hele verhaal van vader Gideon, moeder Rifka en dochter Tamara in een keer ruk uitlezen. Dat is bij mij dus ook gebeurd, zoals de meeste verhalen van Loes den Hollander pak je het verhaal op en leg je het pas weg wanneer het uit is.

Tien jaar terug is andere dochter Lieve door een onbekende doodgereden, ironisch genoeg met de gestolen auto van Gideon. De achtergebleven familieleden menen allemaal te weten wie de dader is maar ze hebben allen hun eigen reden om dit niet bekend te maken. Toch verschijnen er rond de 10e sterfdag van Lieve geheimzinnige boodschappen bij zowel de dader als de familie Metselaer. De intriges stapelen zich op en monden uit in opnieuw een groot drama waardoor Gideon in de gevangenis beland, maar is dit wel terecht? Gideons schoonmoeder Bea en zijn baas Clemens bundelen hun kennis om de waarheid boven te krijgen.

Het verhaal word verteld vanuit de oogpunten van de diverse personages, hierdoor krijg je als lezer stukje bij beetje alle puzzelstukjes van het verhaal aangereikt waardoor het verhaal geen saaie of onnodige tussenstukken heeft maar juist zorgen dat je van begin tot eind geboeid bent.