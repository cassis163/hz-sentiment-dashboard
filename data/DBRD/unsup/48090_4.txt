Rolf Dorinth is schrijver. Hij wil graag een nieuw boek publiceren maar zijn (inspiratie)bron lijkt uit te drogen. Steeds stort hij zich op het verhaal dat hij schrijft, niet wetende hoe het afloopt. Zijn huwelijk met Harriëtte komt hierdoor onder spanning te staan. Als Rolf door zijn drankgebruik een hartaanval krijgt en buurjongen Luuk zorgt dat hij in het ziekenhuis komt wordt de band tussen Rolf en Luuk steeds hechter. Luuk word co-auteur en samen schrijven ze aan het verhaal over Baxter Kanter en Gaël en de jacht op Kresin. Het leven van Rolf en Luuk raakt steeds meer verstrengeld met het leven van Baxter en Gaël. Er gebeuren vreemde dingen, werkelijkheid en fantasie lopen door elkaar heen. Rolf gaat zich steeds meer identificeren met Baxter. Het verhaal heeft gevolgen voor de realiteit. Het leven van Rolf wordt overhoop gegooid en wat zijn de gevolgen....

Het boek steekt goed in elkaar. De personages zijn goed uitgewerkt. In het begin lijken het twee verhaallijnen die steeds meer met elkaar verstrengeld worden. Mooi en origineel uitgewerkt. Dit maakt dat je steeds meer in het verhaal getrokken wordt en dus het boek moeilijk opzij kunt leggen. Ik heb ervan genoten en vind het zeker een aanrader.