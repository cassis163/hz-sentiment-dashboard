De Pelikaan is een origineel verhaal over bedrog, eenzaamheid en vriendschap. De 2 hoofdpersonen: postbode Andrej en kabeltrein bediende Josip zijn beide wat tragische en eenzame figuren. Ik vond het in het begin wel even lastig om in het verhaal te komen, de personen zijn vrij abstract en wat uitvergroot qua karakter. Echter, als het bedrog begint (de chantage) wordt het opeens interessant en worden de levens van de twee hoofdpersonen Josip en Andrej met elkaar verweven en ontstaat er een bijzondere vriendschap. Als de oorlog uitbreekt valt alles uit elkaar en komt het boek in een stroomversnelling. Sommige plotwendingen waren wat kort door de bocht. De oorlog in Joegoslavie komt kort aan bod en vormt meer de aanleiding tot het uit elkaar vallen van de vriendschap en het ontmaskeren van het bedrog.