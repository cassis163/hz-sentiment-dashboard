'Vriendschap en liefde' is het sympathieke debuut van Jaimie Pisonier.

De schrijfster zorgde zelf voor de mooie lay-out van de kaft van haar boek, een landschap met paarden. Die paarden spelen een belangrijke rol in het verhaal. Het boek werd uitgegeven in eigen beheer, na het volgen van diverse schrijfcursussen.

In dit eerste deel, want Jaimie Pisonier belooft alvast een vervolg op dit boek, maakt de lezer kennis met Anouk en Jack.

Anouk woont in het huisje van haar oma en zoekt een huisgenoot. Ze heeft een moeilijke periode achter de rug, maar kan steeds op haar collega/vriend Thomas rekenen. Jack, met Texaanse roots, is een sympathieke paardenliefhebber. Hoe Anouk en Jack elkaar leren kennen, wat ze samen meemaken en hoe het verleden hun leven be√Ønvloedt kan je in 'Vriendschap en liefde' lezen. Zus Eva en vriend Dane komen terloops ook een kijkje nemen. Een boek vol romantiek, spanning en humor!

De verhaallijn is zeer goed opgebouwd, soms voorspelbaar maar ook herkenbaar en vaak verrassend. Met mondjesmaat komt de lezer te weten wat er zowel in het verleden van Jack als van Anouk is gebeurd. De personages worden goed neergezet. De hoofdstukken zijn kort, vlot leesbaar en maken de lezer steeds nieuwsgierig.

Het is even wennen aan de zeer eigen schrijfstijl van Jaimie Pisonier. De dialogen zijn in typische Vlaamse spreektaal geschreven. 'Den Jack en Noukie' zijn vaak zeer gevat en grappig! De beschrijvingen zijn soms een beetje stroef met veel details en komen een beetje gekunsteld over, alsof er over bepaalde woorden en fragmenten te veel is nagedacht. Er kan dus nog wat bijgeschaafd worden. Maar je merkt wel dat het verhaal met heel veel enthousiasme is geschreven! In dit boek primeren de verhaallijn, het gevoel voor humor en de dialogen boven het taalgebruik.

Geniet dus gewoon van het verhaal van deze pittige schrijfster!

Op het blog van Jaimie Pisonier ( http://jaimiepisonier.weebly.com/ ) vind je een leesfragment van de eerste twee hoofdstukken uit 'Vriendschap en liefde' en kan je haar schrijfproces volgen.

Jaimie is een Hebban-auteur en heeft op deze site ook haar eigen pagina.