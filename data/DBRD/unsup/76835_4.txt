Vanaf de proloog had dit boek mij in zijn greep.
Wie is de man in de trein naar Rotterdam met een aftandse mountainbike? Wat is hij van plan? Waarom?
Onderzoeksjournaliste Ziva Berkowitz wordt op een feestje deelgenoot van een groot fraudedossier. Hoofd van de dienst bouwprojecten van de gemeente Woerden Evert Verburg vertelde haar dit in een dronken roes.
Uiteraard is Ziva getriggerd en wil ze deze zaak verder onderzoeken en uitdiepen en gaat ze op onderzoek uit.
Ze brengt zoveel mogelijk aan het licht: het fraudedossier, de omkoping tot zelfs martelpraktijken.
Haar bron komt evenwel op een erg verrassende manier om het leven en dan komt Leo Klokman in beeld, een flamboyante tv-figuur die met zijn druk bekeken tv-pogramma CrimeXplorer de zaak in de kijker brengt.
Op de koop toe wordt Ziva zelf het slachtoffer van afpersing, ingevolge haar vermogende broer Yakov.
In en sneltreinvaart lopen de verschillende verhaallijnen door elkaar en leiden naar een weergaloze plot.
John Winkel heeft een mooie, verrassende, vlotte en erg beschrijvende schrijfstijl.
Het boek bestaat uit vier goed van elkaar gescheiden delen.
Het verhaal hapert nooit en de hoofdstukken zijn goed ingedeeld en geproportioneerd.
De verschillende personages zijn voldoende uitgediept en geprofileerd.
De auteur heeft duidelijk goede research gepleegd, want geeft en erg goed, diep en verrassend beeld op van onderzoeksjournalistiek en de mogelijke gevolgen er van.
Gruwelijke martelingen maken deel uit van het boek.
Het boek heeft een andere invalshoek dan wat we van thrillers gewend zijn. De politie staat als het ware aan de zijlijn.
De media daarentegen heeft het heft in handen.
Ik was aangenaam verrast door dit debuut en geef graag vier sterren.