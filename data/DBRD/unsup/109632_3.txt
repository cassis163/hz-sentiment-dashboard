In het begin is het lastig om in het verhaal te komen. Natascha heeft heel veel vragen over het verleden van haar moeder, maar komt nog niet tot antwoorden. Ze gaat ook nog niet echt op onderzoek uit. Later als ze dit wel gaat doen, via internet, komt het verhaal meer tot leven. Dan wordt het verhaal heel levendig en gedetailleerd beschreven. Dit is wel erg wisselvallig. Het ene moment zit je goed in het verhaal, maar het volgende dwaalt ze wat af en ben je de draad een beetje kwijt. Dat is wel jammer. Toch is het algemene verhaal dat ze schrijft en het verleden van haar familie en de nieuwe familie die ze vind goed beschreven. Ze weet heel goed haar herinneringen te herenigen met de herinneringen die ze van anderen te horen of te lezen krijgt. Ook de gruwelen van de revolutie en de Eerste en Tweede Wereldoorlog weet ze levensecht te beschrijven. Ik heb toch weer wat dingen gelezen over deze periode die ik nog niet wist. Het was een heel interessant boek om te lezen.