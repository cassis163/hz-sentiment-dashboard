B.A Paris is woont in Frankrijk samen met haar man. B.A Paris heeft na haar eerste boek 'Achter gesloten deuren' inmiddels al meer thrillers uitgebracht. Na het lezen van 'Achter gesloten deuren' ga je zeker meer verhalen van B.A. Paris lezen.

Het boek leest makkelijk weg, heeft een prettige verhaallijn die afwisselt tussen het heden en het verleden en die de lezer laat verlangen naar meer.

De mooie Grace heeft meerdere relaties gehad, maar geen enkele man zag het zitten om de vervolgstap te zetten in verband met Grace haar zusje. Grace heeft een zusje met het downsyndroom genaamd Milly. Milly woont tot haar 18e in een woongroep, maar zal daarna bij Grace gaan wonen. Dit hebben de zussen zo afgesproken en dit gaan de zussen ook doen. Geen enkele man lijkt hier prettig mee te zijn, totdat Grace de elegante en charmante Jack ontmoet in het park.
Jack accepteert Milly onmiddellijk, gaan met de zussen op stap en vindt alles leuk aan Milly en Grace. Het is zelfs zo gezellig en Grace en Jack zijn zo verliefd, dat ze al snel besluiten te trouwen en de voogdij aan te vragen over Milly. Iets waar de ouders van Grace maar al te blij om zijn. Zo is er niets meer wat hen tegenhoudt om te verhuizen naar Nieuw-Zeeland.
Jack lijkt te mooi om waar te zijn en daar komt Grace, na hun huwelijk, al gauw achter.
Voor de buitenwereld hebben Jack en Grace een sprookjeshuwelijk en is Jack de ideale man, maar achter gesloten deuren spelen zich hele andere 'spelletjes' af.
Grace ziet haar droomhuwelijk en haar droomman al gauw veranderen in een nachtmerrie. Het ergste is nog wel, hoe moet het straks met Milly, want Jack heeft het minder goed voor met Grace haar zusje dan hij in eerste instantie doet voorkomen.
Grace wil koste wat het kost haar zusje beschermen, maar gaat haar dit lukken? Is Grace opgewassen tegen Jack en zijn psychopathische ideeÃ«n?
En hoe kun je aan iemand ontsnappen die je nooit, maar dan ook nooit alleen laat?

Spannend van begin tot eind, alhoewel het einde iets of wat van de spanning wegneemt die door de rest van het boek wel voelbaar is. Het einde voelt wat 'kort door de bocht', maar het is wel fijn om te weten hoe het uiteindelijk verder gaat voor Jack, Grace en Milly.
Krijgen Milly en Grace uiteindelijk rust? Krijgt Jack wat hij hebben wil?