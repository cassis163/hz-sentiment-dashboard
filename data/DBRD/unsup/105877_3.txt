Dit is geen waargebeurd verhaal, wat je wellicht wel kan denken na het lezen van de achterflap en het bekijken van de voorkant. Fischer heeft dit boek zelf bedacht. Het is daardoor erg knap om de beschreven emoties te lezen; ze komen heel echt en natuurgetrouw over. Het verhaal zit verder goed in elkaar, al kunnen sommige delen van het boek wat saai overkomen, omdat er weinig spannends in gebeurd. Fischer heeft die delen echter wel nodig om de lezers het einde te laten begrijpen.
Wat ik vervelend vond, was dat er een aantal zinloze hoofdstukken opgenomen zijn, na het hoofdstuk wat voor mijn gevoel het einde was. Er volgen dan nog zo'n vijftig bladzijdes die absoluut niets toevoegen aan het verhaal. Maar nog erger dan dat (en echt de reden dat dit boek niet zo hoog scoort in mijn beleving) is het feit dat dit boek bezaaid is met spelfouten en zinnen met een verkeerde zinsbouw. Hier kan Fischer niets aan doen; ik vermoed dat de Nederlandse vertaling in gebreke is gebleven. Maar o wat een ergernissen!! Jammer.