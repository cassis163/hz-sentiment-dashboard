Weg naar huis is een roman. Een indrukwekkend boek dat gaat over de slavernij. Het boek leest, ondanks het thema gemakkelijk weg al krijg je soms kippenvel over je hele lichaam. Wat een narigheid af en toe.
Het boek begint met de verhalen van Effa en Esi, 2 zussen die apart van elkaar opgroeien in Ghana. Effa, die het thuis niet zo goed had, wordt uitgehuwelijkt aan een Engelsman om vervolgens in weelde verder te leven. Esi die het wel goed had thuis, wordt gevangen genomen en verkocht als slaaf en op de boot naar Amerika gezet. Elk hoofdstuk wordt verteld vanuit een ander perspectief wat het wel makkelijk maakt om het boek per hoofdstuk te lezen. Wel was het even wennen aan de flinke sprongen die er in de tijd gemaakt werden. Al lezende lees je dus over het leven van de 2 zussen, hun kinderen en kleinkinderen . De stamboom voor in het boek helpt je hierbij. Het verschil tussen de 2 families is met veel gevoel neergezet. Al lezend merk je dat er veel veranderd binnen de leefomstandigheden. De slavernij werd goed omschreven en ook de gruwelijke straffen die men opgelegd kreeg.
Een indrukwekkend verhaal en ik ben blij dat ik in vrijheid mag leven