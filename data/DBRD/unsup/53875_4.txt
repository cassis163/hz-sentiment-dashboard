Gister doken er onverwachts kleine visjes op in ons Aquarium, heel mooie oranje visjes. Het waren TWEE KLEINE VISJES van Sofie Schollaert. Ze kwamen van ver, diep uit de zee.

Twee Kleine Visjes is het eerste prentenboek van Sofie Schollaert, een kleurrijk kinderboek met een onderliggende boodschap erin.

In Twee Kleine Visjes duiken we naar het rif in de grote diepe zee. Daar is het een kleurrijke wereld vol koralen en kleine visjes. Sommige visjes hebben een wens: Ze willen groot zijn, ze willen speciaal zijn, ze willen op avontuur ! Maar daar hebben ze wel hulp bij nodig ! Ze gaan op zoek naar de tovenaar van de zee.

Ik heb het boek gelezen met mijn vaste kinderboeken testpanel, Timo(3 jaar), Lisa en Mark (beide 4 jaar). Wat vonden ze het spannend ! Naast de mooie plaatjes en de felle kleurtjes, trok vooral de tovenaar hun aandacht. Die brengt echt de spanning in het verhaal en houdt de aandacht vast. De verborgen boodschap in het boek leverde na het lezen ook nog wat gespreksstof op. Timo wilde wel op zwemles net als zijn oudere broer, want dan kon hij ook zwemmen in de zee. Lisa wilde dat de tovenaar haar in een zeemeermin veranderde en Mark wilde wel de tovenaar zelf zijn. Of ze begrepen dat het boek de verborgen boodschap in zich droeg, dat je, wat er ook gebeurd, beter altijd gewoon je zelf kan blijven?....ik denk het (nog) niet. Maar dat leren ze vanzelf, als ze "groter"worden.

Fijn aan het boek is, dat het A4 formaat is, grote heldere letters en dat alles op rijm geschreven is maakt het ons inziens helemaal af.

Sofie Schollaert (grafisch ontwerpster) debuteerde met Twee Kleine Visjes in November 2017 en won onlangs De Gouden Lettervreter 2017 als beste kinder/jeugdboek. Het boek is uitgegeven via uitgeverij Boekscout