‘Het land van de zon’ is de debuutroman van Machteld Kruijssen. Kruijssen beschrijft in haar historische roman de ontmoeting tussen Sarah en circusartiest Giovanni Battista Belzoni die Sarahs hart sneller doet kloppen. Sarah en Giovanni leven in het begin van de negentiende eeuw in Engeland waar ze onder grote druk staan van de familie van Sarah om te trouwen. Maar het idee van een saai en voorspelbaar leven trekt Sarah niet. Ze kiest er voor om met Giovanni op reis te gaan en uiteindelijk uit te komen in Egypte. Zo krijgt Sarah de kans om een land te ontdekken dat op dat moment voor Europeanen nog een mysterie was. Sarah kwam tot bloei in Egypte. Ze groeit in Egypte uit van een afhankelijke tot een zelfstandige vrouw die haar eigen keuzes maakt.

Je wordt de eerste pagina,s meegezogen in het boek maar al gauw wordt het boek rommelig. De opbouw van het verhaal wordt vreemd en vaak van de hak op de tak, waardoor je de neiging krijgt om terug te bladeren met het gevoel dat je iets gemist hebt. Het is jammer dat we niet meer horen van Giovanni. Het boek gaat hoofdzakelijk over het leven van Sarah. De personages in het boek worden naar mijn mening oppervlakkig beschreven, je krijgt niet echt een band met de hoofdrolspelers uit dit boek. De zus van de hoofdpersoon komt even aan bod in het begin van het boek, maar daarna komt ze alleen terug in briefwisselingen, erg jammer. Ik vond het een boek zonder verrassingen, weinig spanning en hier en daar een tikkie saai. Toch heeft Kruijssen een mooi stukje geschiedenis weergegeven met haar verhaal. Helaas kom ik ‘maar’ tot 3 sterren!