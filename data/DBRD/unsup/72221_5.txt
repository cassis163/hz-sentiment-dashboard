Eva, de moeder van de schrijfstel wordt geboren tijdens de 2e wereldoorlog in het zuiden van Nederland in een eenvoudig Katholiek gezin.
Eva kan erg goed leren en krijgt ook de kans om naar het gymnasium te gaan. Heel bijzonder in die tijd als je niet uit een rijke familie komt.
Eva werkt hard en heeft er alles voor over. Ook als de familie naar Amsterdam verhuist kan ze zich goed aanpassen ophet gymnasium daar, terwijl de verschillen in die tijd toch erg groot zijn.
Eva trouwt met Jacob en ze krijgen twee dochters. Bregje en een oudere zus waarvan de naam in het boek niet genoemd wordt.
Prestatie is erg belangrijk in het gezin. Zoals Bregje haar jeugd beschrijft is die ook niet echt liefdevol.
Eva klimt op en wordt uiteindelijke hoogleraar.
In het begin van het hoogleraarschap merkt Eva al af en toe dat ze dingen vergeet. Uiteindelijk blijkt dat Eva een zelden voorkomende vorm van dementie heeft waar niets aan gedaan kan worden.
Langzamerhand gaat het steeds slechter met Eva. Bregje wordt haar steun en toeverlaat. Bregje beschrijft de ziekte van haar moeder en alles wat zij nog kan bijzonder uitgebreid en je krijgt hierdoor een goed beeld van het verloop van de ziekte van Eva die uiteindelijk overlijdt in een verpleegtehuis.
Een boek dat je niet snel zult vergeten. Het boek laat een diepe indruk achter.