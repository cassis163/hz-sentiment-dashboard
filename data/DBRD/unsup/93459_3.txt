In het begin is het moeilijk te volgen waar het naar toe gaat. Er zijn verschillende verhaallijnen die in eerste instantie niet met elkaar gelinkt zijn.
Zo is er iemand die voorbereidingen treft om gif in zuivelproducten te doen om de producent af te persen. We kijken door de ogen van het personage om te zien wat hij allemaal doet.
Dan is er het verhaal van Elisabeth, een vrouw alleen met een zoon maar de zoon woont blijkbaar bij zijn vader, ze zijn gescheiden.
Er is het verhaal, heel kort, van iemand die gemarteld wordt voor informatie.
En dan het hoofdverhaal met Tess. Ze zit mee op de zaak van de zuivelhandel maar heeft daarnaast haar handen vol aan een zekere Charlie de rat die in de gevangenis zit en informatie heeft. Ze krijgt die niet zomaar in handen, hij wil altijd iets terug en dat iets is altijd heel persoonlijk voor Tess. Hoe ver gaat ze.
Verder zit Tess met een testosteronpuber die op het verkeerde pad lijkt te gaan.

Ik geraakte moeilijk in het verhaal, alleen de laatste honderd pagina's verliepen vlot voor mij.