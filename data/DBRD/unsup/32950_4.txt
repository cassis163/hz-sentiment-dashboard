Deze serie stond al een hele tijd op m’n To Be Read, dus ik was blij dat ik hem eindelijk kon lezen!!
Ik had het boek vrij snel uit, het verhaal leest lekker vlot. Er wordt eigenlijk nergens omheen gedraaid, wat ik wel prima vond!! Ik hou erg van Fantasy, dus vampiers zijn goed!! Het was weer eens een nieuwe kijk op de vampierwereld. Grappig vind ik altijd dat in boeken over vampiers veel overeenkomsten zijn tussen wat er verteld wordt over deze soort, maar er zijn toch wat kleine verschillen. Het verschil tussen vampiers die “goed” zijn en die “slecht” zijn is er natuurlijk altijd wel, maar in VA hebben ze een eigen naam, namelijk Moroi en Strigoi. Erg origineel vond ik het idee van de dhampirs, een de persoonlijke bodyguards, van de Moroi. Wel heb ik dan mijn bedenkingen over hoe goed dat is, want de Moroi kunnen zichzelf volgens mij niet goed verdedigen zonder een dhampir in de buurt…

Ik was erg benieuwd naar de gave van Lissa, en naar “het ongeluk”, er werd steeds naar verwezen op een manier waardoor ik helemaal gek werd, want Rose en Lissa wisten duidelijk waar ze het over hadden, maar ik niet!!! Steeds werd er een klein stuk onthuld, hierdoor wilde ik nog sneller doorlezen! De “tripjes” die Rose maakte naar het hoofd van Lissa vond ik erg leuk, want daardoor werden er kleine stukjes ook vanuit het perspectief van Lissa bekeken.

Het boek heeft een happy-end, wat ik niet erg vind, maar ik zou wel willen dat er ergens in de serie een soort cliffhanger zit, want daar ben ik een enorme fan van!

Dit is een prima boek dat makkelijk wegleest, maar enorm spannend is!!

Lees meer van mijn recensies op https://rabbitbookz.wordpress.com/