Recensie Het pakket van Sebastian Fitzek

Inhoud:
De jonge psychiater Emma Stein komt haar huis niet meer uit. Ze is namelijk doodsbang sinds ze werd verkracht in een hotelkamer, en ze herkent in elke man de dader. Emma was het derde slachtoffer van de psychopaat die in de pers de Kapper genoemd wordt, en zij is de enige die dat heeft overleefd. Op een dag neemt ze een pakje aan van de postbode, dat voor haar buurman bedoeld is. Maar als het niet wordt opgehaald begint ze zich af te vragen wat er in het pakje zit. En of het niet voor haar bedoeld is...

De cover vind ik echt een blikvanger. De cover lijkt net een pakket. Het bloed wat je er op ziet maakt het meteen erg spannend en mysterieus. Wat zou er in zitten?? Een goed gekozen titel bij het verhaal.

De auteur Sebastian Fitzek is voor mij nog onbekend terwijl hij toch al best veel boeken heeft geschreven. Dit maakt het voor mij juist erg leuk om te lezen. Ik houd van het onbekende. Wel verwacht ik een spannende thriller met een hele sterke verhaallijn

Mijn mening:
Het was voor mij even wennen aan de schrijfstijl. Wat het precies was weet ik niet. Af en toe vond ik het wat moeilijk te lezen of het komt door de tijdsprongen terug en vooruit.
De hoofdstukken zijn kort maar eindigen wel vaak met een spannend moment wat je echt doet verder lezen.

Het verhaal begint als Emma een meisje is van zes jaar die veel last heeft van nachtmerries en van de geest Arthur , die bij haar in de kast zit. Dan maakt het verhaal een flinke sprong vooruit . Emma is en een goede psycholoog en getrouwd met Philipp.
Na een congres wordt ze in een hotelkamer op een vreselijke manier verkracht en wordt haar leven een emotionele rollercoaster. De verkrachter wordt de kapper genoemd en vermoord normaal alle slachtoffers maar Emma laat hij leven. Dit geeft wel weer twijfels voor haar omgeving

Door dit trauma zit Emma thuis en komt niet buiten de deur. Opeens ontvangt ze een pakket wat bedoeld is voor haar buurman. Er gebeurt vanaf dat moment van alles en Emma twijfelt net als de omgeving of alles wel echt gebeurt . Wat is waar en wat niet. Het bracht mij af en toe compleet in verwarring. Waar ik dacht tijdens het lezen hij of zij is het, wist Fitzek er toch weer een twist aan te geven en dit deed hij meerdere keren.

De spanningsboog staat echt op scherp. Nadat het verhaal voor mij echt snelheid kreeg en ik de personen beter leerde kennen, veranderde het pakket in een mooi, sterk geschreven psychologische thriller met een verrassende climax die ik niet aan zag komen.

Voor mij een welverdiende 4 sterren