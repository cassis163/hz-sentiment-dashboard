Als Elizabeth George uitkomt en op de plank van mijn boekenwinkel ligt dan koop ik dat direct, hoe rood ik ook sta op dat moment. Ik ben dus een ware liefhebber van Elizabeth. Wat trekt me zo aan in haar boeken? Bovenal is dat de psychologische diepgang, de menselijke verhouding in combinatie met een stuk spanning. Daarbij raak je ook geboeid door de personages van de hoofdrolspelers. Je wilt gewoon weer weten hoe hun persoonlijke leven zich ontwikkelt. Dus raak je verslaafd. Ik vind haar boek 'Zijn laatste wil' een goed boek maar ook niet meer en minder dan dat. Ik raak er niet helemaal lyrisch van en zou dit boek ook niet aanraden aan een onbekende die graag van George wil leren lezen. Het is zeker een goed en mooi verhaal, enige mate van spanning (had van mij wat meer gemogen), karakters worden wel goed uitgediept en de plot vind ik goed. Dus een goede George maar in vergelijking met haar boeken die ze schreef tussen 1994 en 1997 (Verdwenen Jozef, Wie zonder zonde is en Waar rook is...) toch minder. Die laatste boeken krijgen van mij allemaal 4 of 5 sterren. Deze 3, mist net dat stukje geboeide spanning die ik bij de anderen wel aantrof.