Auteur: David Finkel
Titel: Thank you for your service
Uitgever: Karakter
ISBN: 9 789 04521 3736

Een fraai vormgegeven cover, die duidelijk bij het verhaal en de boodschap die het verhaal uitdraagt past.
Een boek voorzien van een grijs (rouw) randje, met een witte achtergrond en soldaten verzonken in hun gedachten in het vliegtuig op de cover, onderweg naar de oorlog, die hun leven drastisch zal veranderen. De titel is duidelijk voelbaar.

In korte hoofdstukken krijg je als lezer inzage, wat de oorlog met een soldaat en zijn omgeving heeft gedaan en nog steeds doet.

Quote: In de oorlog was er geen front, maar hier in de nieuwe oorlog het ziekenhuis wel!

Sommigen zijn sterker geworden van de oorlog en voor anderen blijft de oorlog voortduren, nadat deze afgelopen is.
Het schuldgevoel blijft altijd overheersen, had ik maar dit, of als ik dit had gedaan dan…….
Het verhaal wordt “gedomineerd door de “verandering” die Adam Schumann, die psychisch gewond is, naar huis terugkeert in een rode kruis helikopter, zich schuldig voelt en in zijn hart de feestelijke verwelkoming “mist”, die normaal voor terugkomende soldaten wordt georganiseerd.
Zijn welkom was zijn vrouw met een vriendin, die op hem afvliegt en vraagt, wat is er met mijn man gebeurd.
Het raakt je tot diep in je hart en af en toe heb ik wel een traantje gelaten.
De nabestaanden hebben moeite om hun leven weer op te bouwen en twijfelen aan zichzelf.
Heel duidelijk naar voren komt de bureaucratie, het schrijnende geldgebrek van de teruggekeerde soldaten en de veel te weinige hulpprogramma’s.
Het laat duidelijk zien, wat de oorlog met een mens en zijn familie heeft gedaan en blijft doen.

“Thank You For Your Service” is actueel, daar niet alleen soldaten trauma’s als PTSS oplopen.
Met de huidige terreuraanslagen gaan hier ook de nodige PTSS slachtoffers vallen.
De Titel is ironisch bedoeld door David Finkel, die eigenlijk vindt, dat de Amerikaanse Overheid schromelijk tekort schiet in de begeleiding van de soldaten.
Een bijzonder boek vol impact en emotie, wat iedereen eigenlijk zou moeten lezen.