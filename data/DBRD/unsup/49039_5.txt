Dit boek werd al aangeraden op de boekenlijst van Bill Gates. Walter Isaacson (onder meer bekend door de biografie van Steve Jobs) heeft in dit boek een prachtig beeld gegeven van het leven van Leonardo da Vinci. Leonardo da Vinci is het schoolvoorbeeld van denken buiten de gebaande paden. Kunst, wetenschap, techniek, alles is met elkaar verweven en het één kan niet zonder het ander. Het boek laat op zeer boeiende wijze zien wat ervoor nodig is om daadwerkelijk vernieuwend te zijn en het ultieme te bereiken. Het is een flinke pil maar leest zeer makkelijk weg omdat de schrijver het voor elkaar krijgt je volledig op te nemen in het Italië en Frankrijk van de 15e eeuw.