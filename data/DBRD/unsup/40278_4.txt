Anne Miller is een beginnende journaliste voor Uncover Magazine en verloofd met de keurige Ian. Veel is er geschreven over de nieuwe tournee van Road Rage. En jawel zij mag de zanger Roar 5 minuten interviewen...... Wanneer ze eindelijk aan de beurt is, krijgt het zoontje van Roar een paniekaanval. Hij komt de kamer binnenstormenen Anne de enige die hem rustig krijgt.
Even later krijgt Anne een telefoontje met een onvoorstelbaar aanbod. Het kindermeisje heeft haar ontslag gegeven . Zou Anne in haar plaats mee willen gaan op de Amerikaanse tournee? Als ze op Row past krijgt ze een exclusief verhaal... Dit is toch een aanbod wat ze niet kan afslaan ! Ze pakt haar tas en laat Ian achter. De gevolgen zijn niet te overzien.
Jackie van Laren komt uit Amsterdam en heeft 2 grote passies : muziek en verhalen . Dit is duidelijk terug te vinden in haar boek.

Nu moet ik eerlijk zeggen dat ik niet echt een feelgood-lezer ben op dit moment. Toch heb ik het boek opgepikt en ben beginnen met lezen.
Voor mij kwam het eerste stuk minder goed op gang. Ik kon me niet zo goed identificeren met de hoofdpersonages en had het gevoel van 12 in een dozijn.Maar wat ben ik blij dat ik door heb gelezen. Hoe verder je in het boek komt hoe meer de personages uitgediept worden en hoe realistischer ze worden. Natuurlijk is het leven op tournee anders dan het dagelijkse leven. Daar gelden nu eenmaal andere regels. Maar hoe verder je leest hoe meer Jackie je door de glamour heen laat kijken. Telkens kleine stukjes waaruit blijkt dat de rockwereld niet is wat het soms lijkt. De menselijkheid en de pioriteiten komen steeds sterker naar voren. Niet moeilijk dat ze verliefd wordt op de vader en niet op de rockster.
Jackie weet je te laten lachen maar ook de tranen zitten op andere momenten in je ogen.
De verandering van lettertype wanneer Anne zelf schrijft op haar laptop en wanneer het verhaal verder gaat is goed gevonden. Vooral om dat je zo als lezer nog meer inzicht krijgt in de gedachten van Anne.
De opbouw van de afkeer in het begin naar de ommekeer van haar gevoelens voor heel de band maar zeker voor Roar sluipen er langzaam in. Maar ze zijn daarna onomkeerbaar. De liefde en vriendschap tussen de bandleden straalt ervan af. Maar wat hebben ze dan ook al in het verleden samen meegemaakt.
Hoe verder in het boek hoe meer je meegezogen wordt.
Of je wilt of niet : uiteindelijk val je...