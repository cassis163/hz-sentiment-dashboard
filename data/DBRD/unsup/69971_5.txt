Sky, een verhaal dat mij niet meer losliet, één van de mooiste romans die ik sinds lang heb gelezen. Een heftig liefdesverhaal, met grote gevolgen voor de toekomst. In dit boek lees je zowel het verhaal van de moeder, als van de dochter. Ellen Lina is een schrijfster van topklasse, ze ontroert je, sleurt je mee, treft je, laat je achter met een zucht als je haar boek dichtslaat.

Elisa Verhaag nu 32 heeft in haar jeugd een keuze gemaakt die haar verdere leven op haar kop zette. Op 16-jarige leeftijd bevalt ze van een dochter “Sky”. Smoorverliefd op Julian de vader. Maar alles loopt anders dan gepland.

Sky nu 16 leeft een eenzaam leven met haar alleenstaande moeder Elisa. Heeft een hoog IQ maar heeft geen vrienden. Wanneer ze aandacht krijgt van een jongen verandert haar leven in een hel. Elisa weet zich geen raad en keert zich tot Julian.

Twee verhaallijnen, je leest over de 16-jarige Elisa, haar verliefdheid, de gevolgen. Daarnaast lees je over het leven van Sky. Je gaat van mensen houden, anderen haat je. Je belandt in een rollercoaster van emoties, woede, verdriet, leeft mee met de personages die levensecht zijn neergezet. Een aanrader, lees dit boek je zult er geen spijt van hebben.