Dit grappige kinderboek vol ondeugende grapjes en vrolijke voetnoten zorgt voor heel wat lachbuien. (bij jong én oud)

De hoofdrolspeler Kasper heeft een probleem, hij verandert op de meest ongemakkelijke momenten in een dier wat zorgt voor hilarische taferelen. En ook al is het fantasie, het is niet moeilijk om je te verplaatsen in de gevoelens van Kasper. Hij wil zijn ouders niet nóg meer zorgen geven, dus probeert hij er samen met zijn vrienden achter te komen hoe het komt dat hij telkens verandert en misschien wel belangrijker hoe hij het kan voorkomen.

Sam Copeland geeft met dit grappige maar ook oprecht ontroerende boek ook nog een paar mooie levenslessen, zoals deze: "Wat er in je leven gebeurt, bepaalt niet wie je bent - hoe je ermee omgaat, dát is wat telt." of deze: "adem in, adem uit." Wijze les meneer Copeland thanks!

Dit is zo'n boek dat ik op een kinderverjaardag cadeau zou doen omdat ik vind dat ieder kind het zou moeten lezen. Al is het alleen al omdat lachen gezond is!