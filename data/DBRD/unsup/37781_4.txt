Een deel uit de Grant County reeks met Jeffrey Tolliver als baas van de politie en Sara Linton, zijn vrouw en kinderarts/lijkschouwer.
Lena Adams werkt in het corps van Jeffrey Tolliver en slaagt erin om zichzelf altijd in problemen te brengen. Op zich niet zo erg, ware het niet dat ze ook altijd anderen meetrekt in die problemen.
Deze keer is het niet anders. Lena ligt in het ziekenhuis waar ze opgegroeid is, ze zegt geen woord, is zelfs gearresteerd omdat ze gevonden werd vlak naast een uitgebrande auto met daarin een onherkenbaar verbrand lichaam.
Jeffrey gaat haar uiteraard opzoeken en Sara gaat mee. Ze heeft tijdelijk weinig patiÃ«nten omdat ze aangeklaagd is voor nalatigheid. Daarnaast hebben Jeffrey en Sara een adoptieverzoek ingediend, het zijn dus best spannende tijden voor het koppel.
Lena groeide op met drugs, meth vooral, mishandeling in relaties, armoede, corruptie en veel neonazisme. Ze is teruggekeerd omdat haar oom in de problemen zou zitten. Dat het zo diep zou zijn kon ze ook niet weten.

Donker boek met veel ellende en een ronduit erg einde.