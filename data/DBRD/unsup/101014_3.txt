Dit boek gaat over Naomi en Leo die geselecteerd zijn uit alle tieners over de wereld om een kolonie te stichten op Europa, de maan van Jupiter. Er zijn maar 24 tieners geselecteerd en er mogen er maar 6 effectief naar Europa. Leo kan zeer goed zwemmen en Naomi is een wetenschappersgenie, en dat zijn meteen ook de redenen waarom juist zij zijn geselecteerd. De aarde doet het namelijk niet zo goed, er zijn aardbevingen, orkanen en overstromingen die heel wat steden al van de kaart heeft geveegd. Vanwege die reden, wil NASA een kolonie stichten op Europa zodat het menselijke ras toch overleefd.

Dit was echt een goed boek. Het las zeer vlotjes en de schrijfstijl was zeer aangenaam om te lezen. heb Toch zijn er een paar kritiekpuntjes. Er wordt een koppel gevormd - wie dat is laat ik in de midden vanwege eventuele spoilers - maar ik miste de opbouw in hun liefde voor elkaar. Zonder mekaar echt goed te kennen waren ze al verliefd op elkaar. Dat is iets wat vaker gebeurd in boeken en waar ik dus een echte hekel aan heb. Ook de word-building mocht beter uitgewerkt zijn. Vooral dan over het gebouw in kwestie waar de trainingen gegeven worden. Er werd naar mijn mening ook iets te weinig diepgang gestoken in de trainingen, die mochten voor mij echt nog meer uitgewerkt worden met meer gedachtes over hoe de personages zich voelden.

Wat ik toch wel echt goed vond aan dit boek is de plot. Want w a u w. Ik had het eigenlijk echt niet zien aankomen! En ik wil dan ook gewoon het tweede deel! Blijkbaar is die in de making, dus ik ben zeer benieuwd. Het was ook zeer tof dat ook de andere personages veel aan bod kwamen, ik ben vooral benieuwd naar Beckett zijn achtergrond. Dat mysterieus kantje rond hem vond ik zeer intrigerend in het boek.

Wat zeker ook een pluspunt was aan dit boek is dat het zeker vlot leest, voor je het weet ben je al drie hoofdstukken verder. Het boek gaf me een gevoel, zowat de vibes, van "The 100", "The maze runner" en "The hunger games". Als je genoten hebt van die boeken/serie, dan raad ik je dit boek zeker aan! En als je gewoon houdt van een goed dystopian boek!

Rating: 3,5/5 sterren