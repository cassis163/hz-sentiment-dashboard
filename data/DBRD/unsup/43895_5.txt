De titel zegt eigenlijk alles ; Else is inderdaad niet zoals andere moeders.Hoewel ze opgroeit in een warm, joods gezin voelt ze zich meer verbonden met de Duitse jet set en geniet ze ten volle van wat het Duitsland van begin 20e eeuw haar te bieden heeft. Ze krijgt van 3 verschillende vaders een kind en heeft maar één regel voor zichzelf ; altijd voor de liefde kiezen, de vrolijkheid en het totaal andere.
De oorlog breekt uit en zij moet vluchten naar Bulgarije waar een heel ander leven voor haar begint. Een leven dat zij niet gewoon is en waar zij haar kinderen voor het eerst op de 1e plaats zet.

In het begin van het boek had ik weinig sympathie voor Else met haar losbandig en rebels gedrag waarmee ze zoveel mensen pijn doet. Er wordt veel aandacht besteed aan het eerste deel van haar leven en hoewel dit bepaald niet saai is begon het wel wat langdradig te worden. Naarmate het boek vordert kreeg ik meer begrip en respect voor haar. Ze maakt mentaal ( door de oorlog) een heuse metamorfose door. Door de vele persoonlijke brieven die ze schrijft naar haar kennissen in Palestina en naar haar zoon leer je haar heel goed kennen. Het feit dat dit ook allemaal gebaseerd is op echte brieven maakt het heel tastbaar. Absoluut een aanrader !