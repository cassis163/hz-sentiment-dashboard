2013: Marrit, 25 jaar en enige nog levende Jansonius, erft een grachtenpand en een flinke som geld van haar oom. Er zijn echter een aantal voorwaarden en de problemen van haar oom krijgt ze er ook bij.
1628: Marretgie, een jong dienstmeisje, is zwanger van de heer des huizes. Omdat dit geheim nooit uit mag komen is ze met het VOC schip de Batavia onderweg naar een nieuwe toekomst. Het schip strandt en samen met haar pasgeboren zoon en 200 andere moet ze overleven op een koraaleiland.

De kaft met daarop een afbeelding van een dame trekt mij niet meteen aan. Historische boeken heb ik niet veel mee. Toch maken de korte inhoud en de goede recensies me nieuwsgierig. Dankzij "de perfecte buren" leesclub en de crime compagnie heb ik een ebook gekregen en kon ik kennis maken met deze voor mij onbekende auteurs.

Je leest om en om een paar hoofdstukken uit het heden of verleden. Het verleden wordt duidelijk aangegeven door een schip bij aanvang van het hoofdstuk. Ik vind die hoofdstukken spannender dan die over het heden. De momenten dat je schakelt zijn goed gekozen. De tekst leest als een trein. Ik kon mijn reader moeilijk wegleggen, veel te nieuwsgierig naar de rest. Als laatste krijg je nog een uitleg over wat echt gebeurd is en wat fictie is. Zo wordt geschiedenis veel interessanter.
Ik geef 4**** en ga zeker meer lezen van het duo Hoogstraaten.