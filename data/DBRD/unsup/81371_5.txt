In het boek "Vergeet de meisjes" van Alma Mathijsen maken we kennis met de vriendinnen Kay en Iris.

Iris is schrijfster en chronisch ziek en zij wordt verzorgd door Kay. Op een dag komt de in Amerika werkzame journalist Fields zeer tegen zijn zin naar Nederland om Iris te interviewen en hij belandt in de bijzondere privesituatie van de dames.

Mathijsen laat op exact de juiste manier (respectvol) vanuit het perspectief van Fields de betekenis zien van de begrippen vriendschap en liefde. Het wordt hier en daar wat absurd voor het voetlicht gebracht maar in dit verhaal past het prima; liefde en vriendschap betekenen voor iedereen iets anders en dit verhaal komt dit punt heel dicht bij de kern.

"Vergeet de meisjes" is beslist een boek waar je niet even makkelijk doorheen leest. Wellicht is het zelfs zo dat de kern van het verhaal niet in een keer bij de lezer binnen komt, maar voor de liefhebber van literatuur is dit boek wel zeker een aanwinst en een aanrader.

(Graag wil ik de uitgever en Hebban bedanken voor de geboden mogelijkheid dit boek te lezen.)