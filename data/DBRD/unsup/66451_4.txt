Het grote geheim of de last waar Ludo Loeloeraai bijna zijn hele leven mee worstelt wordt steeds groter nu hij oud is geworden. Als kind krijgt hij een houten jojo en die zet zijn leven op zijn kop. Ludo wil er zijn brood mee verdienen maar zijn vader vindt het niets "hier kan je de kost niet mee verdienen ".
Ludo heeft verschillende baantjes maar kiest uiteindelijk toch voor de jojo en deze verandert zijn leven helemaal. Hij trekt in zijn oude opel van dorp naar dorp om zijn trucs op te voeren. Hij oefent uren en uren om deze te verbeteren. Ludo is een tovenaar met de jojo en wordt hiermee dan ook heel beroemd.
Tijdens het reizen van en naar optreden gebeuren er een aantal voorvallen waar hij nog steeds mee worstelt. Nu , oud van lijf en jong van geest zit hij voor zijn huisje in het vissersplaatsje Pater-Noster voor westkust van Zuid -Afrika en denkt terug aan hoe het was. Hij wordt geplaagd door demonen en ziet vliegende schotels, maar door te jojoe√©n vervagen die beelden. In de kleine gemeenschap probeert hij op verschillende manieren zijn schuldgevoelens te verzachten. Ludo denkt nog veel terug aan zijn grote liefde Elsabe voor haar speelde hij de sterren van de hemel maar het is nooit wat geworden. Ludo heeft in zijn leven heel veel vrouwen gehad maar altijd maar voor een nacht.Dan spoelt het lijk aan van de kreefteninspecteur is het moord of is de man verdronken.Snaartjie Windvogel komt in het dorp en adelborst Eenslie Maree wordt verliefd op haar. Als dan ook nog Doris Steyn aan zijn huisje komt kloppen is alles van slag. Er volgen een aantal ontwikkelingen die de spanning goed opvoeren. Het boek is een roman, een detective en er lopen verschillende verhaallijnen door elkaar maar komen aan het eind van het boek heel knap samen. Het heden en verleden lopen als een rode draad door dit boek. De auteur is een woordkunstenaar. Er staat heel veel in een zin en is een plezier om te lezen. Het is geschreven zoals het is puur en soms ook rauw.
Het boek is doorspekt met Zuid-Afrikaanse woorden, daar moet je eerst even aan wennen maar het geeft het boek ook zijn charma. Het eind van het boek is ontroerend, verdrietig maar ook heel erg mooi. Het boek is beslist een aanrader het gaat over mensen zoals wij allemaal met onze goede en minder goed kanten en onze worsteling met het leven.