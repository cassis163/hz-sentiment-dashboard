De Rattenoorlog is verfilmd als Enemy at the gates (2001), maar het boek is vele malen beter dan de tot dan toe duurste oorlogsfilm die in Europa was gemaakt. 

Het boek geeft veel beter weer hoe lang het soms voor de hoofdpersoon duurde voor hij het fatale schot loste. Zaitsev, wat te vertalen is als 'het haasje' - hoe toepasselijk - neemt het op tegen een SS-scherpschutter die speciaal voor de klus wordt ingevlogen. En daarmee wordt de strijd tussen de sluipschutters niet alleen een fysieke, maar ook een propaganda-oorlog. 

Wat jammer is aan het boek is het misplaatste liefdesverhaal. Dat gevoel is blijven hangen, jaren nadat ik het boek heb gelezen. 

Voor degenen die dat deel van het verhaal naast zich neer kunnen leggen, is De Rattenoorlog een fantastisch boek.