SOS is een op waargebeurde feiten gebaseerde misdaadroman die zich grotendeels afspeelt in en om Oostende. Drugs- en mensensmokkel met internationale betrekkingen spelen de hoofdrol waarbij je de manier van werken van het (Belgisch) Justitieel apparaat leert kennen.

Het verhaal leest vlot weg door de prettige schrijfstijl en veelal duidelijke zinnen. Het verhaal is zeker spannend te noemen. Wat ik jammer vond was het continue met naam en toenaam noemen van mensen en hun functie. Dit leidde mij af van het verhaal en dat vind ik zonde.
Origineel vind ik dat de titel, SOS, ook een naam voor coca√Øne is. Mede daardoor past de titel heel goed bij het verhaal.

Eddy Surmont, de auteur, is afkomstig uit Oostende en was in zijn werkzame leven journalist, na zijn pensionering is hij het schrijven op een andere manier gaan invullen. Dit is zeker niet onverdienstelijk want ook het kinderboek Langsnuit en de Zeesterren die in de zee van Oostende woont kwam in 2018 uit.