Met dank aan HarperCollins en Boekenfans voor mijn gewonnen exemplaar !

Een thriller omtrent Gabriel Allon- meesterspion en kunstrestaurateur.

Speciaal voor ik hieraan begon heb ik De Engelse spion ook gelezen. Zonder te weten dat er nog meer delen zijn omtrent Gabriel Allon. Nu blijkt dat je die prima los van elkaar kunt lezen !

Over Het zwarte gif,

Wat heb ik ervan genoten !
Met zijn 478 bladzijdes ( inclusief na- en dankwoord ) is het een behoorlijke pil !
Het duurde, door de vele namen en plaasten die voorbij komen, dan ook even voor ik er lekker in zat maar als je er dan eenmaal inzit dan leest die als een trein !

Daniel Silva schrijft zeer gedetailleerd wat ik persoonlijk erg prettig vind.
Dit maakt dat ik alles zo scherp voor me kan zien !
Waardoor ik dus volledig op ga in het verhaal.
De personages zijn zeer goed uitgewerkt en had er dan ook totaal geen moeite mee om me volledig in te kunnen leven.

Het onderwerp is ( helaas ) zeer actueel. Waardoor het enorm geloofwaardig overkomt. Echter, en dat geeft Daniel Silva ook aan in zijn nawoord, zijn de namen, personages, plaatsen en gebeurtenissen ontsproten aan de verbeelding van de schrijver of in fictieve zin gebruikt. In ditzelfde stuk en uit zijn dankwoord word duidelijk dat hij wel degelijk onderzoek heeft gedaan..

Al met al een zeer spannende thriller die ik zeker kan aanraden ! Welverdiende 4 sterren wat mij betreft ! En ik zal zeker de andere delen ook gaan lezen.