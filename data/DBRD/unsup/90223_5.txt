Iets totaal anders dan een recensie van een fictie-boek schrijven, maakt dat ik dan een non-fictie-werk lees dat mijn totale interesse weet te vinden.

Aangezien ik niet alleen graag lees, maar ook een voorliefde heb voor koken gedurende het ganse jaar, tijdens de lente- en zomermaanden het tuinieren mijn hart heeft gestolen en ik heel graag in de natuur wandel, dacht ik dat dit boekje mij wel kon bekoren.

Niets minder waar! Remco van der Leij heeft met Guerilla Food een klein en handig boek geschreven over allerlei bloemen, planten en zeediertjes die we overal om ons heen wel kunnen vinden. Hierbij maakt hij voor ieder onderwerp een heel overzichtelijke pagina met mooie foto’s en onderdelen als Waar en waarom – Hoe kom je eraan? – Wanneer? – Bewaren en tips. Daarnaast staat er ook een recept dat iedereen thuis kan proberen en waarbij je zal schrikken hoeveel smaak dit op tafel brengt. En dit allemaal gratis en voor niets, alleen omdat het in onze natuur groeit en bloeit.
Een handige zoekkalender vooraan in het boek is superhandig bij je zoektocht.

Een bloody berry van vlierbes, Heisse liebe aus Holland van braambessen en brandnetelthee en –soep van brandnetels heb ik reeds kunnen uittesten en deze zijn voor herhaling vatbaar. De rest van de receptjes… daar ga ik een dagje natuur voor inplannen om een voorraad te plukken en nadien thuis te bereiden.