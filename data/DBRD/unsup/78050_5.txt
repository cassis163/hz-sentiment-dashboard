"Het is de aard van slechte mensen die het leed veroorzaakt, niet de magie zelf." ~ p124.

Mag je een auteur haten om wat hij heeft geschreven? Al is het maar voor even? Ik haatte Jeroen van Unen namelijk echt even tijdens dit boek.... En tegelijkertijd hou ik van hem, want mennnn wat is dit weer een geweldig boek!!! Bij het zien van de cover had ik echt even een "wat is dit nu weer voor geks"-momentje, maar tijdens het lezen werd het me steeds duidelijker tot het uiteindelijke eureka moment. En dan besef je dat het echt een perfect beeld is bij dit waanzinnige verhaal!!!

"Ik ben gewoon benieuwd wat tovenaars voor leven leiden als ze geen plannen aan het smeden zijn om de wereld te veroveren." ~ p186.

De Slang van Havilah is het vervolg op De Nachtuilen, en onderdeel van een (uiteindelijk) 4-delige serie. Het is moeilijk om ook maar iets over het verhaal te vertellen zonder te veel te spoileren, maar ik die mijn best... De heftige confrontatie met Malic in het eerste deel weerhoudt de Nachtuilen er niet van om een plan te smeden om de Denari-eilanden weer te verlaten. Ze hebben maar 1 doel, een einde maken aan de dreiging voor de magische wereld. Op spectaculaire wijze weten ze te ontsnappen van de eilanden en beginnen ze aan een nieuw avontuur. Het is mooi om te lezen hoe de groep jongeren in korte tijd een hechtige vriendschap hebben opgebouwd en je voelt echt de bijzondere band die zij delen. Ook in dit deel weet Jeroen van Unen de spanning hoog te houden en je te verbazen met zijn creativiteit. Je voelt je als lezer echt onderdeel van het verhaal, zodat je bijna gaat denken dat er magie aan te pas is gekomen...

"De eerste les die je moet leren als je praat met mensen die de macht in handen hebben: ze willen nooit laten blijken dat ze minder machtig zijn dan ze zich willen voordoen." ~ p207.

Jeroen van Unen heeft echt mijn lezers-hart weten te veroveren. Ik geloof elk word dat hij heeft geschreven en twijfel er niet aan dat hij zichzelf met de volgende delen ook weer weet te overtreffen. De verhaallijnen zitten strak in elkaar, de personages zijn realistisch en de wereld is echt geloofswaardig. Ik wil meer!!! Fan voor het leven ♡♡♡