Drie vrouwen, waarvan er één met een leugen leeft. Wie is het, en wat gebeurt er in dit boek dat zo ingrijpend is dat het de levens van hen alle drie verandert.. In de eerste plaats is het boek vlot geschreven. Het leest als een trein, het taalgebruik is gemakkelijk, maar niet 'te'. De opbouw van het verhaal is in eerste instantie wennen, het is vanuit verschillende perspectieven geschreven (Lisa, Ava, Marilyn en een mysterieuze persoon). In eerste instantie lees je over een moeder die samenwoont met haar nukkige tienerdochter, die met haar collega en vriendin Marilyn samenwerkt. Dan komen er rare dingen op haar pad zoals een verdwaald konijn, een liedje op de radio en Lisa realiseert zich dat het verleden haar in lijkt te halen. De vraag is hoe? Dochter Ava komt via social media in contact met een geheime 'lover', ontdekt jongens, en ook Marilyn s leven neemt een andere wending, zij verandert van onderdanig vrouwtje naar een powerlady! De personages zijn innemend en sympathiek.
Beetje bij beetje ontdek je wat er jaren geleden gebeurt is, en komt het boek tot een ontknoping. Ik vond het een leuk boek, hoewel op een aantal momenten een tikkie ongeloofwaardig, en soms wat langdradig. Het boek krijgt drie sterren