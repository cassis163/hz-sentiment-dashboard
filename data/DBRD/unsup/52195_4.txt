Eigen samenvatting:
Yara is een gezellige 31 jarige single die wel van een feestje houdt. Ze woont in Hoorn en werkt als arbeidsdeskundige. Het verhaal begint als iemand Yara in dr eigen tuin neerlegt. Ze is schaars gekleed, alleen een rokje en topje. Dan komt de chocoladebruine labrador van buurvrouw Lotte op haar af en likt haar gezicht. Yara schikt wakker. Lotte maakt zich zorgen, over de alleenstaande Yara. Want wat doet ze nu toch op de grond in de tuin? Ze vraagt het Yara. Maar die kan zich weinig tot niets herinneren. Een aantal dagen zijn gewoon uit haar geheugen gewist, lijkt het wel. En dat zit haar niet lekker. Gezien haar geheugen niet zomaar terug komt neemt ze de hulp aan van een hypnotherapeut. Hij heet Kyle en is erg behulpzaam voor haar en een oude bekende. Stapje voor stapje probeert ze zo verder te komen.

Komt Yara daarmee achter de waarheid? Je leest het in het mooie boek In Onschuld.

Yara toen: heeft geen liefdevolle jeugd gehad. Ze had het goed, maar daarmee is het wel gezegd. Op 4 jaar ging ze naar school en krijgt ze voor het eerst vriendinnetjes. Op 13 jaar gaat ze met vrienden zelf op vakantie. Zonder haar ouders. Op het vakantiepark, waar een van de ouders van de vrienden een huisje hebben, maken ze veel pret en ontdekt ze de wereld. De ouders van Yara deden weinig met Yara en daarom genoot ze erg van deze vakanties. Ze keek er ook erg naar uit.
Wat is er gebeurt met Yara? Je leest het in het boek In Onschuld.
{ “Een vaste relatie heb ik nooit gewild. Dat was na justin niet langer voor mij weggelegd. Van iemand houden was gevaarlijk..”}
De elementen:
De titel is kort en bondig. Yara wordt wakker een weet niets meer. Wat is er gebeurt?. En waarom gebeurt het haar?. Yara probeert in haar “onschuld” dit te achterhalen. De cover is mooi en pakkend. Een vrouw ligt op de grond. Wat doet zij daar? Als het Yara is, wat doet zij dan daar op de grond? Op de flaptekst is te lezen waar Lara de 4 dagen is geweest, die ze zich niet kan herinneren. Dat vind ik een beetje jammer.

De verhaalstijl is helder en duidelijk. Al vind ik het begin van het boek wat stroef lezen en daarnaast beginnen er wel veel zinnen met -hij- in hoofdstuk 1. En beginnen er vanuit Yara in de ik-vorm veel zinnen met -ik-.
Naarmate het boek vordert, leest het beter en worden de zaken steeds duidelijker. Het boek vertelt vanuit Tara maar ook vanuit de dader en een stukje vanuit Kyle.

Mijn mening over het boek:
In Onschuld is een goed samenhangend verhaal met duidelijke karakters en met Yara als hoofdpersoon. Ze heeft best wat geheimen uit een duister verleden die ze het liefst wil vergeten. Tevens is het ook niet een echt spraakzaam type, en in veel situaties houd ze toch liever haar mond. De spanning blijft hierdoor goed hangen. De sfeer blijft mysterieus. Melissa Skaye heeft hiermee een mooie en vlotte thriller geschreven. Met veel spanning en verrassingen. Het boek is fijn om te lezen en geeft zeker in het begin nog niet alle info aan de lezer. Met halverwege de gedachte dat je mogelijk weet hoe het afloopt kom je toch bedrogen uit. Een prachtige plottwist siert het einde en dat is heel mooi gedaan.

{ “Als ik terugloop naar de huiskamer, besluit ik mijn mond erover te houden.”}

Het is een vlotlezende thriller die je bij de start in zijn greep houdt. Eenmaal in begonnen, is er geen stoppen meer aan. Mooie pageturner, 4 sterren.