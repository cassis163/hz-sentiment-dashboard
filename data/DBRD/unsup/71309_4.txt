Titel: Het isolement
Auteur: Chantal van Mierlo
Uitgeverij: Ambo/Anthos
Pagina’s: 288

Over de schrijfster: Chantal van Mierlo (Boxtel, 1979) verhuisde in 2001, na het afronden van haar studie International Business, naar Duitsland. Daar werkte ze in diverse functies in marketing en pr. Ze was hoofdredacteur van een internationaal customer magazine. Het isolement is Van Mierlo’s tweede thriller.

Achterflap: In Het isolement van Chantal van Mierlo raakt Razvan na een avond uit in Amsterdam geobsedeerd door Coco. Hij heeft na een moeilijke jeugd zijn weg gevonden in de internetcriminaliteit en gebruikt zijn kennis van cybercrime om haar te isoleren. Hij plundert Coco's bankrekening, hackt haar webcam en haar social media en zet haar hele leven op zijn kop. Door toedoen van deze catfish raakt ze steeds verder in de problemen, en ze wordt opgevangen door een vriend. Samen proberen ze de identiteit van haar online stalker te onthullen. Maar kan ze haar vriend vertrouwen?

“ De kunst van het manipuleren was de zijne, hij had het al jong geleerd.”

Wat ik van dit verhaal vind: Het isolement is het eerste boek van Chantal van Mierlo dat ik lees. Op de cover prijkt een jonge vrouw, ze zit met de rug naar je toe en lijkt niet in de gaten te hebben dat ze wordt bekeken.
Al lezend word ik het verhaal ingezogen, de schrijfstijl is pakkend, met korte hoofdstukken en makkelijke zinnen.
We maken kennis met Coco, een jonge meid, die in haar leven genoeg te verstouwen heeft gehad, en nog steeds, zo is ze de enigste die nog naar haar gehandicapte broertje omkijkt.
Toch probeert ze zich staande te houden, heeft het leuk met vriendinnen, houdt van feesten en flirten, maar het gaat mis als Razvan in haar leven komt.
De onmacht die Coco voelt, omdat haar leven tegen haar zin over wordt genomen en ze niet weet wie hier verantwoordelijk voor is, is voelbaar en spat door de pagina’s heen.
Chantal van Mierlo weet de personages levensecht over te laten komen, je voelt de angst en je gaat jezelf afvragen of je zelf nog wel veilig bent op het internet.
Op het eind weet Chantal me nogmaals te verrassen, en sla ik voldaan en onder de indruk het boek dicht.


“ En hij ziet me. Ik weet niet hoe, maar hij ziet me.”

Chantal van Mierlo heeft met het isolement een spannende, pakkende en zeer actuele thriller neergezet, waarbij je jezelf nog eens achter de oren krabt, of je zelf wel zo veilig bent op het internet.

Waardering:
Plot:4
Schrijfstijl:5
Organailteit:4
Psychologie:4
Leesplezier:5
Spanning:4

4,5 sterren voor, Het isolement van Chantal van Mierlo.