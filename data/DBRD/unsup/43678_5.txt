Chicago wordt opgeschrikt door de moord op twee jonge twintigers, beiden zijn gruwelijk verminkt. Er wordt al snel gedacht aan een seriemoordenaar. De politie heeft grote moeite om erachter te komen wie de dader is. Hij is berekenend en gaat erg zorgvuldig te werk. Het enige verband tussen de twee moorden is een jonge vrouw, Cassie. Zij beweert dat ze voorafgaand aan de moorden al wist wanneer deze zouden plaatsvinden.
Vanaf het moment dat Adam Brandt Cassie op het politie-bureau ontmoet, is hij door haar gefascineerd. Alles wat zij hem vertelt, maakt dat hij twijfelt aan zijn deskundigheid. Dan loopt Cassie naar buiten, knoopt een sjaal voor haar ogen en steekt blind de straat over, dwars door het verkeer. Als hij haar na afloop vraagt waarom ze niet bang was te verongelukken, antwoordt ze: "Omdat jij mij zal doden.'

Mijn eerste kennismaking met Arlidge omdat deze niet bij de serie hoort. Eenmaal begonnen kon ik hem niet meer wegleggen. Het verhaal blijft boeien en de personages intrigeerden me.
Het boek bleef spannend tot de laatste letter. De korte hoofdstukken maken het heel fijn lezen en houdt de spanning heel hoog! Een aanrader!