Recensie “ In naam van de vader” geschreven door Linda Jansma, uitgegeven door de Crime compagnie.
Dit boek is eerst in 4 delen verschenen exclusief voor de Kobo lezers. Elke maand verscheen er 1 deel. Nu is het dus samengevoegd tot 1 boek.

Het verhaal gaat over de Familie van Foreest, van oudsher bekend als advocaten .
Vader Ernst heeft het kantoor overgedragen aan zijn oudste zoon Francis, die er samen werkt met zijn vrouw Renée. De middelste zoon Julian is huisarts, en de jongste zoon Matthijs heeft een sexclub, dus die is uit de gratie. Ook is er een dochter Heleen, maar in het verhaal draait het voornamelijk om haar man die bekend is als soapacteur. Ze lijken allemaal een soort van “relatie” te hebben (gehad)met Marco Verduin, een vastgoedmagnaat met duistere praktijken.
De echte buitenstaander is Judith die zich aanmeldt bij de sexclub om daar te gaan werken en een mysterie op wil lossen. Maar welk geheim ? Het lijkt wel of de hele familie geheimen heeft , en je vraagt je wel eens af wat er nog te redden valt. Het duurde even voordat ik de grote lijnen helder had en de verbanden zag, maar dit werd al lezende, steeds duidelijker.
Het helpt zeker dat de hoofdstukken en de zinnen kort zijn. Vaak met een ander hoofdpersoon in de hoofdrol.
Wat ik erg jammer vond is dat het lijkt of er opeens een eind aan het verhaal moest komen waardoor er op laatst allemaal “oplossingen” aangedragen worden. Er bleven echter ,in ieder geval voor mij, nog genoeg vragen over.
Van mij had er nog wel een hoofdstuk bij geschreven mogen worden om het als echt “af” te kunnen typeren !