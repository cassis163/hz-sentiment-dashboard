‘Dodelijk spiritisme’ verhaalt over een jonge erfgename die haar intrek neemt in La Portière, het tussen bossen verscholen landhuis van haar overleden tante. Haar tante bleek er bizarre gewoontes op na te houden en contact te leggen met het hiernamaals via spiritistische seances. Een lugubere moord vormt de aanzet tot een hele reeks vraagtekens: wat verbergt de mystieke residentie? Zijn er demonen aan het werk of is er iets minder bovennatuurlijks aan de hand? Een excentriek Gents speurdersteam gaat met de zaak aan de slag en probeert een rationele uitleg te vinden voor de eigenaardige gebeurtenissen.

“Helen kijkt haar indringend aan. Sheila is onder de indruk. Ze laat haar slobbertrui los zonder nog te denken aan het effect van de gezwollen maagband. Dit lijkt een boeiende zaak te worden met een waaier aan facetten om te doorgronden.”

Joke de Meyer weet haar lezers te vermaken en te ontroeren. Zij hanteert een bijzondere schrijfstijl. Meyer bouwt de spanning goed op en doorspekt die met een subtiele humor. Haar sterkste punten zijn echter de karakteriseringen van haar personages en haar sfeertekeningen.

“Plots wordt de robuuste voordeur, die blijkbaar op een kier stond, opengerukt door een krachtige windhoos. De deur van de living, die uitkomt in de hal, volgt deze onstuimige manoeuvre op, als in een kettingreactie.”

‘Dodelijk spiritisme is magisch-realistische detectiveroman waarin een Gents speurdersduo de hoofdrollen vertolkt. Het boek kwam tot stand nadat de auteur een aantal van haar verhalen op social media had geplaatst. Haar verhalen werden dusdanig goed ontvangen dat Meyer besloot tot uitgeven.

Over de auteur
Joke de Meyer (45) vertoefde als kind uren in Katoren, dwaalde rond in de gangen van de Hogeschool voor Hekserij en Hocus Pocus en ging op gezette tijd langs bij mijnheer Tumnus voor een kopje thee. Het zijn deze wonderlijke ontmoetingen die verantwoordelijk zijn voor haar onvoorwaardelijke liefde voor de (jeugd)literatuur.

Uitvoering
Uitgever: Beefcake Publishing
ISBN 9789491144646
Paperback, 170 pagina’s

Over Hanneke Tinor-Centi
Hanneke Tinor-Centi (1960), eigenaar van HT-C Communicatie en Marketing, literair agent, boekmarketeer en recensent.
http://ht-c-communicatie.nl/