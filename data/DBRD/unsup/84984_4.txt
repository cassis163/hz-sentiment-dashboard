Recensie De apotheker van Mengele


Samenvatting
Victor Capesius, een Roemeens vertegenwoordiger van het farmaceutische concern Bayer, sloot zich in 1943 aan bij de SS. Hij kwam te werken in concentratiekamp Auschwitz als apotheker.
Het boek gaat in op zijn werkzaamheden als apotheker. Hij was o.a. verantwoordelijk voor het verstrekken van medicijnen voor de medische experimenten die in Auschwitz plaatsvonden en het beheer over Zyclon B, het middel dat in de gaskamers gebruikt werd. Capesius was ook corrupt. Hij wilde zich verrijken aan de bezittingen van de gevangenen, inclusief hun gouden tanden. Ook wordt ingegaan op de corruptie van het bedrijf I.G. Farben dat gevangenen van Auschwitz inzette met het doel om op goedkope wijze zo veel mogelijk winst te maken. Het laatste deel van het boek gaat in op de rechtsgang rondom Capesius en andere nazimisdadigers.

Leeservaring
Dit is geen boek dat je in een sessie uit leest. Vele gruwelijkheden van de oorlog en met name concentratiekamp Auschwitz, die aan bod komen maken dat je het zo nu en dan even moet laten bezinken. Ook is het een aaneenschakeling van gebeurtenissen en feiten wat het nodig maakt om het boek aandachtig te lezen. De schrijfstijl is helder maar niet heel vlot leesbaar. Dit komt waarschijnlijk omdat het een waargebeurd “kennis” boek is en geen roman of iets dergelijks. De materie maakt dat de schrijfstijl niet vlot weg leest.
Een aangrijpend en boeiend boek over geschiedenis die nooit vergeten mag worden.