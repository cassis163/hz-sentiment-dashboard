Ik las dit boek op aanraden van een vriendin die er slapeloze nachten aan had overgehouden. Zelf was ik een stuk minder enthousiast. Het hele boek is geschreven in functie van de - inderdaad - ontstellende plot. Je voelt al heel vroeg aan als lezer dat er 'iets ergs' moet gebeurd zijn en het hele verhaal is daarop gericht, met als gevolg dat er in mijn ogen eigenlijk weinig verhaal in het boek zelf zit. Kortom dit was niet 'my cup of tea', al vond ik het wel een goed geschreven boek.