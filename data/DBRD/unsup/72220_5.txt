Duivelmaeker gaat over de jonge Faye die duivels ziet en op zoek gaat naar de oorzaak. Dan komt ze erachter dat de duivels precies lijken op monsters op de schilderijen van Jeroen Bosch. Vanaf dat moment raakt haar leven steeds meer vervlochten met dat van de 15e-eeuwse schilder.
Duivelmaeker is een knap geschreven boek. Naast de goed opgebouwde spanning is Faye als hoofdpersonage heel goed en geloofwaardig neergezet. Je gaat als lezer helemaal mee in haar avontuur, dat steeds grimmiger wordt. Daarbij kom je ook nog eens veel te weten over het leven van Jeroen Bosch en gelukkig staat dit op geen enkele manier de spanning in de weg.
Ja, ik vind Duivelmaeker een aanrader.