Tenley 'Ten' Lockwood haar wereld bestaat uit keuzes maken. Hier draait het eerste leven vooral om, want kies je voor Troika of voor Myriad? Het eerste leven is hier een voorbereiding op, want in dit leven kies je namelijk in welk koninkrijk je je tweede leven wilt doorbrengen.
Ten haar ouders hebben haar al voor veel geld beloofd aan Myriad, maar Ten weigert te tekenen. Doordat ze geen keuze wil maken, hebben haar ouders haar naar Prynne gestuurd. Een instelling waar martelingen de normaalste zaak van de wereld zijn. Op deze manier hopen haar ouders dat ze bij Myriad tekent, maar dit blijkt nog niet zo makkelijk te zijn, aangezien Troika Ten ook graag wil hebben.

Het verhaal is erg uniek, aangezien de personages nu een leven na de dood kiezen. Daarnaast zijn de werelden erg mooi weergegeven. Hierbinnen is een goed licht en donker contrast te zien. Troika staat voor licht en Myriad voor donker. Dit thema komt ook goed naar voren in het verhaal. Licht en donker, goed en slecht. Wie is nu echt goed en wie slecht?

De schrijfstijl is naarmate je verder komt in het verhaal erg prettig. In het begin krijg je aardig wat informatie op je af en daar moet je aan wennen. Daardoor kan het verhaal ook moeizaam verlopen in het begin.
Het verhaal is vlot geschreven en je weet precies wat Ten denkt, wat als prettig ervaren kan worden.

In het boek komen verschillende personages aan bod en ze zijn allemaal uniek op hun eigen manier. De ene mag je misschien net iets meer dan de andere. De cynische opmerkingen, ongepaste taal en gedrevenheid van de personages zijn erg leuk om te lezen. Toch was dit in het beginnen wennen.

Eerste Leven laat je een unieke wereld beleven vol met keuzes en wanneer je het boek uit hebt, smaakt het naar meer.