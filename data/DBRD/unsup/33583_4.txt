In een klein dorpje zijn meerdere katten op mysterieuze wijze verdwenen. De inwoners maken zich grote zorgen, sommige mensen houden hun poes angstvallig binnen.
Waar zijn de poezen heen? Zijn ontvoerd? Heeft de man van het slangenhuis er iets mee te maken of zit toch het vreemde typje dat veel van kruiden weet achter het mysterie.
Boeli en Lucy gaan het uitzoeken en dat is niet zonder gevaar.
Een spannend verhaal waarbij de situatie van de twee hoofdpersonen zich makkelijk laat inleven door de lezers. Zo voelt Lucy zich achteruitgezet door de geboorte van haar zusje, en maakt Boeli zich zorgen over zijn opa, die is op zijn beurt weer eenzaam is en bang voor de toekomst in een tehuis waar hij zijn gang niet meer zou kunnen gaan. Kortom, allemaal zaken uit het echte leven waar bijna elk kind (mens) wel eens mee te maken krijgt.
Daardoor heen speelt dan het spannende mysterie van de verdwenen poezen. De schrijfster laat meerdere personages als verdachte de revue passeren, de ontknoping is dan toch heel anders dan verwacht.
Kortom, een spannend, gruwelijk eng maar toch gevoelig boekje, een waardig kinderboekenweekgeschenk!