wie ben ik... wie ben ik...

Bij een geheim project van de Amerikaanse overheid, (waarvoor de FBI 12 ter dood veroordeelde gevangenen, en een 6-jarig meisje, dat door haar moeder bij de nonnen is achter gelaten, als proefpersonen moet halen en leveren), loopt het helemaal mis.
De twaalf besmette proefpersonen (viralen) weten uit te breken en ontsnappen. Op miraculeuze wijze weet de 6-jarige Amy te overleven en te ontsnappen naar de bossen. Helaas is ze 1 van de weinigen, 80% van de mensheid wordt door de viralen vermoord of besmet..
100jaar later is er een nieuwe wereld en weet een kolonie van mensen te overleven.
Wanneer er in de kolonie mensen raar beginnen te dromen, er meer aanvallen van viralen op de kolonie zijn, er mensen overlijden en er ook nog eens eens een onbekend, niet pratend meisje komt aanlopen, ontstaat er tweedeling in de kolonie.
Een groepje van 7, begrijpt de ernst van de situatie en besluiten met Amy te ontsnappen en naar Colorado te gaan. Daar hopen ze hulp te vinden voor de rest van de kolonie, voordat de lichten uitgaan en het te laat is...

De personages worden uitgebreid beschreven waardoor je echt in het verhaal zit en de haat/nijd/jaloezie/wanhoop bijna letterlijk voelt.
Hier en daar is het verhaal wat droog en langdradig waardoor de spanning weer wegvalt. Maar de tot in detail beschreven scenes maken veel goed.
Al met al een spannend boek, lekker om een druilerig weekend mee door te brengen.