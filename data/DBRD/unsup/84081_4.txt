Beschrijving
In Amerika zijn twee gezinnen uitgemoord door één en dezelfde moordenaar. De Tandenfee, wordt hij genoemd. Omdat dit een speciale zaak is, wordt de hulp van Will Graham ingeroepen. Will heeft ook Hannibal Lecter, een psychopaat, te pakken gekregen. Na een tijdje wordt de Tandenfee de Rode Draak, omdat deze laat merken dat hij niet zo opgezet is met de naam; dit doet hij doormiddel van nog meer mensen te vermoorden. Op het einde van het boek lijkt het of de moordenaar zelfmoord heeft gepleegd, om zijn geliefde te sparen. Daarmee stopt ook het onderzoek. Maar in werkelijkheid heeft de Rode Draak het gewoon gemunt op Wills gezinnetje. Daar duikt hij op en probeert Will te vermoorden. Dit mislukt. Zo wordt de dader toch nog opgepakt.
Thomas Harris, de schrijver, begon als journalist, meer bepaalt als misdaadverslaggever. Hij was redacteur en verslaggever voor Associated Press en New York City. Zijn bekendste werken zijn die over Hannibal Lecter.
Het boek is in 2002 verfilmd. Met topacteurs zoals Anthony Hopkins die de rol van Hannibal Lecter vertolkt. Ik heb de trailer gezien en hij spreekt me echt wel aan, graag zou ik die film dan ook wel eens zien. Het boek was daarvoor nog al eens verfilmd, maar toen onder de naam Manhunter.
Interpretatie
Het boek was geschreven vanuit verschillende standpunten. Bij elk hoofdstuk werd er vanuit een ander standpunt verteld. Ik vond het standpunt van de moordenaar, Rode Draak, het interessantste omdat het echt een zieke kijk geeft op de dingen. Terwijl ik het zat te lezen in dit standpunt, heb ik wel vaak gedacht dat de schrijver, toch wel een zieke geest moet hebben. De manier waarop hij alles ziet en denkt en wat hij er dan van maakt én de manier waarop hij mensen laat doodgaan is geweldig ziek.
Ik denk dat Thomas Harris het boek zo walgelijk heeft gemaakt zodat mensen beseffen dat er echt wel zon mensen bestaan. Dat niet alles rozengeur en maneschijn is. De schrijver zal wel wat van zijn eigen ervaring als misdaadverslaggever erin hebben gestopt en dus ook gebruikt voor het schrijven van het boek. Je merkt het ook wel dat de pers er vaak inkomt, zelfs één van de vermoorde mensen is een belangrijk journalist.
Evaluatie
Ik hou van lezen. Maar ik heb al veel minder goede boeken gelezen omdat ik mijn stijl niet echt ken. Volgens mij heb ik door dit boek eindelijk mijn stijl gevonden!
Ik vond het echt een geweldig boek. Ik kon niet stoppen met lezen, het was zo vlot geschreven en het was ook zeer spannend. Vooral als ik s morgens een deel had gelezen, dan naar school moest, was ik op school aan het nadenken wat er nog kon gebeuren in het hoofdstuk.
Als thriller bevatte het boek genoeg gruwel. Hoe de moorden waren beschreven, dat was weerzinwekkend. Ik beschreef ze vaak aan mijn vrienden en die wilden dat ik stopte met erover te vertellen omdat ze het vreselijk vonden.
Het boek is een echte aanrader. Het komt uit De Hannibal Lecter Omnibus. Nadat ik dit gelezen heb, ga ik zeker de twee andere boeken van de omnibus lezen. Ik kijk er al naar uit!