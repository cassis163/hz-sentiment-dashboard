"Gelezen" in als luisterboek in de app "luisterbieb" van de bibliotheek. Het boek wordt zeer prettig voorgelezen door Hymke de Vries. Het is een heerlijke Scandinavische thriller met Olivia Rönning en Tom Stilton in de hoofdrollen. Het is de vierde thriller van Cilla & Rolf Börjlind. Deze keer gaat het om kinderen die zonder ouders mee komen met de stroom vluchtelingen uit Syrië en Nigeria.
Naast Olivia en Tom zijn er nog meer prachtige karakters in dit boek, zoals Luna de vriendin van Tom, de dakloze Muriël, commissaris Mette Olsäter, Abbas en Ronny. Naast het spannende deel is het ook leuk om te lezen hoe het met al deze hoofdpersonen gaat: Olivia is nu zwanger en Tom woont samen. Op naar het volgende deel: Koudvuur. En daarna is het maar afwachten of er nog een deel 6 zal verschijnen.