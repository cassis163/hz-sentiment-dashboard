¶ Onze zilverkleurige minivan was net een magische koers. Telkens als ik instapte bracht hij me naar nieuwe, onbekende oorden. Zonder twijfel waren wij op dit moment 's werelds gelukkigste reizigers, en ik 's werelds gelukkigste reizende kat ¶.

Het verhaal

Japan. Als hoofdpersoon Satoru op een dag een straatkat tegen komt, kan hij niet bedenken wat deze kat voor hem zou gaan betekenen. De kat zit graag op zijn zilverkleurige mini-bus. Satoru ziet de kat regelmatig, noemt hem Nana en neemt hem uiteindelijk in huis. Na ongeveer 5 jaar pakt Satoru de poezenmand en vertrekken ze met de minivan. Samen maken ze uiteindelijk een mega roadtrip en doorkruisen Japan. Ze logeren bij oude vrienden. Zo verblijven ze bij een norse boer, die katten puur ziet als muizenvangers. Ze reizen door en komen bij een echtpaar met een pension waar ook dieren welkom zijn. En tenslotte bij een treurige man, die nu even zonder zijn vrouw woont. Voor Nana is het doel van de reis niet helemaal duidelijk. Maar als hij het eenmaal wel gaat snappen, probeert hij te redden wat er te redden valt. Maar is er geen weg meer terug.

De elementen

De cover ziet er mooi en sereen uit. Een zwarte kat kijkt in de verte. Waar wacht hij op? Reisverslag van een kat, is een mooie totel. Maar dekt de alding niet geheel. Er is een gedeelte in de ik-vorm vanuit de kat Nana. Over Satoru wordt in 3e persoon verteld, met ook stukken uit het verleden van Satoru. Hierdoor gaat de lezer alles beter in perspectief zien. In mooie zinnen, maar ook wel wat in ouderwetse zinnen ( evenzogoed, talmen tot, we vertrokken overijld, hem daartoe noopte, heimelijk verliefd.), lezen we over hoofdpersoon Satoru en kat Nana (die eigenlijk een mannetje is) en wat zij meemaken op de roadtrip door Japan. De Japanse sfeer is zeker aanwezig. Dit is te bemerken door de beleefdheid, de familiebanden en het respect voor elkaar. Aan het einde wordt dit goed belicht.

Hiro Arikawa heeft hiermee een mooi en sprekend verhaal geschreven met een boodschap. Er voor elkaar zijn, in voor- en tegenspoed. Liefde voor je huisdier, want "hij is familie". En bepaalde zaken goed afronden voordat je aan de volgende "stap" begint.

Conclusie

"Reisverslag van een kat" heeft meer in huis, dan je zou denken. De 238 bladzijde tellende Japanse roman blijft boeien. De kattenliefhebber zal hiervan smullen. Maar ook de niet-katten-houder. Want het is veel meer dan "zomaar" een verhaal. Het is een waar kadootje om te lezen en gaat zoals het in het echte leven ook verloopt: vol mooie momenten en soms minder. Vol liefde en soms wat verdriet. Het is een hartverwarmende roman over trouw, vriendschap en respect voor elkaar. En dat is mooi gedaan. Hier gaat menig kattenhartje van kloppen.

Hartelijke groeten, Annette Overvoorde, Birdy's Boeken
https://birdysboeken.blogspot.com/2018/07/hiro-arikawa-resiverslag-van-een-kat.html