Dit fictieve historische verhaal gaat over de veertienjarige islamitische Alya, die opgroeit in Cordaba in de 9e eeuw. Ze heeft de gave om talen snel onder de knie te krijgen. Dit talent wordt ook bekend bij de emir. Die haar daarop met een gezantschap op reis stuurt naar het christelijke Navarra om daar bij de gesprekken te tolken. Echter verloopt te toch niet altijd voorspoedig en moet zij haar gave in zetten om haar reis te kunnen vervolgen.

Ondanks dat het fictie is, zijn sommige personages/elementen wel waargebeurd hiervan zijn verwijzingen in het boek opgenomen. Daarnaast laat de landkaart ook de reis van Alya zien en is een handig handvat met de ouderwetse/oorspronkelijke namen van de plekken die aangedaan worden.

Het verhaal wordt vanuit het ik-perspectief verteld. In korte en eenvoudige zinnen wordt beschreven wat Alya meemaakt op haar reis en wat ze meemaakt. Wat het boek ook geschikt maakt voor jonge lezers. Er gebeurt veel in het boek en dat roept de vraag op: Waar zal Alya's gave haar naartoe leiden? Doordat er constant spanning is over wat er nog meer gaat gebeuren blijf je lezen en voor je het weet ben je op de laatste pagina.

Alya groeit in het boek door zelfstandiger te worden en haar eigen keuzes te maken. Daarnaast kan ze zich steeds beter inleven in anderen en inzien hoe bevoorrecht haar leven is, bijvoorbeeld ten opzichte van de slaven die haar familie moeten bedienen. Ze ontwikkelt zich tot een persoon die niet alleen haar eigen belang en ideeÃ«n vooropstelt, maar ook kijkt hoe zij anderen kan redden door de inzet van haar talenknobbel.

Het boek is onderdeel van een tweeluik waarin antwoord gegeven wordt op zaken die nu nog onbelicht blijven, zoals hoe gaat het verder met de mensen onderdeel uitmaken van Alya's reis? Daarnaast krijg je in het eerste deel nog geen antwoord op de vraag hoe Ayla's reis af zal lopen. Vermoedelijk zal dit in het tweeluik wel duidelijk worden.