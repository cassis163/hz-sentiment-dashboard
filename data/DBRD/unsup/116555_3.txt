Er zijn mij twee dingen tijdens het lezen van dit boek opgevallen. Julia, die het kidnapdrama overleefde, besluit haar kant van het verhaal in boekvorm op te schrijven om zo alle misverstanden die in de media zijn ontstaan door toedoen van onwaarheden recht te trekken. Ze vertelt aan de toekomstige lezers van haar nog uit te komen boek haar verhaal tijdens het schrijven. Apart vertelperspectief dus. Het tweede wat mij eigenlijk verbaasde was het feit dat, ondanks het vreselijke wat haar is overkomen, ze mijn sympathie maar met moeite kreeg. Dit komt door de trant waarin ze vertelt, hoe ze overkomt. Dit is natuurlijk bewust zo uitgedacht van de auteur dus erg knap. Zichtbaar geschonden door zowel haar ontvoering als hoe zij is neergezet door iedereen met een eigen visie op het geheel. Toch pakt het verhaal je maar met moeite, juist door de afstand die Julia schept vanwege haar houding. Het geheel is echter ontzettend knap bedacht door de Duitse Thea Dorn, een debuut om trots op te zijn!