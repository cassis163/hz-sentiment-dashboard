Bianca Mastenbroeks laatste boek is lekker dik en vanaf de cover kijkt een jongeman je indringend aan. Het gaat om Hendrick, die in de 17e eeuw in Nieuw-Nederland leeft en verwikkeld raakt in de strijd tussen de Hollandse pioniers en de Indianen van het gebied rond de rivier de Esopus.
Het boek bestaat uit drie delen, elk deel voorzien van een titel die te maken heeft met de ontwikkeling van Hendrick. En die ontwikkeling is prachtig beschreven. Van slappeling naar gevangene, tot ...
Nou ja, lees het zelf. Dit boek is het zeker waard.
Bianca heeft een ontzettend interessant en knap boek geschreven, de research die ze ervoor heeft moeten doen zal niet gering geweest zijn. Achter in het boek staat een uitgebreide verantwoording. Dan blijkt dat ze de geschiedenis op een geweldige manier in een spannend en ontroerend verhaal heeft weten te gieten en waarschijnlijk heel dicht bij de werkelijkheid is gebleven.
Ja, dit is echt een aanrader!