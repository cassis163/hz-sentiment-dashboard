Livia Prescott en haar vriendin Kelly Weeks runnen samen het uitzendbureau Prescott & Weeks. Als Livia Prescott op een dag nietsvermoedend van haar werk naar haar auto loopt in een parkeergarage wordt ze opgewacht en belaagd door een man in het zwart met een bivakmuts op. Ze vecht zich echter los, steekt haar belager meerdere keren met haar sleutels en schopt en slaat erop los, waarna hij haar tegen de grond slaat en ervan door gaat. Ze wordt buiten bewustzijn en onder de blauwe plekken en een gebroken vinger door Daniel gevonden die haar heeft horen schreeuwen en een stukje verderop werkt. Het lijkt er dan ook veel op dat ze is opgewacht, wat wel blijkt want de volgende dag vind ze een briefje onder de ruitenwisser met Livia je bent van mij.

Ben je al bang is geen thriller die je direct pakt, doordat Livia vooral in het begin van het boek weinig emotie toont heb je wat moeite om je in te leven. De plot zit goed in elkaar, maar valt van de ene in de andere herhaling. Had een beetje moeite om door te lezen. De schrijfstijl is wel prettig, waardoor het geheel enigszins nog te verhappen is. Naar de ontknoping toe wordt het gelukkig allemaal wat spannender. Jammer, maar ik had er meer van verwacht, maar zie zeker wel kansen voor Ford aangezien dit haar debuut is en de schrijfstijl is niet onaardig geef ik een volgend boek van haar zeker nog een kans. Ik geef deze dan ook 3 sterren.

Spanning: 3 sterren
Plot: 4 sterren
Leesplezier: 3 sterren
Schrijfstijl: 4 sterren
Originaliteit: 3 sterren
Psychologie: 3 sterren