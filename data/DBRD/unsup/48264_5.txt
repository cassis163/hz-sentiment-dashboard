Een boek waarin de briefjes die vanuit Vel d'Hiv gesmokkeld zijn, goed tot zijn recht komen. Doordat er persoonlijke informatie en foto's bij de briefjes zijn geplaatst van degene die ze geschreven hebben, is het een indrukwekkend geheel geworden. Het boek eindigt met een wrange tegenstelling tussen de zakelijke afspraken rondom de hele organisatie van de razzia en de persoonlijke verhalen van mensen die getuigen waren van het verblijf van zovelen in Vel d'Hiv. De tekeningen en het relaas van een ooggetuige van de aankomst en verblijf van de kinderen in Drancy is hartverscheurend.