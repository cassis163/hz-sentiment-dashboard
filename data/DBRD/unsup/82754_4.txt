En zo met de flaptekst begint het boek van veelschrijver James Patterson. Jaarlijks verschijnen er ongeveer drie a vier boeken van James Patterson die hij meestal samen met een coauteur schrijft, zo ook dit boek dat hij samen met Howard Roughan schreef. James Patterson heeft een vlotte pen en alle boeken zijn meestal van hoge kwaliteit en een genot om te lezen, zo ook dit boek.

Het begint allemaal met de moord op een pasgetrouwd stel, dat wordt vermoord in de sauna. John OHara wordt door de vader van de bruid overgehaald om de zaak te onderzoeken. Wanneer John OHara echter iets overkomt is het tijd voor Sarah Brubaker om zich op de zaak te storten. Sarah staat haar mannetje als het gaat om het opsporen van seriemoordenaars. Ze kan ze snel doorgronden en hebben al snel geen geheimen meer voor haar. Sarah wordt dan ook neergezet als een stoere FBI-agente, die niets schuwt. Ook de overige personages krijgen voldoende balast mee. Patterson verteld het verhaal in rap tempo, het is haast niet bij te benen door de lezer. Maar gelukkig lezen zijn boeken snel weg, mede door de korten hoofdstukjes en de prettige schrijfstijl vlieg je in no time door het boek heen. De plot zit goed in elkaar en de diverse verhaallijnen worden netjes uitgewerkt en tot een goed einde gebracht. Dat Patterson gebruik maakt van coauteurs kan je duidelijk merken in de verschillen in stijl tijdens het lezen van de perspectieven van de personages. Het levert in ieder geval een levendig verhaal op. Geen hoogdravend verhaal, geen overdreven spanning, maar een goed boek voor als je even niet na wilt denken en een weekend vermaakt wilt worden.


Spanning: 3 sterren
Plot: 4 sterren
Leesplezier: 4 sterren
Schrijfstijl: 5 sterren
Originaliteit: 4 sterren
Psychologie: 3 sterren