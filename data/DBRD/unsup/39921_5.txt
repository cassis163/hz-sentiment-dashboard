The edge of normal is het derde boek van Carla Norton. Inmiddels uitgegeven in het Engels, Duits, Italiaans, Nederlands en Japans. Het Nederlandse boek kreeg de titel: Langs de afgrond.
Reeve LeClaire, 22 jaar, worstelt nog dagelijks met haar verleden. Ze is tien jaar geleden ontvoerd en toen vier jaar lang gemarteld. Haar gesprekken met Dr. Lerner, expert op het gebied van ontvoeringstrauma, heeft ze inmiddels afgebouwd naar een keer in de week. Als de dertien jarige Tilly bevrijd wordt uit handen van een sadistische pedofiel vliegt Dr. Lerner meteen naar het slachtoffer. De ouders van Tilly twijfelen echter aan een mannelijke arts en willen Reeve vragen om Tilly bij te staan. Reeve doet haar best, maar haar eigen herinneringen maken het erg moeilijk. Dan vertelt Tilly iets in vertrouwen tegen Reeve wat het niet makkelijker maakt......
De korte hoofdstukken wisselen telkens van ik-figuur, hierdoor wordt de spanning extra opgebouwd. Je weet als lezer meer dan de personages. Het verhaal zit goed in elkaar waardoor die kennis iets toevoegde ipv spanning weg neemt.
De eerste hoofdstukken leer je Reeve kennen als een gebroken mens. Ze heeft iets vreselijks meegemaakt en worstelt om haar leven te leiden als een normaal persoon. Als de ouders van Tilly om haar hulp vragen zie je Reeve groeien. Dit is zo geloofwaardig geschreven, dat je echt met het meisje meeleefde. Ook van de andere personages worden de gevoelens goed beschreven.
Dit boek maakt indruk! Onder andere gevoelens van ongeloof, medelijden en trots. Ik heb begrepen dat volgend jaar het tweede deel uitkomt, in ieder geval in het Engels. Dus hopelijk niet het laatste wat we lezen over Reeve. 4 1/2 ster.