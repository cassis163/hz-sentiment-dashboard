Mijn 1ste boek van Sarah Jio was het mooie 'Die avond aan het meer', dus lagen mijn verwachtingen vrij hoog en die zijn volledig ingelost.
'Bloesem in de nacht' is een meeslepend verhaal, dat zich deels afspeelt in 1933 en deels in 2010. In beide tijdsperiodes krijgen we nog eens te maken met flashbacks, die heel duidelijk aangegeven worden. De rode draad is de sneeuwstorm, die zich voordoet in Seattle in de maand mei.
Ik heb genoten van het prachtige verhaal en naar het einde toe wordt het zelfs spannend. Vrij vroeg had ik een idee hoe de 2 verhaallijnen waarschijnlijk zouden samenkomen, maar toch is er een twist in de 2 laatste hoofdstukken waardoor je toch nog verrast bent. Ik kon het boek niet meer wegleggen en met kippenvel op de armen heb ik het einde gelezen.
Een aanrader voor wie van een mooi verhaal houdt met een brok romantiek maar toch niet het zeemzoeterige gedoe.
Sarah Jio wordt één van mijn lievelingsauteurs in het genre.