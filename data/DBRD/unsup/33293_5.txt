Ik heb het boek in een ruk uitgelezen en ik voel nu al dat het hoofdpersonage heel lang bij me zal blijven. Ik ging al snel van haar houden, in haar even sensitieve als indrukwekkende, en soms ook humoristische, zoektocht naar zichzelf en naar haar moeder, die overleed toen ze nog een jong meisje was. De taal is prachtig, de scenes heel beeldend en de liefde die ze beleeft - voor haar moeder, haar vriendinnen, voor koken en eten en uiteindelijk voor het hele leven zelf- is zo voelbaar, zo tastbaar. Soms is het bijna te proeven.Een heel rijke, zintuiglijke, ontroerende en mooie roman!