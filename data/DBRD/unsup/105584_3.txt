Ook Niets Blijft Verborgen begon weer lekker sterk met forensisch geneuzel. Helaas is dit boek wel héél anders dan de voorgaande drie boeken. Het boek bestaat uit twee delen: Het eerste deel gaat over het verleden van Dokter Hunter, zo'n 8 jaar terug. Het tweede deel beslaat het heden. Het is leuk dat je in het eerste deel meer te weten komt over de dood van zijn vrouw en dochter, iets wat in elk boek toch wel een beetje vraagtekens bij me op bleef leveren. Want wat was er nou écht gebeurd?!

Het tweede deel vond ik wat teleurstellend. Nergens ging de forensie zo diep als in de voorgaande boeken en ook de spanning was niet echt goed aanwezig. Ik denk dat ik dit meer onder een avonturen roman kan scharen. Ik heb genoten hoor, want Simons schrijfstijl is echt heerlijk. Maar het had niets weg van de voorgaande boeken en dat vind ik jammer. Dat vond ik namelijk héél erg sterk.

Het einde was open en eigenlijk wat onbevredigend. Gelukkig maar dat het volgende deel over een maand in de winkels ligt. Hopelijk pakt Simon daar weer op waar hij was gebleven. Al met al 3,5*.