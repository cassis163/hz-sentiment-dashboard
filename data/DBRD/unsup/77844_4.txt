M.G. Crow, pseudoniem van Martine Pauwels, heeft nogmaals een opmerkelijk verhaal geschreven met ronduit opvallende personages, die naar bloederige gruwel neigen. Met Het bloed van Cheiroon bewijst ze nog maar eens dat ze van geschiedenis en mythen houdt. De schrijfster staat erom bekend dat ze haar Vlaamse roots niet onder stoelen en banken schuift, waardoor haar verhalen nog meer charme hebben gekregen. Ondanks dat de taal soms een dingetje is, en hierdoor snelheidsfoutjes kunnen ontstaan, zijn haar verhalen altijd goed te volgen. Crows verhalen zijn altijd weer bijzonder en voor de liefhebber van typerende wezens is dit boek ook deze keer weer een ware mustread. Een auteur waar met name ook de fantasy- en horrorliefhebbers van gaat houden.