De achterflap belooft een woning uitwisseling tussen Ria uit Ierland en Marilyn uit Amerika, maar het begin komt niet echt op gang en vond ik eigenlijk iets te uitleggend. Die uitwisseling gebeurt ook pas na twee derde van het boek.
Toch, omdat het verhaal langzaam wordt opgebouwd leer je de afwisselende hoofdpersonages langzaam heel goed kennen. Je leert ze kennen vanaf het moment dat ze kennis met elkaar maken. En op een gegeven moment voelde dit weer heerlijk vertrouwd als een van haar andere boeken. Ik leefde mee met de hoofdpersonages en naar het einde toe vond ik er ook wel een spanning in zitten.

Ik blijf het knap vinden hoe Maeve Binchy met zo veel personages en veel perspectiefwisselingen je als lezer in het verhaal kan trekken. Ook schrijft ze mooi beeldend. Dit verhaal speelt zich voornamelijk af aan Tara Road en die weg kon ik me heel goed inbeelden. Stiekem zou ik er best ook willen wonen. Ik het weer genoten van dit boek, dat misschien net iets te dik was, maar uiteindelijk heerlijk wegleest.