Via DWDD in aanraking gekomen met dit boek. Het gegeven sprak direct aan. Vol nieuwsgierigheid gestart. Het is geen makkelijk boek om te lezen. Lange zinnen (soms van een halve bladzijde lang) met veel bijzinnen en veel verwijzingen naar andere kunstuitingen e.d. Toch is het boek zeker de moeite waard om aan te prijzen. De schrijvers kunnen goed en soms heel poÃ«tisch schrijven over alledaagse zaken; deze worden vanuit een nieuw en bijzonder perspectief benaderd. Het mooie van dit reisverslag is vooral de tegenstellingen die naar voren komen in bv tijdsbeleving en snelheid. Hoe er ruimte ontstaat als er zelf rust wordt genomen in een hectische omgeving.