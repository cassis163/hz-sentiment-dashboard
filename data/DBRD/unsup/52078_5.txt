Vanaf pagina één word je meegezogen in zowel de Eerste Wereldoorlog in al zijn facetten als een House of Cards-achtinge serie intriges in de politiek van een klein dorp. Bijzonder knap gedaan, zeker voor een debuut! De gevechtsscenes zijn bloedstollend spannend en kunnen zich bijna meten met die in de boeken van bijvoorbeeld Simon Scarrow. Er had naar mijn smaak meer nadruk op het front mogen liggen en wat minder op het thuisfront, maar voor het plot was dat noodzakelijk. Dat maakt het boek dan weer wel veelzijdiger. Het kostte me moeite om het boek weg te leggen en het heeft voor korte tijd de biografie van Johnny Cash van mijn nachtkastje verdreven. En dat wil wat zeggen.