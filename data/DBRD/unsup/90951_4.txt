Noor heeft een tijdelijke baan bij het Van Gogh museum. Ze woonde in Limburg, maar nu tijdelijk in Amsterdam. Haar vriend en ouders vinden dat niet zo leuk en laten dit duidelijk blijken, maar Noors droom om in het van Gogh museum te kunnen werken, al is het maar tijdelijk, laat ze niet schieten.

Na een paar hoofdstukken leef ik al mee met Noor, voel ik me thuis in haar nieuwe huisje met haar nieuwe huisgenoten.

Het verhaal kabbelt voort in het begin, er zit niet echt een doel in. Dat haar vriend en haar ouders niet staan te juichen dat ze tijdelijk in Amsterdam woont wordt al snel duidelijk. Maar dan? Noor stort zich op haar werk en krijgt kansen om zich te bewijzen. Ook dit kabbelt voort, er zijn een paar wendingen en aan het einde is er opeens een versnelling. Toch is dit een heel leuk boek, omdat de personages goed zijn neergezet en je je even als huisgenote van Noor in dat mooie grachtenpand thuis voelt. En het kunstwereldje is goed overtuigend neergezet.