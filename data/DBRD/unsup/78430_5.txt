Disclaimer: Laat ik maar gelijk beginnen met wat veel mensen van dit boek vinden, een taboe. Ja er is een spanning tussen Eden en Tyler en ja ze zijn stiefbroer en stiefzus maar dat wisten ze pas toen ze elkaar hadden ontmoet. Mijn mening is dat als je een beetje open minded bent, je dit boek zeker kan waarderen. Ja het is raar maar zet je erover heen, het kan gebeuren en het is niet dat je echt familie bent. Nu op naar de recensie!

Eden gaat voor de zomer naar haar vader toe in Santa Monica. Ze heeft hem al jaren niet gezien en gesproken maar ze wou hem nog een laatste kans geven. Aangekomen in haar nieuwe huis voor de zomer, ontmoet ze ook haar nieuwe stiefmoeder en stiefbroertjes. Tyler is haar oudere stiefbroer en terwijl die een onwijze klootzak is, heeft hij toch iets aantrekkelijks. Eden wordt in een nieuwe vriendengroep opgenomen waar Tyler ook deel van uit maakt dus er is geen ontkomen aan. Eden ontwikkelt met de dag steeds meer gevoelens voor Tyler maar hij heeft een vriendin, en nog belangrijker, het is haar stiefbroer!

Ik begrijp de hype over dit boek erg goed, en de negatieve recensies ook. Het boek is schattig en voor iedereen die contemporary leest, een aanrader. Het idee dat Estelle even oud als mij is, en een trilogie heeft geschreven, is om jaloers op te worden. De boeken zijn over heel de wereld vertaald en nu ook eindelijk in het Nederlands! Nadat ik deel 1 had gelezen heb ik gelijk deel 2 (in het Engels) besteld omdat ik moest weten hoe het verder ging. Komende week woensdag mag ik Estelle ontmoeten en interviewen! Daarom moest ik ook het volgende deel lezen (het laatste deel komt eind juli uit). Ik ben aangenaam verrast door dit boek en had nooit verwacht dat ik het zo geweldig zou vinden. Ze had dit boek oorsprongelijk op Wattpad geschreven en daarom is het zo tof dat ze nu als echte boeken zijn uitgegeven. Ik raad dit boek echt aan iedereen aan, en als je een beetje open minded bent dan vind je dit vast geweldig!

DIMILY is een geweldig debuut van Estelle die elk contemporary fan zou moeten lezen. Estelle verbreekt een taboe met haar boek en laat mensen de andere kant van het verhaal zien. Wanneer je aan dit boek begint, zeg je ja tegen een achtbaan vol emoties en liefde. DIMILY is een schattig verhaal met serieuze onderwerpen die je aan het denken zetten. Nadat je deel 1 hebt gelezen moet je deel 2 wel lezen!

Sterren: 5/5