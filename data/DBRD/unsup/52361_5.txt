Ik mocht het boek lezen, omdat ik één van de prijswinnaars was en dit boek heeft me zo in spanning laten zitten, van het begin tot het einde dat ik zo goed als niet meer kon stoppen met lezen. De plottwisten in dit boek vond ik geweldig en het heeft me regelmatig op het verkeerde been gezet.
Iedere keer dacht ik dat ik wel zou weten hoe het verder af zou lopen, maar niets is minder waar. Ik vond het enorm jammer toen ik het boek uit had, want dit is echt wat lezen leuk maakt.
Julia en Luuk zijn niet echt gelukkig meer met elkaar en besluiten hun drukke baan op te geven en het roer om te gooien en naar het buitenland te vertrekken.
Zij met Beautyvakanties en hij met koken. Ze kopen een Frans kasteel met een enorme olijvenboomgaard, maar niets is wat het lijkt.
De bewoners zijn minder vriendelijk dan Julia verwachtte en ze krijgen hulp van een paar mensen die misschien ook wel een eigen agenda er op nahouden.
Of is dit gewoon in de verbeelding van Julia?
Als er dan ook nog eens een geliefde bewoonster vermist wordt en uiteindelijk bij hun in het kasteel gevonden wordt, gaan alle ballen rollen.
Spannend tot het einde. Geweldig. Ik ga zeer zeker na deze eerste kennismaking met deze schrijfster nog iets van haar opzoeken en lezen.