Twelve Years a Slave vertelt het waargebeurde verhaal van Solomon Northup, een vrij man die gelukkig is met zijn gezin tot hij in 1841 werd ontvoerd, doorverkocht als slaaf en vervolgens 12 jaar lang als slaaf in het Zuiden heeft gewerkt. Hij vertelt openhartig over zijn ontvoering, maar ook over de tijd erna en welk werk bij welke "meesters" hij heeft gehad. Wat er in zijn gedachten om ging, wat er speelde op de plantages...

"And what difference is there in the color of the soul?"

Gezien de tijd waarin dit zich afspeelde, is het niet raar dat het boek wat ouderwets aan doet. De geschreven tekst is op momenten wat lastig, waardoor het verhaal niet erg gemakkelijk vlot. Toch is het een aanrader om te lezen, want het is erg indrukwekkend wat Solomon heeft meegemaakt. En nog indrukwekkender is dat hij dit op papier heeft gezet, zodat wij -ruim anderhalve eeuw later- mee worden gesleept in deze barre omstandigheden. Het systeem, wat toen zo normaal was. De onmenselijkheid waarop de slaven behandeld werden. De bizarre uren werken, het weinige eten dat ze kregen... Het is ongelooflijk dat dit vroeger gewoon normaal was.

Het is een autobiografie en hierdoor valt Solomon af en toe in herhaling, wat het geheel wat saai maakt. Toch is het absoluut de moeite waard om het eens te lezen. Persoonlijk vond ik de film beter en indrukwekkender, omdat dat wat moderner is en je personages voor je ziet, maar toch is dit een boek dat indruk op me heeft gemaakt. 3.5*.