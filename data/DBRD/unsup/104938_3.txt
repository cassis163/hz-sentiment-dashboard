Van dit boek heb ik niet de druk van 2008 gelezen, maar de druk van 1965. Dit boek verteld met name over de verhalen van de Nibelungen, maar er zijn ook een aantal andere sagen in opgenomen. De verhalen zijn west Germaanse ridderverhalen. Het zijn niet echt sprookjes, maar zijn denk ik beter te vergelijken met de verhalen van koning Arthur. Eer, wraak, jonkvrouwen en riddergevechten zijn de belangrijkste themaâ€™s in dit boek. Het zijn oude verhalen, dit maakt het interessant om het boek te gaan lezen. Een aantal van de verhalen deden mij op een aantal punten denken aan de Griekse mythen en sagen en dit heeft mij wel aan het denken gezet. Ik was niet bekend met de verhalen en kwam er achter dat Attila de Hun ook in de verhalen voorkomt en van hem had ik al wel gehoord. Een aantal van de verhalen zijn misschien deels op waarheid gebaseerd, maar zijn in de loop van de eeuwen wel steeds veranderd.
Ik vond het erg interessant om te lezen. Het boek is lekker dun, waardoor ik het zo uit had. Wel waren er soms wat stukken wat ik wat minder vond. Op een aantal stukken worden de gevechten vrij gedetailleerd beschreven wat ik persoonlijk niet zo interessant vind. Het hoort natuurlijk wel een beetje bij dit soort verhalen en wanneer je de Ilias hebt gelezen, valt het allemaal reuze mee.
Wat het lastiger maakte om het boek te lezen, was het gebruik van namen. Sommige personages komen in een volgend verhaal weer terug, maar er zijn ook personages die dezelfde naam hebben, maar niet dezelfde persoon zijn. Daarnaast zijn er veel namen die op elkaar lijken. Voor Attila de Hun werden er drie verschillende namen gebruikt. Het is interessant om te weten dat in verschillende streken hij anders genoemd werd, maar af en toe moest ik even er bij nadenken.
Wat ik ook jammer vond is dat er een erg korte inleiding was. Ik had wel iets meer willen weten over de tijd waarin de verhalen zich afspeelden en over wie de Nibelungen precies waren, dat miste ik nu erg.
Al met al was het een aardig boek om te lezen. Voor wie van mythen en sagen houdt, is het een leuke aanvulling voor de boekenkast.