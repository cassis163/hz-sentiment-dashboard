Willy Josefssons eerste thriller speelt zich af in het Zweedse Skane, net zoals de Wallender-serie van Henning Mankell. Diens niveau haalt hij echter nooit. Daarvoor heeft de hoofdfiguur, oud-politieman Olsson, nog niet genoeg diepgang.

Josefsson wil ook steeds de geringste gedachtengang van Olsson uit de doeken doen, ook als dat niet nodig is. Zo verdwijnt voor een stuk de vaart uit het boek. Wel een prima verhaal, waarin Malmberg, een psychiatrisch patiÃ«nt die door Olssons toedoen veroordeeld werd, na jaren terug contact opneemt. Even later wordt een meisje vermoord teruggevonden en wijzen alle vingers in de richting van Malmberg. Maar er is meer aan de hand, zelfs de Zweedse geheime dienst lijkt erbij betrokken te zijn.