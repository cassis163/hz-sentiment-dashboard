Dit was mijn eerste ervaring met een novelle en wat een ervaring, genoten vanaf de eerste zin. De cover zo mooi, mijn verwachtingen zijn zeker ingelost. We leren Helle kennen die sopraan is in een koor, en meedoet aan een kerstconcert. Heel het concert hunkert ze naar dat momentje van roem en terwijl ze zingt, zingt ze voor haar man Frank die in de zaal zit. Als frank de zaal verlaat op het moment dat ze hem het meest nodig heeft. Start een crisis in haar huwelijk, een crisis in haar persoonlijkheid, crisis in haar leven. Ook al is het een novelle en dus een kort verhaal, de auteur geeft zeker genoeg informatie om de personages zo voor te stellen, de auteur sleurt je mee in een verhaal, een verhaal dat niet zo onbekend voorkomt, geven en nemen in een huwelijk of enkel geven of tevreden zijn met wat er voor je ligt. Je krijgt vergelijkingen des levens met een zeer humoristische tint en dan mag je humoristisch zeker met hoofdletters schrijven. Ik heb dikke boeken gelezen waar op de cover stond "humoristisch" en deze novelle overstijgt deze dikke boeken. Wil je voor de kerst nog even achterover leunen in je zetel en met een lach op het gezicht een verhaal lezen, aanrader eerste klasse.