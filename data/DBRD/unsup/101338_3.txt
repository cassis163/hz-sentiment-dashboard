Gwendy’s knoppenkist van Stephen King en Richard Chizmar
Uitgeverij: The house of books.
Samenvatting:
Het 12 jarige meisje Gwendy Peterson neemt in de zomer van 1974 elke dag de trap , the suicide stairs omhoog. Op een dag wordt ze boven aan de trap door een man met een zwarte jas en zwart bolhoedje aangesproken. Hij vertrouwt haar een kistje toe. Een kistje met verschillende gekleurde knoppen. Hij hoopt dat ze het met beleid zal gebruiken. De jaren die volgen houden Gwendy in de greep van het kistje.
Na het eerste hoofdstuk móét je gewoon verder lezen. Het is een sterk begin dat heel wat spanning en vreemde gebeurtenissen voorspelt.
Welke kant het verhaal op zal gaan is niet meteen duidelijk. Soms doet het denken aan Alice in Wonderland met de lange trap omhoog om bij een vreemde onwerkelijke persoon met het bolhoedje terecht te komen, of de chocolaatjes die ze te eten krijgt en haar veranderen. Het doet hier en daar ook denken aan ‘Het lelijke jonge eendje’ van Hans Christian Andersen. Door het eenvoudige taal gebruik, de vaak korte zinnen en de beschrijving van de dagelijkse bezigheden van Gwendy, doet het vooral denken aan een boek voor 12+ ers. Het leest makkelijk weg en is als novelle niet te dik. Vaak ook prettig voor de wat jongere lezer.
Wat mij betreft blijft het wat door kabbelen en wordt het nergens echt spannend. Nergens wordt het verhaal uitgediept of krijgt het een extra laag. Het blijft wat aan de oppervlakte. Onderhoudend, maar meer niet.
Ik had er veel van verwacht, omdat Stephen King bepaalde verwachtingen wekt. . Uiteindelijk werd ik , ook door het wat moralistische einde, wat teleurgesteld.