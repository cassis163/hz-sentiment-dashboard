De mening van Robert Maurits deel ik in z'n geheel niet. Het verhaal van Ferry is zeer zorgvuldig en professioneel beschreven. Ik heb diep respect voor hem en ik bewonder Elise Lengkeek dat zij dit stuk geschiedenis en het persoonlijke verhaal van Ferry heeft verteld en op deze manier wereldkundig heeft gemaakt. Dit verhaal moet verspreid worden. Het boek is hard, wreed, emotioneel en beangstigend. Wat het boek bijzonder maakt is de afwisseling tussen kleine en de grote Ferry. Dan kun je als lezer ook even bijkomen van de wreedheden die gedetailleerd beschreven worden. Het is heel knap dat hij zich staande heeft weten te houden (soms met moeite) na alles wat hem is overkomen, ook in zijn latere leven. Ik voel veel warmte voor Ferry ben blij dat hij ook het geluk heeft gekend; samen met zijn vrouw en kinderen.