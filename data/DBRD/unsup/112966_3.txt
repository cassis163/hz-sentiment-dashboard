Dat is het doel van deze korte verhaaltjes, te lezen in 6 minuten. In 6 minuten kan je stress level meer dan gehalveerd worden door ontspannen te lezen. De serie bestaat uit 8 boekjes van 8 verschillende schrijvers. Dit is de tweede serie van 8 boekjes.

Six minute stories 9: titel: De Kinderpopster. Auteur: Tim den Besten.

Een popster met als doelgroep obese kinderen, krijgt last van zijn geweten. Het verhaal bevat een flinke dosis kritiek op de huidige consumptiemaatschappij. Er zit zeker een kern van waarheid in, maar is wel wat overdreven en erg negatief.

Beoordeling: 2

Six minute stories 10: titel: Dienstkeuring. Auteur: Herman Koch.

Prettig te lezen verhaal over een jongen die graag afgekeurd wil worden voor de dienstplicht. Hij moet zich melden en probeert er voor te zorgen dat hij niet in dienst moet. Het verhaal eindigt anders dan verwacht, leuke twist.

Beoordeling: 4

Six minute stories 11: titel: Middelpuntvliedende kracht. Auteur: Niña Weijers.

Wat als je alles hebt wat volgens de norm nodig is om gelukkig te zijn, maar je dat niet bent? De verveling slaat toe bij de hoofdpersoon in dit verhaal. Ze beschrijft haar leven en wat voor invloed anderen hierop gehad hebben. Doordat het verhaal zo kort is, mis ik wat diepgang.

Beoordeling: 3

Six minute stories 12: titel: De varkens. Auteur: Elfie Tromp.

Een dorp krijgt 2 varkens van de gemeente, deze worden op het plein geplaatst. Waar in het begin de bewoners nogal terughoudend waren, vormen ze later een front als de varkens weer weg zou moeten. Dit verhaal heeft een leuke boodschap en is prettig geschreven.

Beoordeling: 4

Six minute stories 13: titel: De corrector. Auteur: Mano Bouzamour.

Een man krijgt op het strand woorden met een andere man, die een glazen fles heeft laten vallen en in eerste instantie weigert om dit op te ruimen. Op zich een verhaal met een goede boodschap maar loopt wel een beetje vlak af.

Beoordeling: 3

Six minute stories 14: titel: Rikki. Auteur: Marieke Lucas Rijneveld.

Een boer slaat midden in de nacht op de vlucht. Waarom, dat blijkt uit de rest van het verhaaltje, net als antwoord op de vraag: wie is Rikki? Dit is weleen interessant verhaaltje, al blijf je toch met wat vragen zitten. Mocht wel wat langer van mij, al was het dan natuurlijk geen 6 minute story meer geweest.

Beoordeling: 4

Six minute stories 15: titel: Balora met het Grote Hoofd. Auteur: Thomas Olde Heuvelt.

Balora, een meisje met een groot hoofd wordt door haar vader eigenlijk verstopt, omdat hij zich voor haar uiterlijk schaamt. Het verhaal wordt op kinderlijke toon vertelt door Balora zelf, of eigenlijk meer vanuit haar gedachten. Het is een lastig te lezen verhaal door de toon en het gebrek aan leestekens, al is de boodschap wel duidelijk en triest.

Beoordeling: 2,5

Six minute stories 16: titel: Vathorst. Auteur: Anna Drijver.

In Oekraïne vindt een vrouw een sporttas op haar land. Ze gaat op reis om de tas terug te bezorgen bij de rechtmatige eigenaar. Een bijzonder boekje, met een verhaal waar iedereen mee bekend is. Deze vond ik zelf het best geschreven qua stijl, het verhaal het mooist en het best uitgewerkt, al blijf je toch met vragen zitten na het lezen.

Beoordeling: 4.5

Wat een leuk initiatief, deze boekjes. Al ben ik niet van alle verhaaltjes direct fan, wel is me opgevallen dat het juist leuk is dat je na het lezen vaak nog met vragen zit. Waar ik dat bij een volwaardig boek soms heel irritant kan vinden, vind ik dat hierbij eigenlijk wel leuk. Je blijft zo wat langer nadenken over bepaalde elementen van een verhaal of over de boodschap van de schrijver. De Hebban leesclub vond ik ook zeker een verrijking, omdat ik bepaalde visies of elementen niet zo gezien/geïnterpreteerd had, maar waar zeker wel een kern van waarheid in zat. De meeste verhaaltjes waren net wat te kort om geweldig te worden, maar mensen die van lezen houden, maar er vaak de tijd niet voor hebben/nemen, kunnen hierdoor weer in de ban van het lezen worden gebracht. Lezen is namelijk heerlijk ontspannend en stressverlagend!