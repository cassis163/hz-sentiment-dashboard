Wat was ik gelukkig toen ik de mail kreeg dat ik voor de "Blossom Reading challenge" het boek "Muggenland" had ik gewonnen. Ik wist echt niet wat te verwachten dat het een roadtrip ging worden dat was mijn enige tip, met een klein hartje ben ik begonnen, boeken die over roadtrips gaan zijn meestal niet mijn favorieten. Maar wat een openbaring van een boek is dit, geen saaie roadtrip, geen saaie beschrijvingen, dit boek gaat veel verder.
Mary Iris Malone, bijnaam Mim leeft na de scheiding met haar vader en stiefmoeder Kathy te Mississippi ver van haar moeder. Als Mim er achter komt dat haar moeder ziek is. Neemt ze zonder toestemming van haar vader en Kathy de bus naar het Noorden, met een blik vol geld (gestolen van Kathy). Onderweg leert ze kleurrijke personen kennen, Carl de chauffeur, Arlene de bejaarden dame met een kistje in haar handen, Joe, Caleb, Walt, Beck. Elk van hen opent iets in het leven van Mim. Dit is een trip die de kijk van Mim op haar leven totaal veranderd.
-Je zwerft je hele leven door de heuvels en kamt alle uithoeken van de aarde uit in een wanhopige zoektocht naar die ene persoon die je verdomme begrijpt. En zodra je die vindt, vind je je thuis, denk ik. blz.239
Het is zo een prachtig verhaal dat dit boek een boek wordt om terug te lezen, terug mee op reis met Mim, Walt terug in mijn hart sluiten want ja dat zal je als lezer direct doen. Ik wil toch weer even wat sterretjes geven aan het voorwoord van Myrthe Spiteri, het was weer prachtig geschreven. En ach ja dit boek komt zeker bij mijn favorieten, dit boek gaat glanzen in mijn boekenkast.