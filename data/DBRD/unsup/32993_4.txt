Ik heb "De ijsmakers" gelezen toen ik kampeerde in het zuiden van Spanje. Een perfecte omgeving (en temperatuur) om een boek over ijs te lezen :-)

Dit boek heeft gisteravond (16 september) de Dioraphte Literatour Prijs 2016 gewonnen. Dit is de prijs voor het beste jongerenboek.

Tijdens het lezen van dit boek kreeg ik veel zin in Italiaans ijs. De ijssalon waarop dit boek gebaseerd is bestaat echt en zit aan de Oude Binnenweg in Rotterdam. Ik heb er wel eens een ijsje gegeten. Ik vind het een fascinerend verhaal. Ik wist dat Italiaanse ijsmakers in de winter niet in Nederland zijn, maar eigenlijk wist ik niet waarom dat was. Door dit boek krijg je inzicht in het leven van ijsmakers. Giovanni, de oudste zoon, wil het ijsvak niet in en dat levert spanningen op in de familie. Mag je voor jezelf kiezen of moet je doen wat je ouders van je verwachten? Dat is een vraag waar veel mensen mee worstelen. Maar uiteindelijk moet je kiezen voor datgene wat bij jou past. Het is herkenbaar voor de lezer.

Ik denk dat dit een leuk boek is voor jongeren die op zoek zijn naar een boek om voor school te lezen (voor de lijst) en voor mensen die houden van Nederlandse literatuur. Het is perfect te lezen in een mooie zomer, maar ook op andere momenten.

Lees mijn recensie op Een kloddertje roze