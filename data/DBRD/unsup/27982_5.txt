Ondanks dat deel 3.75 Sparren-Eliminatie onder het kopje Owan Drake valt, is het toch echt een fanfictie met een knipoog naar kerstmis en wanneer je het werk van Martine Pauwels een beetje kent, zal de lezer de subtiele speldenprikjes kunnen herkennen dat zij ook met dit deel aan het werk is geweest. Een boodschap in dit boek is niet uitgesloten en Owan Drake die deze wereld heeft geschapen, is toch nog duidelijk aanwezig. Al lezende krijgen we de indruk dat De Zaden der Hoop- serie deze extra verfrissing ook nodig had, vanwege de altijd zo bekende elementen die de serie handhaaft. Deze zijn er nog wel, alleen lijkt het op de een of andere manier dat deze nieuw leven hebben gekregen. Het lijkt dan ook alsof het duo elkaar feilloos weet aan te vullen qua ideeÃ«n en eindeloze input. Je moet het misschien even laten bezinken, maar boy, dit duo past qua gruwel helemaal bij elkaar. Het is wederom niet voor lezers die liever iets luchtigs lezen.