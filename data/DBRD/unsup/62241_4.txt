Wees onzichtbaar, een titel die meteen al duidelijk maakt waar het boek over gaat. Het maakt tegelijkertijd Metin, de hoofdpersoon, juist heel erg zichtbaar. Metin is een jongen van Turkse komaf. Zijn ouders hebben een ongelukkig huwelijk en zijn vader heeft alleen maar voor gezinshereniging gekozen, zodat hij makkelijk aan woonruimte zou kunnen komen. In Duitsland lukt dit niet, maar In de Bijlmer kan hij wel woonruimte vinden.
Metin woont met zijn vader, moeder en zus in een appartement op een galerij die in het begin nog levendig is. Er zijn dan ook al junks, maar de Bijlmer is dan nog leefbaar.
Vader Harun werkt niet, drinkt veel en is agressie naar zijn kinderen en zijn vrouw. Dit zorgt voor spanningen. Metin ervaart pas rust als zijn vader weg is :"Langzaam vloeide de spanning weg uit het gezicht van mijn moeder. De onzichtbare lucht van ontspanning drong beetje bij beetje naar alle vertrekken van het huis".
Zijn moeder heeft een positieve rol in dit boek, zij is een voorbeeld voor Metin en zij zorgt voor stabiliteit en een inkomen. Het is de droom van zijn ouders dat hun kinderen naar het VWO gaan en de universiteit. Er zijn twee momenten in het boek waar vader iets belangrijks doet voor Metin: door zijn inspanningen komt Metin op het VWO en besluit hij later rechten te gaan studeren.
Ondanks alle narigheid in het leven van Metin en het leven in de Bijlmer, straalt er toch een positieve kracht uit het boek, waardoor je het door wil blijven lezen. In dit geval wil ik ook nog even iets zeggen over de mooie kaft, die heel mooi aansluit bij de titel en de inhoud van het boek.