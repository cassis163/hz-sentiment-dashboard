Met de Shopaholic reeks in gedachten begon ik in Verras me te lezen. Ik had best lang moeite om door te lezen. In tegenstelling tot Shopaholic waarin ik regelmatig moest glimlachen, bleef dit bij Verras me lang uit.

Het thema is erg leuk gekozen, want als je je bedenkt dat je bij je huisarts zit dn te horen krijgt dat je nog wel 68 jaar in goede gezondheid getrouwd kunt zijn, dan klinkt dat toch best lang. Dat de meeste verrassingen anders uitpakken is ook leuk bedacht. Toch kreeg ik pas tegen het einde van het boek, waarin er een omslag plaatsvindt bij Dan en Sylvie, plezier in om verder te lezen.

Mijns inziens zijn er iets te veel verrassingen verzonnen, waardoor het boek lang voortkabbelt. Misschien was ik wat bevooroordeeld en viel het boek me daarom wat tegen.

Het einde is wel erg verrassend en dat maakt voor mij dan weer veel goed. Mijn advies aan toekomstige lezers is om er blanco in te stappen en er dan gewoon van te genieten!