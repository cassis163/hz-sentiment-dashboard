Dit boek stond al enige tijd in mijn boekenkast, sinds 2015 om precies te zijn. Waarom ik het boek niet eerder gelezen heb ik weet echt het niet! Ik ben super blij dat ik het nu eindelijk gelezen heb in de ‘september lees uit eigen kast maand’ van de Hebban Feelgood Club

In dit heerlijke feelgood boek, worden de hoofdstukken afwisselend door Hannah en Frank als ik persoon beschreven. Dit maakt het nog eens extra leuk vind ik.

Hannah werkt bij Anna Lee, een soort Miranda Priestly uit de Devil draagt Prada. Ook zij wordt totaal niet gezien en gewaardeerd in haar werk. Ze werkt ontzettend hard, ook in het weekend als het nodig is. Dat is ook de reden dat de relatie met Alex, haar vriendje, geen stand gehouden heeft. Ze is 29 een leeftijd waarop menigeen gaat reflecteren en zij doet dat dan ook met haar vriendinnen groep. Twee daarvan zijn al dertig, eentje is nog 28. Ze heeft de grote liefde nog niet gevonden en vraagt zich met haar vriendin Micky af of dit nog ooit gaat komen omdat 30 toch gezien wordt als een soort keerpunt.

Diverse leuke, hilarische maar ook minder fijne verwikkelingen komen voorbij. Eigenlijk weet je aan het begin van het boek hoe het af zal lopen, maar, en dat vind ik het sterke aan de boeken van Chantal, de beschreven verwikkelingen zijn niet over de top, zijn allemaal zeer realistisch geschreven. Daarom leef je ook heel erg mee met zowel Hannah als met Frank. Hannah is geen onzeker type zoals Isa uit de zwaar serie. Vooral in ‘Zwaar beproefd’ kon ik Isa af en toe wel door elkaar schudden. Met Hannah heb ik dat gevoel totaal niet, ze had mij wel kunnen zijn toen ik een twintiger was. Ik maakte destijds overigens dezelfde domme fout als Frank om een e-mail naar de verkeerde persoon te sturen, bij Frank had het geen gevolgen bij mij destijds wel.

Wat ik vooral een hele leuke bonus vond was de epiloog welke in e-mail vorm is geschreven en even heel snel een tijdsbestek van 3 jaar overbrugd. Nu kijk ik met nog meer spanning uit naar het ‘vervolg’ op dit boek ‘Bestemd voor mij’.