Een miljoen minuten is een prachtig verhaal over de belangrijke dingen in het leven. Is dat het hebben van geld, een goede baan en een mooie auto? Of is het tijd, in dit geval één miljoen minuten. Tijd om door te brengen met je gezin, tijd om de wereld rond te reizen en nieuwe culturen te ontdekken.

Wolf Küper heeft een goedbetaalde baan. Die geeft hij op na een opmerking van zijn dochter (4 jaar) om één miljoen minuten te hebben, om alleen maar leuke dingen te doen.

Het is een ontdekkingsreis naar wat voor dit gezin belangrijk is. Heerlijk geschreven, helaas niet voor iedereen weggelegd om er zomaar 2 jaar tussenuit te gaan.

Het boek laat je nadenken over wat belangrijk is voor jou. Want 2 jaar is misschien niet mogelijk, maar wat tijd voor je gezin vrij maken, om leuke dingen te doen is natuurlijk altijd mogelijk.