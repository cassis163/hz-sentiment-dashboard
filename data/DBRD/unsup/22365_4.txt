Het boek lees je in één ruk uit, zo heerlijk leest het weg. Van de zogenaamde epische strijd tussen de broers kom je inderdaad echter niet veel tegen. Toch blijft het een goed boek, wat mij betreft vooral vanwege de personages die allemaal weer terug zijn, het unieke karakter van Pendergast, de setting, en de schrijfstijl van de auteurs. Het plot liet zich wel gedeeltelijk raden. Wat wel leuk is, is dat het einde redelijk open is, waardoor er in de toekomst nog weer van alles mogelijk is.