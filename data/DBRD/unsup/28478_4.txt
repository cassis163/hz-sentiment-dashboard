Het is een verhaal dat je als lezer mee laat kijken in een ouden van dagen huis. Hendrik Groen geeft het jaar 2013 weer in dagboekvorm en beschrijft wat hij zoal meemaakt, denkt en vindt. Hij vertelt over zijn medebewoners die hij dagelijks ziet en geeft aan dit alles een komische draai. Hendrik is al best oud maar zéker nog niet dood. Hij probeert het leven smeuïg te houden door diverse dingen te organiseren voor hemzelf en voor zijn inmiddels ontstane vriendenclub. Het boek is amusant maar soms ontroerend of herkenbaar zelfs. Vandaag was het boek uit en zag ik zeer toevallig op t.v. vanavond dat er een serie over gemaakt is met o.a. André van Duin en diverse andere grote acteurs en actrices. Ik kan niet wachten totdat het uitgezonden wordt....