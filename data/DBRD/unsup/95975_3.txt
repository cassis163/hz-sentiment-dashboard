De auteurs hebben onderzoek gedaan naar Zwarte Piet. Wie is dat eigenlijk? Ze hebben heel veel oud materiaal gevonden en beschreven. Ze behandelen allerlei kranten/tijdschriftinterviews met zowel voor- als tegenstanders van Zwarte Piet. En het blijkt dat de klachten over Zwarte Piet er al heel lang zijn. En de argumenten om een figuur als Zwarte Piet met zijn symbolische waarden te laten bestaan ook.
Vooral de hoofdklacht, racisme, wordt onderzocht. Is Zwarte Piet racistisch? Dat wordt namelijk al een eeuw gedacht. Iedere keer laaide de discussie weer op; de ene keer wel heviger dan de andere keer, maar toch. Dat blijkt uit al het historische materiaal dat de auteurs/onderzoekers hebben gelezen en bekeken. Alleen de laatste jaren blijft het de gemoederen bezighouden.
Een eindoordeel in de zin van Zwarte Piet mag blijven, of moet hij weg geven de auteurs niet, maar het is wel duidelijk door dit boek dat de klachten van de tegenstanders wel degelijk serieus genomen moeten worden en niet zomaar weggewuifd mogen worden.
Enige aanpassing van het uiterlijk van Zwarte Piet zou inderdaad best kunnen en ook goed zijn. Bovendien is het uiterlijk van Zwarte Piet meerdere keren veranderd en met z'n tijd meegegaan. Dus waarom nu niet?...