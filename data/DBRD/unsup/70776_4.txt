‘ Anja Feliers is een auteur om in de gaten te houden! ’
- Jolanda van Leeuwenk
‘ Met veel zin voor spanning en psychologie schetst Feliers een geloofwaardig verhaal, met flink wat erotiek en drama.’
- HET BELANG VAN LIMBURG
De psychologische thriller ‘Hou van mij’ werd geschreven door Anja Feliers, dit is het eerste boek dat zij geschreven heeft rond de psychologe Kathleen Verlinden en haar tweede thriller, tot nu toe heeft ze al vier 'vrouwenthrillers' rond psychologe Kathleen Verlinden op haar naam staan. Twaalf jaar geleden brak ze door met haar eerste roman ‘Donkere kamers’ een roman die gebaseerd was op het overlijden van haar moeder. Ze schrijft vlot lezende boeken die voor iedereen verstaanbaar zijn, dit merk ik ook in ‘Hou van mij’. ‘Anja Feliers is een auteur om in de gaten te houden!’ (Jolanda van Leeuwenk), dit is zeker een uitspraak die klopt omdat ze de gevoelens van het dagelijkse leven weergeeft en goed gebeurtenissen kan uitleggen. Het boek gaat over het leven van de psychologe Kathleen Verlinden, ze leidt samen met haar dochter een rustig leven zonder problemen, haar band met haar ex-man is ook zeer goed. Ze heeft een goedlopende praktijk en krijgt zelfs een nieuwe vriend. Tot op een dag dat wordt lastig gevallen door een stalker die heel haar leven op kop zal zetten. Kathleen heeft al snel sterke vermoedens wie er achter het gezicht van de stalker schuilt.

Het verhaal start direct met een spannend moment, hierdoor val je meteen binnen in het verhaal. Deze spanning valt jammer genoeg beetje weg doorheen het verhaal om dan weer zeer spannend en verassend te eindigen.
Heel het boek wordt vanuit het standpunt van Kathleen verteld, met enkele uitzonderingen van de stukjes die verteld worden vanuit het standpunt van de stalker. Deze stukjes aan het einde van een hoofdstuk geven je een inkijk in de gedachten van de stalker en zo ook geconfronteerd te worden met zijn gedachten en gevoelens, dit maakt het zo spannend om erachter te komen wie de dader kan zijn en wat zijn motief kan zijn. Het verhaal is wel goed verstaanbaar, maar soms ook wel langdradig, dit komt doordat er vaak dingen worden herhaalt, zoals verklaring dat worden aflegt die de dag ervoor allemaal al uitgebreid aan bod waren gekomen, en veel dingen in het detail beschreven worden daardoor de spanning, jammer genoeg, ook wat wordt weggenomen.
‘Jammer genoeg is het boek pas op het einde een echte thriller te noemen!’ (Liesbeth Roymans), ik ga akkoord met deze uitspaak, omdat je pas om het einde een echte spanning meemaakt en je daar pas de drang hebt om verder te lezen. Je krijgt doorheen het verhaal met mondjes maat wel aanwijzingen naar de dader maar het is een thriller die je steeds op het verkeerde been zet waardoor je steeds geconcentreerd moet blijven. Dit is doordat dat je in het begin van het boek de vermoedens van Kathleen helemaal volgt maar doorheen het boek je ook je twijfels krijgt en je zelf opzoek gaat wie de dader zou kunnen zijn achter de gruweldaden als sabotage, vernieling en huisvredebreuk. Het verhaal is wel heel realistisch geschreven doordat het de angsten van Kathleen en de ongeloof van haar omgeving goed beschrijven worden, veel mensen zullen zich hier in herkennen.
Alle personages worden ook zeer goed uitgelegd waardoor je een goede inkijk hebt op alle mogelijke verdachten. Dit maakt het ook wel zeer spannend omdat je naar het einde van het boek toe bijna iedereen als verdachte kan zien. Het enige spijtige aan het einde is dat het personage Lucas niet veel aanbod komt en je ook niet precies weet hoe het verder gaat met hem.
De psychologische thriller is dus zeker een aanrader, het is vlot leesbaar en herkenbaar. Je zal mee getrokken worden in de zoektocht naar de dader, waardoor je ook verrast zal worden door het einde.