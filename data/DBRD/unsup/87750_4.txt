Hendrik Roest heeft een winkel waarin hij poppendokter is. Hij staat op het punt om zijn winkel voorgoed te sluiten en met pensioen te gaan.

Op de laatste openingsdag komt zijn oude Joodse buurmeisje Esther Levine langs. Vroeger speelde zij met elkaar vadertje en moedertje. In 1942 verdwijnt Esther plotsklap uit haar huis en moet zij onderduiken. Hendrik neemt haar pop Trui onder zijn hoede.

Twintig jaar later zien zij elkaar toevallig weer en de vonken springen eraf. Maar de liefdesbrieven van Hendrik worden vervolgens niet beantwoord. Hij besluit om poppendokter te worden en blijft hopen dat Esther weer in zijn leven komt.

Aangrijpend verhaal wat de oorlog met de liefde kan doen en hoe sterk deze ook is.

Het is knap om in 90 pagina’s zo’n mooi uitgeschreven verhaal te schrijven. Het boek is duidelijk verdeeld in hoofdstukken over Toen en Nu.