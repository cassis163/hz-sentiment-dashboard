De eerste thriller van Julia Crouch nadat ze eerst drie kinderboeken heeft geschreven. Ik heb betere en spannender boeken gelezen, er zat voor mij te weinig spanning in. Op de achterflap staat te lezen voor de liefhebbers van Nicci French, daar is het qua schrijfstijl mee te vergelijken.
Rose en Gareth hebben de verbouwing van hun droomhuis klaar en willen gaan genieten van hun 2 dochters. Als op een dag polly opbeld vanuit Griekenland met de mededeling dat haar man is omgekomen. Als een echte hartsvriendin zegt Rose dat ze met alle plezier bij hun kunnen komen wonen zolang als zij dat wil. Maar de komst van mooie Polly met haar 2 kinderen zorgt voor rare gebeurtenissen in het leven van Rose. Zodra Polly in de buurt is worden er kinderen ziek, verdwijnen er huisdieren en meer van die onverklaarbare dingen. Langzamerhand gaat Rose inzien dat Polly misschien niet die hartsvriendin is die ze dacht dat ze was.