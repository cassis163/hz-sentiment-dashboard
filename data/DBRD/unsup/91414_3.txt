Barbara Taylor Bradford is een geliefd schrijfster van 'women-fictie', mooie romans. Vaak met veel dramatiek geschreven, maar altijd met vlotte pen. Hoofdpersonen zijn vaak gefortuneerde mensen.
Haar Emma Harte-serie is erg bekend, waarvan ik met name het eerste deel schitterend vind en de 2 delen daarna goed en wat daarna komt matig.
Dit is een op zichzelf staand boek met veel drama, sterke vrouwen, tragiek, maar ook met veel liefde. Je leeft heel erg mee met Mallory wanneer haar man en kinderen omkomen, maar je gunt haar ook haar geluk wanneer ze weer opkrabbelt en verder gaat met haar leven.