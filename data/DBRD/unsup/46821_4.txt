De Godinnentest is voor mij het eerste boek dat ik heb gelezen waar de Griekse mythologie een rol speelt. Ik verheugde me er erg op om het te lezen niet alleen omdat het verhaal me erg aansprak maar ook omdat het leerzaam zou zijn!

Het boek begint met een cliché: een knappe jongen die een oogje heeft op de hoofdpersoon: Kate en zijn vriendinnetje die jaloers word op haar. Desalniettemin was ik meteen ‘hooked’. Daarna werd het alsmaar beter en spannender dankzij de plot-twists. Het duurde niet lang voordat er vreemde dingen gebeurde in het leven van de hoofdpersoon Kate en haar leven in sneltreinvaart veranderde. De personen die in het boek voorkomen spelen een erg belangrijke rol. De meeste zijn niet wie je denkt dat ze zijn.. Zeker over Henry heb ik nu nog mijn twijfels.. Niet alleen hierdoor wil je door blijven lezen en is het boek onmogelijk om neer te leggen, ook door de fijne, simpele schrijfstijl van Aimée Carter vlieg je erdoorheen. Anders dan de meeste romances in boeken is deze in De Godinnentest geloofwaardig. De gevoelens van Kate, die in het verhaal groeien van vriendschappelijk naar echt houden van, is goed beschreven. Ik kan zeker zeggen dat Kate één van mijn favorieten is als het gaat om vrouwelijke hoofdpersonen in Young Adult boeken. Ze is sterk, niet bang om haar mening te uiten en staat op voor de mensen waarvan ze houdt.

Al met al vind ik het een erg goed boek en kan ik niet wachten om te beginnen met deel 2 van de serie (al is dit boek ook goed te lezen als een standalone!). Ik raad dit boek iedereen aan, zeker degene die van de Griekse mythologie houden!