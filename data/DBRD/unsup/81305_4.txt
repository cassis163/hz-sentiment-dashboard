Ondanks dat het boek "Verdorven" het derde deel is wat over de Berlijnse hoofdcommissaris Wolfgang gaat had ik niet het idee dat ik iets miste omdat ik de eerste 2 delen nog niet gelezen had. Al zal ik deze zeker nog gaan lezen.
In het begin had ik wat moeite om in het boek te komen. Daarnaast ergerde ik me er best aan dat Wolfgang alleen met voornaam bekend werd, ook nadat de vrouw van de vermoorde bankier vroeg naar een achternaam werd die niet genoemd wat op mij daardoor ongeloofwaardig over kwam, maar door de opbouwende spanning is deze ergernis verdwenen en was ik hier toch redelijk snel aan gewend. Op het leesclub gedeelte van het Crimezone forum is daarnaast de mogelijkheid om Ellen G. vragen te stellen. En daar werd ook de vraag gesteld waarom alleen voornamen gebruikt werden. Zij heeft dit gedaan omdat in het begin het vaak verwarrend werd gevonden de verschillende namen en dat mensen vaker moesten terug bladeren om te kijken wie wie was. Dus daar is ook wel wat voor te vinden. Dit zal nu minder zijn. Echter omdat een agent zich normaal gesproken altijd met de achternaam bekend is, en indien gevraagd ze ook verplicht zijn hun achternaam te geven vond ik het ietwat ongeloofwaardig.

De spanning werd steeds verder opgebouwd en word je een aantal keer op het verkeerde been gezet. De uiteindelijke dader was voor mij behoorlijk onverwachts wat erg goed in elkaar gezet is dus, want de verdachte is in eerste instantie helemaal niet in beeld.

Dit boek is zeker een aanrader als je van een goed in elkaar gezette thriller houdt.