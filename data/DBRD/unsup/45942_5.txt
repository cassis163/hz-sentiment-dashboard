Dit boek is niet mijn eerste leeservaring met Aspe zijn thrillers maar toch kan hij weer het verhaal zijn eigen unieke weg laten afleggen met de iconische personages.

De schrijver geeft de gevoelens en gedachten van de personages zeer uitgebreid weer zoals bijvoorbeeld in de momenten dat Hannelore ontvoerd werd, werden Pieter zijn gevoelens beschreven met veel passende vergelijkingen en bijvoeglijke naamwoorden. De ingewikkelde gevoelens die Van In had tijdens zijn hallucinatie nadat hij door een mensenhandelaar werd neergeslagen werden ook zo weergegeven waardoor ik de situatie tien maal meer realistischer vond en het personage beter kon voorstellen.

De auteur maakt ook vaak verwijzingen naar schriftelijke werken en schrijvers als Plato, Sysiphus, Nietzsche etc. bijvoorbeeld wanneer hij het herbouwen van de “tempel” door de vrijmetselaars vergelijkt met Sysiphus die zware stenen op een berg blijft rollen zonder ooit zijn resultaat of doel te weten. Doordat Aspe deze verwijzingen in het boek verwerkt kom je ook nog weetjes te weten over andere literatuur en mythologie buiten de verhaallijn van het boek zelf.

Aspe is één van mijn favoriete schrijvers en weer kon hij me gemakkelijk aanzetten om het boek altijd verder te lezen met behulp van vele onverwachte gebeurtenissen en een goed opgebouwde spanning.