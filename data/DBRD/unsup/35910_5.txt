In het boek 'Een echte heer' volg je de verhalen van Carl en Annalisa.
Annalisa is een arme boerendochter die als Duitse immigrant een leven probeert op te bouwen in Amerika. Ze is getrouwd met een luie onvriendelijke man en heeft een dochter en is zwanger. Wanneer haar man overlijd komt ze er alleen voor de zorg van haar boerderij te staan.
Carl behoort tot de adel en heeft altijd een bevoorrecht leven geleid. Hij is uitvinder en wordt op een dag onterecht beschuldigt van een bomaanslag, waarna hij moet vluchten naar Amerika. In Amerika wordt hij in dienst genomen om tijdelijk op Annalisa's boerderij te werken totdat Annalisa een nieuwe echtgenoot heeft gevonden.

Het boek geeft een mooi tijdsbeeld weer en ook hoe de personen denken komt goed naar voren. Carl is in het begin negatief over boeren en voelt zich beter dan hen, maar gaande het verhaal leren ze elkaar beter kennen en verandert de kijk op elkaar.
Het verhaal is mooi geschreven en zit goed in elkaar. Ook de omgeving wordt goed neergezet.
Dit boek is mij positief opgevallen. Ik heb al eerder een boek van Hedlund gelezen, maar vond deze nog beter dan de vorige. Ik ben zeker van plan meer van haar te gaan lezen.