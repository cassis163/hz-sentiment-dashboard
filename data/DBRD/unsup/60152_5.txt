De familie Bennet bestaat uit vader, moeder en 5 dochters. De oudste 2 dochters zijn verstandige jonge dames, de 3e neemt zichzelf en haar studie erg serieus en dochters 4 en 5 zijn leeghoofdig en leven voor pleziertjes.
Mocht hun vader overlijden, zal het huis naar hun neef mr. Collins gaan, een breedsprakige ietwat sociaal onvaardige man. Als hij komt logeren, dingt hij naar de hand van een van zijn “schone” nichten.
Elizabeth, de 2e dochter heeft kennis gemaakt met mr. Darcy, een rijke en trotse man vol vooroordelen over anderen. Ze irriteren elkaar maar komen elkaar steeds tegen. Ook haar oudere zus Jane leren we kennen; zij en de rijkere mr. Bingley worden verliefd, maar door het verschil aan vermogen van haar kant, wordt dit moelijk gemaakt.
Jane Austen (1775-1817), de bekendste schrijfster van Engeland, leefde in de Regency periode. Een tijd waarin klassenverschil echt bestond en vrouwen afhankelijk waren van de welvaart van hun mannelijke familieleden.
Pride and Prejudice is het bekendste werk van Jane Austen en vertelt het verhaal van Elizabeth en Jane die in hun zoektocht naar een partner en een eigen huishouden, aanlopen tegen de opvattingen over vrouwen en klassen die in die tijd heersten.
Een opvallende rol is wegleest voor Charlotte Lucas, buurmeisje en beste vriendin die een keus maakt, waar Elizabeth in de eerste instantie moeite mee heeft. Het boek is soms serieus, maar af en toe ook heel komisch, onder andere vader Bennet zorgt voor een komische noot.
Jane Austen (1775-1817) leefde in de Regency Periode en is na haar dood de bekendste schrijfster van Engeland geworden. De lezer merkt dat ze een scherpe observator was. Ze schreef met humor. Maar haar werk laat ook het tijdsbeeld zien. In al haar 6 boeken en het onvoltooide werk spelen vrouwen de hoofdrol.
Jane Austen is meer dan 200 jaar geleden overleden. Veel dingen zijn veranderd, maar sommige zaken bleven hetzelfde, misschien in een ander jasje. Jane Austen is nog altijd populair, door het boeken en de verfilmingen die ervan gemaakt zijn. Inmiddels prijkt haar beeltenis ook op het £10,- biljet van Engeland en wordt ze postuum nog altijd geroemd.