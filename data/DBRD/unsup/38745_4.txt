In de roman De ijsmakers beschrijft Ernest van der Kwast de
interessante geschiedenis van het ijs maken in Italië en duikt hij
samen met jou - de lezer - in het verleden van de familie Olivo. De
familie is eigenaar van ijssalon Venezia in Rotterdam. Naast het
beschrijven van de hardwerkende ijsmakers komt in het boek
behoorlijk veel poëzie voor. Het boek is een ongebruikelijke mix
van dichtkunst, geschiedenis en romantiek. Ernest weet telkens op
een slimme wijze terug te vallen op de door hem eerder genoemde
onderwerpen in het boek. Zo springt hij van familiegeschiedenis
zonder pardon in de wereld van de poëzie - en weer terug - om
vervolgens, nog even tussendoor, uitgebreid een opsomming te maken
van diverse hotelkamers. Soms laat Ernest je met verwarring achter
bij het lezen van het op eerste gezicht niet relevante informatie,
maar duik je verder in het verhaal dan moet je echter als lezer wel
toegeven dat De ijsmakers kunstig in elkaar is geweven tot een
passend geheel en kun je uiteindelijk maar één conclusie trekken:
De IJsmakers is toch wel een verdomd goed boek.