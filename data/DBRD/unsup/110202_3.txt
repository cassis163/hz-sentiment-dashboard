Ik ben echt gek op de boeken van Sophie Kinsella en lig bij de meeste boeken geregeld in een deuk van het lachen. Mijn verwachting was dat 'Verras me' weer een echte, grappige en romantische chicklit zou zijn. Maar, ik vond het een ander boek dan de eerdere boeken van Sophie Kinsella. In eerste instantie kwam ik wat moeilijk in het verhaal, ik mistte echt het chicklit gevoel en de humor. Het eerste deel vond ik wat langdradig, veel lange passages waarvan ik me afvroeg wat ze nu eigenlijk met het verhaal hadden te maken... Er zaten wel een aantal grappige stukken in, maar ze waren niet hilarisch. Op ongeveer 2/3 van het boek kreeg ik eindelijk door wat er aan de hand was en toen was het wel echt leuk om te lezen. Niet heel humoristisch, maar wel een leuk verhaal waarvan je de afloop wilt weten. Dit boek is dus geen chicklit, zoals je van Sophie Kinsella verwacht, maar als je eenmaal in het verhaal zit, is het toch leuk om te lezen.