Dit weekend kampeerde ik zo ongeveer bij mijn brievenbus, want ik verwachtte het nieuwste boek van Cocky van Dijk.

Als eerste maakt Cocky mijn verwachtingen weer helemaal waar, er zijn wat mij betreft maar 2 minpunten aan het boek.
1. Het is het afsluitende deel van een tweeluik.
2. Het boek is veel te snel uit.

Serieus, met dit boek neemt Cocky je weer mee naar de ijsdrakenburcht waar Fenna op dat moment te gast is. Er is van alles aan de hand en Fenna doet haar uiterste best om te helpen waar zij kan. Dit levert haar een hoop problemen en een afgedwongen belofte Aos Si op. Dit laatste kan voor grote problemen zorgen, want dat de Aos Si gevaarlijk zijn voor mensen staat vast.
We maken ook verder kennis met Zot, de bijzondere draak met dwerggroei. Ik had Zot tijdens 'Kristallen Hart' al in mijn hart gesloten en ook hierin stelt Cocky niet teleur. Met Zot heeft zij een bijzonder karakter in de drakenwereld ge√Øntroduceerd.
We lezen verder over Calvyn en Muloc, de bij de mensen opgegroeide Aos Si en het wisselkind. Hoe passen zij zich aan in de voor hun nieuwe werelden?

Er zitten een paar twisten in het boek die je niet snel verwacht en welke er voor zorgen dat je enkel maar snel verder wil lezen om te weten te komen hoe het afloopt.

Voor mij is Cocky van Dijk een auteur waar ik snel nog meer van wil lezen. Ik ga dus weer wachten op het volgende boek.