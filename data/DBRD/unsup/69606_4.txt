Rose heeft Lissa twee jaar lang veilig weten te houden. Op een paar problemen na hebben ze een anoniem bestaan geleid tussen de mensen. Helaas heeft een groep hoeders hun toch weten te vinden en worden ze terug gebracht naar de academie.

Ze komen midden in de nacht bij de academie aan. Omdat de academie een ander dag-nacht ritme aanhoud komen ze net aan wanneer de leerlingen naar hun lessen gaan. Lissa en Rose worden hierdoor meteen het middelpunt van al het gestaar en gefluister. Vooral Lissa vind dat erg vervelend en kan er maar moeilijk mee omgaan. Rose daar in tegen moet zich proberen in te houden. Normaal liet ze de rest wel hardhandig merken dat ze de opmerkingen niet op prijs stelde maar als ze zich deze keer niet weet te gedragen kan ze zonder pardon van school worden afgestuurd. Omdat het de bedoeling is dat zij de officiÃ«le hoeder word van Lissa, mag dat dus absoluut niet gebeuren.

Rose is ondanks de tijden van de extra trainingen van Dimitri er blij mee, zo is ze niet lang op de campus bij alle roddels en leert ze zich steeds beter in te houden.

Al snel neemt hun tijd op school een gevaarlijke wending. Lukt het Rose om Lissa te beschermen?

In het begin van het boek vond ik het verwarrend om de Strigoi, de Moroi en de Dhampiers uit elkaar te houden. Gelukkig worden de verschillen ook gaande weg in het verhaal vermeld, waardoor ik ze steeds beter kon onderscheiden en wat nu precies bij welk soort vampier hoorde. De personage van Rose vind ik het leukste, het verhaal wordt ook vanuit haar oogpunt verteld. Ze geeft zich helemaal voor haar missie Lissa te beschermen en laat zich hoe lastig het ook wordt niet zomaar uit het veld slaan. Ze is stoer, zit vol humor en is diep van binnen een meisje dat gewaardeerd en geliefd wilt worden, vooral van die ene leuke jongen. Rose en Lissa hebben beide meer problemen dan de standaard tienermeidjes hebben, hierdoor wordt het verhaal nog leuker om te lezen. De spanning wordt goed opgebouwd en voor dat je goed adem kan halen en denkt dat het even rustig blijft, doemt het volgende probleem zich op.

In heb enorm genoten van het eerste boek en ben dan ook meteen met de volgende begonnen.