'Politie' is de eerste Nesbo die ik heb gelezen en dat is een enorme meevaller gebleken. Nesbo heeft er met deze thriller een nieuwe fan bij!

Uit de reviews die ik had gelezen was al af te leiden dat 'Politie' verder gaat waar de vorige Nesbo is gee√Øndigd. Als nieuwe lezer blijft het verhaal echter wel goed te volgen. In deze thriller is het de politie zelf die het mikpunt is geworden van een ongrijpbare seriemoordenaar. Het verhaal gaat spannend van start en blijft je gedurende de 500 pagina's vasthouden. Nesbo heeft een zeer toffe schrijfstijl; hij weet personages goed te beschrijven, kan spannende scenes afwisselen met interssante persoonlijke conflicten en gebeurtenissen en werkt finaal toe naar een goed uitgewerkt en spannend slot.

Nesbo heeft mij met deze thriller overtuigd en ik kijk dan ook uit naar een vervolg, niet in het minst omdat op het einde al een aanzet gegeven lijkt te worden naar het volgende verhaal. In tussentijd kan ik mij alvast zoet houden met de eerste Nesbo's!