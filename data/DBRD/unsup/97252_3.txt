De verwachtingen waren hooggespannen. Je zou toch denken dan een boek niet zomaar een prestigieuze prijs wint en Finland's best verkochte boek van 2o14 wordt. Het boek is in ieder geval dik, te dik. Het verhaal had gemakkelijk in heel wat minder pagina's verteld kunnen worden. Dan was het ook een stuk minder langdradig geweest. De kern van het verhaal is namelijk wel goed: het verhaal begint in 1994 in Finland, waar de Amerikaanse neurowetenschapper Joe Chayefski met zijn Finse vrouw Alina en zoontje Samuel woont. Op pagina 67 verplaatst het verhaal zich naar Baltimore, zoveel jaren later. Joe woont hier ondertussen met een nieuw gezin. Zij leiden een gelukkig leventje totdat Joe bedreigd wordt door dierenactivisten. Hier bijkt onder andere zijn inmiddels volwassen zoon Samuel, met wie hij na zijn vertrek uit Finland geen contact meer heeft, achter te zitten. Ondertussen wordt Joe's dochter ook nog door een marketingbedrijf gemanipuleerd om medicijnen te gebruiken tegen 'stressgerelateerde interactieproblemen'. Er speelt van alles en dat wordt allemaal heel lang ingeleid. Het verhaal heeft alle ingrediÃ«nten om spannend te worden, maar dat wordt het, op enkele passages na, helaas niet. Het boek geeft wel een goed beeld van de gevaren waar wij in de huidige maatschappij mee te maken hebben.