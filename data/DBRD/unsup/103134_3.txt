'Verdwaaltijd' is een roman van Kathy Mathys. Ze is schrijfster en literair journaliste die door het Nederlands Letterenfonds geselecteerd is als één van de acht talentvolle debutanten van 2017.
De titel van het boek spreekt voor zich het verhaal gaat over verdwalen, dwalen, zoeken in de tijd. We maken kennis met David die hopeloos op zoek is achter zijn verdwenen vriendin Kay. Marcia die dwaalt door Brussel en op zoek is naar een nieuw leven. Op haar pad kruist ze David waarmee ze een relatie begint . Aangezien David weinig loslaat over zijn verleden begint Marcia steeds nieuwsgieriger te worden en zoekt ze uit wie Kay eigenlijk is. We maken ook kennis met Emma, Marcia's beste vriendin, die terugkeert naar haar geboortedorp op zoek naar wat er nog rest van haar oud leventje. En dan hebben we ook nog Robin die op zoek is naar liefde die ze tracht te vinden bij Ben.

Kathy's schrijfstijl is heel mooi. De omgeving wordt heel mooi beschreven. Het boek leest niet zo vlot omdat er telkens van personage gewisseld wordt. Dit, samen met de intermezzo's, zorgt er wel voor dat er een spanning wordt opgebouwd. Af en toe heb je het gevoel dat je als lezer soms ook eens verdwaald in het boek. Of was dit ook de bedoeling van de schrijfster?
Het is een boek dat voor- en tegenstanders zal hebben, een boek die zich leent om over te discussiëren.