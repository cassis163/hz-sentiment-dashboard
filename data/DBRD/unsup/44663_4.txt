"Andere figuren verschenen voor haar geestesoog. Ze zag hun gezichten voor zich. Iedereen is uniek. Niemand is vervangbaar. Elk overlijden betekent het einde van een wereld. Ze zijn weg, maar toch blijven ze bij ons. Ze wandelen met ons mee langs de ondergrondse rivieren. Ze wist niet hoe lang ze daar op het dakterras had gezeten. Misschien wel uren. Frieda stond op, liep naar binnen en trok de deur achter zich dicht."

In 2011 begon de serie van het schrijversduo Nicci French over psychotherapeute Frieda Klein, in 2018 is daar dan eindelijk het sluitstuk:"De dag van de Doden".

Met het sluiten van de deur nemen we afscheid van Frieda Klein. Misschien niet het grootse verdiende einde voor Frieda, maar in 6 woorden wel een perfecte omschrijving van Frieda zelf.

In de serie leren we Frieda kennen doordat ze ongelukkiger wijs betrokken raakt bij seriemoordenaar Dean Reeve. Hierna ontwikkelt hij een bijzondere affiniteit tot haar en lijkt zijn vervolgwerk rondom Frieda te draaien. Na hoge spanningen en vele verrassingen komt de climax uiteindelijk in dit boek aan de orde en wanneer ze oog in oog met elkaar komen te staan kan uiteindelijk maar één van hen overleven.

In eerste instantie staat de entourage van Frieda plus een nieuw personage: Lola Hayes, op de voorgrond. Pas later in het verhaal komt Frieda om de hoek kijken en hierdoor wordt het erg langdradig. Naar mate je verder in het boek komt is daar de ultieme spanning die we kennen van Nicci French terug en vliegen de pagina's je om de oren.

Een prachtig slotakkoord, die ook weer niet aan je eerste verwachtingen voldoet, maar ook niet onderdoet voor de rest.