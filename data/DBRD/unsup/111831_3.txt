Obi loopt alleen door het grote oerwoud. Hij is verdrietig, omdat hij zijn familie mist. Gelukkig ontmoet hij Kojo die vriendjes met hem wil worden. Samen gaan ze verder op pad. Op een gegeven moment horen ze een vreemd geluid en zien ze dat er een antilope gevangen wordt gehouden door een paar boze mannen. Gelukkig kunnen ze haar redden. Met z’n drieën gaan ze op zoek naar een land waar het veilig is. Dit wordt een zware tocht. Eenmaal aangekomen voelen ze zich helemaal niet thuis in dat verre land. Daarnaast is Faisa ook nog gewond geraakt en kan niet meer lopen. Zullen ze ooit terug gaan naar hun eigen land en naar hun familie?

Het boek is onderdeel van boeken die inzicht geven over het reilen en zeilen in een ander land, uitgebracht via Oxfam Novib. Die organisatie doet vast wel een belletje bij je rinkelen. In dit geval gaat het voornamelijk om de wilde dieren die in het oerwoud leven en wat voor gevolgen het heeft als ze in aanraking komen met mensen. Het weergeeft de gruwelen die mensen de dieren die in het oerwoud thuishoren aan doen. Ik vond het een fijn boek om te lezen. De karakters van de dieren worden goed beschreven en je leert de sterke punten van elk dier kennen. Daarnaast speelt vriendschap en samenwerken een belangrijke rol in dit boek. Het is informatief op een verhalende manier en het wordt levendig verteld.

Ik zag gelijk weer beelden voor me uit een natuur documentaire die ik heb gezien