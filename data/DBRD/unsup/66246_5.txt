Fantastisch! En schokkend!
De kunst om een levensverhaal te vertellen om zo'n manier de je er als lezer actief mee bezig bent.
Op een derde van het boek had ik al 5 vragen op een blaadje staan in de trant van "wat is er gebeurd?!!! " . Vele vragen worden beantwoord gedurende het verhaal maar het mooie is dat de grote vraag over moraal en geweten open blijft, waar je nog wel een poos over na blijft denken en zelfs enigszins binnen de huidige nieuwsartikelen over de dood van kinderen is te plaatsen.

De engelse boekomschrijving ( zie "Beloved" zegt genoeg, meer moet je vooraf niet willen weten. De schrijfster Toni Morrison zegt in haar voorwoord ( die ik altijd achteraf lees smile_bigSmile.gif ):
" I wanted the reader to be kidnapped, thrown ruthlessly into an alien environment as the first step into a shared experience with the book's population - just as the characters were snatched from one place to another, from any place to any other, without preparation or defense."

En inderdaad, zo ervaarde ik de eerste 23 bladzijden ook als een overrompelende start: 1873, een huis behekst door de geest van een baby, een kennismaking met enkele hoofdpersonen in een engels dat overkomt als "spreektaal" - een grammatica en woordgebruik die je gelijk een andere wereld intrekken (ik wil bij dit boek nog meer dan ooit aangeven dat het wat "vreemde" slaven-spreek-engels enorm bijdraagt aan de sfeer/beleving) .
Moest dit stuk wel twee keer lezen om echt "binnen te stappen" in de wereld van slavernij, de gruwelijkheden, de psychische en lichamelijke trauma's, het leven van Sethe en degenen die haar leven delen, hoe te leven met het verleden - verder te gaan in de toekomst, keuzes die gemaakt zijn en nog komen om als individu met een eigen identiteit te blijven staan. Het is niet een verhaal alleen over slavernij en een geest, maar vooral ook over de psychologie van een aantal mensen - ooit slaaf - ooit niets, die een leven proberen op te bouwen na hun ontsnapping.

Een absolute aanrader, er speelt nog zoveel door mij heen dat ik al 5 dagen niet in een nieuw boek heb kunnen beginnen.

Dit boek heeft de Pulitzerprijs gewonnen. In 1993 kreeg ze de Nobelprijs voor de literatuur voor haar oeuvre.