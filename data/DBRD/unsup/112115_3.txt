Dit boek dat erg meeslepend is had als minpuntje dat het - voor een belgje als ik - nogal Nederlands vertaald was - niet dat belgische typischheden nu direct zo hoog aangeschreven staan. Positief was dan wel weer dat dit een rijker boek is dan de gemiddelde thriller. Hoewel de plot wel niet zo onverwacht was, werd ook wel echt ingegaan op de thema's die in andere spannende boeken dikwijls op de achtergrond verdwijnen, zelfs de 'decor'-thema's (bv crematie) worden dieper uitgespit. Verder bevat het boek natuurlijk wel een paar handige ingeweven cliché's, maar dat is niet zo opvallend, ze lijken op het eerste zelfs origineligheden daar komt nog bij dat Annie zo enorm ver af staat van, ja iedereen eigenlijk, daar hoort dus ook de lezer bij, en die wil zich eerder kunnen inleven. Schuchterheid, introvertie... zijn voor die mensen in het dagelijkse leven misschien prima aanvaardbaar, maar niet in een boek met zo'n 300 pagina's waarbij die persoon dan vermoord blijkt te zijn in de eerste 50. Hierdoor wordt een betrekkelijke afstand gecreëerd die soms wat moeilijk te overbruggen valt. Een schitterende vertelstijl, waarachter ondanks het voorgaande toch een goed verhaal achter schuil gaat.