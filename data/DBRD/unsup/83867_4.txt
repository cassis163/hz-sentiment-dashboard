In Deadline van Rachel Ward heeft de vijftienjarige Jem geen makkelijk leven. Ze kijkt dagelijks de dood in de ogen. Letterlijk, want als ze iemand aankijkt, ziet ze de sterfdatum van diegene.
Jem houdt zich verre van anderen; vriendschappen sluiten heeft immers geen zin. Ze is eenzaam, maar zeker niet zielig. Dan komt Spider in haar leven. Hij is een einzelgänger, net als Jem. Spiders dagen zijn geteld, maar Jem gaat toch in op zijn uitnodiging Londen in te gaan. Als ze in de rij staan voor een ritje in de London Eye, het reuzenrad, realiseert Jem zich iets verschrikkelijks: iedereen om haar heen heeft hetzelfde nummer. De datum van vandaag. Snel rennen ze weg van wat later een terroristische aanslag blijkt. Algauw worden Jem en Spider door heel Groot Brittannië gezocht omdat op bewakingscamera’s te zien is dat ze weg zijn gevlucht.

De twee belangrijkste karakters in het boek, Jem en Spider, krijgen een heel duidelijk gezicht. Jem is een stoer, klein uitziend, bijna gevoelloos meisje. Hard geworden door wat ze heeft meegemaakt, bijt ze van zich af en laat ze niemand dichtbij. Ze staat in het begin van het boek weinig in contact met haar eigen gevoel, maar dit verandert gaandeweg.
Jem is springerig, lang en een jonge met een afrokapsel. Daarnaast stinkt hij. Naar zweet. Dit wordt meerdere malen in het boek beschreven. Hoe verstikkend en ranzig dit is en toch bloeit er al snel iets op tussen Jem en Spider. Dat vond ik zelf wat lastig te voelen, omdat ik ook alsmaar dacht aan die geur.
Het verhaal draagt mooie thema’s, waarbij het centrale thema sterfelijkheid is. ‘We weten dat er ooit op een dag een eind aan komt, maar daardoor mogen we ons niet neerslachtig laten maken. Dat mag ons niet beletten te leven.’
De tocht van Jem en Spider is avontuurlijk en af en toe slepend.
Qua schrijfstijl is het niet helemaal mijn ding. Er wordt veel spreektaal gebruikt zoals ‘Kweenie’ en de schrijfster richt zich geregeld tot de lezer. Ze schrijft dan bijv: ‘je begrijpt denk ik wel wat ik bedoel’, of vraagt: ‘Heb jij dat ook?’.
Al met al heb ik genoten van deze prachtige hardcover van Lemniscaat, die een eerst deel is van een trilogie.

3,5 ster. Afgerond 4 sterren.