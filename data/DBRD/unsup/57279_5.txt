Ik denk dat veel mensen zich Chris Hadfield nog wel kunnen herinneren. Hij is de man die een liedje van David Bowie zong in het International Space Station. Daar werd hij wereldberoemd mee.
Dit boek is zijn verhaal. Als klein jongetje wilde hij al astronaut worden. Maar zo makkelijk is dat net. Je moet ontzettend veel doorzettingsvermogen hebben en een aardige carrière opbouwen als bijvoorbeeld Testpiloot. Het heeft echt jaren geduurd, totdat hij eindelijk kon gaan trainen om astronaut te worden. Je moet heel veel leren en bij blijven leren. Hij heeft zijn gezin niet veel gezien, maar zij waren allemaal trots op hem. Alleen is het soms moeilijk met opgroeiende kinderen als je aan de andere kant van de wereld zit. En je moet ontzettend vaak verhuizen! Je volgt hem in zijn drang om astronaut te worden, stap voor stap komt hij dichterbij. Daarna verteld hij je alles over de training en de scholing. En als het moment eenmaal daar is: over de voorbereidingen voor de lancering en hoe dat allemaal in zijn werk gaat. Hoe het voelt om gewichtsloos te zijn en hoe de aarde eruit ziet vanuit de ruimte. Hij schrijft alles over zijn leven op het ISS en zijn andere ruimtereizen. Op het ISS heeft hij veel dingen meegemaakt. Maar ook tijdens zijn pilotentijd. Neem nu de slang aan boord van zijn toestel of de bij die in zijn helm zat. Het zijn allemaal levensgevaarlijke situaties. Hij verteld over zijn leven in Rusland, maar ook over de tijd die hij niet in de ruimte doorbrengt. Als astronaut heb je altijd veel werk te doen. Bijvoorbeeld als CAPCOM, om andere astronauten in de ruimte te helpen. Maar ook om mensen dingen te leren.
Hij kon vanuit de ruimte heel goed zien wat de luchtvervuiling doet met onze planeet. En wat de ontbossing teweeg brengt. Hij laat je inzien dat we allemaal zuiniger met onze planeet zouden moeten omgaan. Hij geeft je tips die je in de ruimte en op aarde kunt gebruiken. Een aantal zeer wijze levenslessen! Geniet van de kleine dingen het leven!

Er staan een aantal mooie foto’s in, die hij zelf heeft gemaakt. Het lettertype is groot. Het verhaal wordt in stappen neergezet. Je krijgt eerst zijn jeugd, dan zijn carrière, opleiding tot astronaut, de lancering, de ruimte en de landing terug op aarde. En dat is ook allemaal weer onderverdeeld in hoofdstukken, doe over dat onderwerp gaan. Het boek zit echt goed in elkaar van begin tot het einde!!!!!!!!

Hij verteld zijn verhaal positief en ook vaak met humor. Zijn kijk op de wereld en de mensheid is er een waar je het mee eens moet zijn! Hij heeft gewoon gelijk!
Je leert van alles over het leven in de ruimte. Maar ook hoe de landing eraan toe gaat en hoe lang het herstel wel niet kan duren.
Zeer compleet en je hebt geen vragen meer over aan het einde. Hij verteld je alles over het astronaut zijn en wat het met zijn gezinsleven doet. En dat je alles kunt bereiken als je er maar hard voor knokt. En mocht het niet lukken, moet je ook tevreden zijn met wat je al hebt. Chris is een zeer positieve man! En dat straalt ook echt op je over als je zijn verhaal leest!

Het voorwoord is van Andre Kuipers. Echt een leuk stukje!

Hij is ondertussen met pensioen, maar nog steeds zeer actief op de social media. Zeker de moeite waard om hem te volgen en zeer leerzaam. De manier waarop hij over dingen nadenkt, zouden velen van ons ter harte kunnen nemen. Het maakt je leven stukken ontspannener en ook spannender!
Ik vond het echt een prachtig boek om te lezen. Het is net alsof je met hem meegaat naar de ruimte, zo goed beschrijft hij alles! Ik geef het boek ook een dikke 5*****.