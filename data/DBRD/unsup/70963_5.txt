Als Emma na een mislukt eerste zakenreisje in een vliegtuig zit met hevige turbulentie denkt ze dat ze doodgaat. Uit angst praat ze aan een stuk door tegen de man naast haar. Al haar geheimen floepen eruit. Gelukkig kent ze hem niet.
Maar ze kan wel door de grond zakken als ze de volgende dag op haar werk ontdekt wie hij is.

Ik heb genoten van dit boek. En als ik over mijn favoriete auteurs praat noem ik eigenlijk nooit Sophie Kinsella. En toch heb ik meerdere boeken 5 sterren gegeven, zo ook Houd je mond! En ik realiseer me, ja, Sophie Kinsella behoord ook in mijn lijstje favoriete auteurs.

Hoofdpersonage Emma is leuk neergezet, lekker overdreven na√Øef. Ze voelt zich minderwaardig naar haar nicht die in alle vlakken perfect lijkt te zijn.
Het kantoorleventje wordt lekker op de hak gezet. Geweldig. Ik zie het al helemaal voor me, al die mensen die zogenaamd werken, maar eigenlijk belangrijkere persoonlijke dingen voor ogen hebben.

Hou je mond! Is aan de ene kant voorspelbaar, maar daarnaast is het een heerlijke vlotte hilarische chicklit.