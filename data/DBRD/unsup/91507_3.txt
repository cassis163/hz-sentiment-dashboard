Yunot Diaz is een verteller in de Zuidamerikaanse traditie. Levendig, kleurrijk en uiteraard mogen geesten ook niet ontbreken. Dit boek verhaalt over de belevenissen van een Dominicaanse migrantenfamilie en speelt voor een deel in New Jersey, maar voor een nog groter deel in de Dominicaanse Republiek ten tijde van de zeer wrede dictator Trujillo.Wie meer over deze man wil weten en echt wil gruwelen moet Het feest van de bok van Vargas Llosa maar eens lezen.

Het verhaal is zeer boeiend, maar wel een beetje rommelig. Per hoofdstuk wordt een familielid beschreven. Diaz rekt het einde een beetje, vind ik. En toch ook wel storend is het (te) vele Spaans dat hij gebruikt. Weliswaar is er achterin een verklarende woordenlijst, maar het blijft onhandig.