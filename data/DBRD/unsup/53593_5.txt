Onlangs las ik De Vrouw in de Spiegel, een boek van Kim Moelands. Ik las nog nooit eerder een boek van deze schrijfster. Maar als al haar vorige boeken net zo goed zijn als dit boek, dan wil ik die ook heel graag lezen. Alhoewel het wel lastig gaat worden, want De Vrouw in de Spiegel legt de lat hoog, heel erg hoog. Dit boek is het spannendste boek wat ik dit jaar heb gelezen.

In het boek draait het allemaal om zuivelbedrijf Latté. De directie ontvangt dreigbrieven van een stel afpersers. Het blijft niet bij de brieven. De afpersers brengen de bedreigingen ook in de praktijk. In een pak yoghurt worden spijkers gevonden en ook de vla lijkt niet veilig te zijn. Brigadier Tess Westerhout om de zaak op te lossen. Zij komt al snel uit bij Charlie Zwols, die al vast zit vanwege een eerdere afpersingszaak. Waar ze geen rekening mee houdt is dat Charlie blijkbaar veel van haar persoonlijke leven weet. Samen met haar collega Vincent probeert ze de zaak op te lossen.

Dit boek is echt ontzettend spannend. Vanaf bladzijde één wordt je erin gezogen. Brigadier Tess is niet een heel sympathiek persoon, maar dat komt het verhaal alleen maar ten goede. Het boek bestaat uit verschillende verhaallijnen. Die van de afpersingszaak en het persoonlijke leven van Tess zijn de meest logische. In de eerste helft komen er ook personages voor, waarvan je je in eerste instantie afvraagt wat zij eigenlijk in het verhaal komen doen. Er is een pastoor, een gezin wat in scheiding ligt. Ook is er een deel waarvan je niet weet hoe en wanneer het is gebeurt.

Het feit dat je tijdens het lezen alleen maar met vragen komt te zitten is alleen maar goed. Het boek wordt er steeds spannender door. Het is moeilijk om het boek weg te leggen. Het leest als een trein. Het wordt ook echt goed meegenomen in het 'zoek de dader' principe. Je denkt te weten wie het heeft gedaan, maar die dader wordt te snel door het politieteam gevonden. Dus je hoopt dat het nog iemand anders is, waardoor het toch niet voorspelbaar wordt. Ik had heel in de verte wel een klein vermoeden. Maar dat was eigenlijk te vreemd om waar te zijn, maar uiteindelijk bleek ik er toch niet zo heel ver naast te zitten. Uiteindelijk worden alle losse eindjes die je vanaf het begin hebt opgebouwd netjes aan elkaar geknoopt.

Dit boek is een AANRADER! Het is spannend van begin tot eind. Er is een ding wat ik dan minder leuk vond aan het boek. En dat was het einde. Het persoonlijke verhaal van Tess is nog lang niet klaar. Het bied mogelijkheid tot een vervolg. En volgens het dankwoord van de schrijfster in het boek, wordt het vervolgd! Ik ben benieuwd.