‘Tegenlicht’ van Esther Verhoef is het eerste boek dat ik las in 2015. Wat een topper om het jaar mee in te zetten! Mijn verwachtingen voor de rest van het jaar zijn hoog gespannen.

Ik las eerder ‘Rendez-vous’ dat ook door haar werd geschreven. Er staan nog verschillende van haar boeken op mijn-te-lezen-lijstje.

‘Tegenlicht vertelt het meeslepende verhaal van Vera Zagt. Ik kon me helemaal inleven in de levensloop en de belevenissen van deze vrouw. Volgens mij ligt de verklaring hiervan grotendeels in het feit dat veel zaken autobiografisch zijn. Dat voel je gewoon als je het boek leest.

De dubbele verhaallijn is boeiend. De korte hoofdstukken maken het voor mij vlot leesbaar, zelfs als je maar even tijd hebt om van de wereld te verdwijnen…

Tegenlicht gaat ook over pesten en psychische problemen en de impact die ervaringen op jonge leeftijd kunnen hebben op je latere leven. De laatste 100 blz las ik in 1 ruk uit. Ik heb gehuild bij het einde, maar had ook een gevoel van hoop.

‘Tegenlicht’ kroop onder mijn vel. Daar hou ik van!
Een echte aanrader dus :-)