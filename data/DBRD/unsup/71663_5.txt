Dit satirisch fantasyboek vertelt het verhaal hoe de grootste stad op de Schijfwereld, Ankh-Meurbork (in het Engels Ankh-Morpork) een eigen politiemacht krijgt. Een 2 meter hoge dwerg besluit om zich in de stad te vestigen en lid te worden van de nachtwacht, die op dat moment nog bestaat uit een kapitein die constant dronken is, een corporaal met lange en kleverige vingers en een corpulente sergeant.

In een ander deel van de stad is een van de vele geheime groepen bezig om een draak tot leven te wekken, zodat ze de heerser van de stad kunnen vervangen voor een eigen gekozen koning.

Hilariteit en vuurspuwerij volgen.

De Discworld/Schijfwereld boeken zijn echt een genot om te lezen. Soms heel diepgravende onderwerpen die op een satirische wijze worden aangestipt. Ik lees ze wel in het Engels, omdat dan de grappen toch iets beter tot zijn recht komen.