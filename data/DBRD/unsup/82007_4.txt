Was weer een lekker boek om te lezen. Het verhaal begint in 1985 met een vriendenclubje waar de hoofdpersoon Gwen deel van uit maakt. Na een avondje uit gaat het volledig mis. Dit heeft verstrekkende gevolgen voor Gwen zo erg dat ze in de volgende verhaallijn die start in 1995 daar nog last van heeft. De plot zit dan ook goed in elkaar, al in het begin worden de verhaallijnen uitgezet en komen netjes weer bij elkaar. De personages worden levensecht weergegeven, zo echt dat ik aan een van de personages al snel een hekel kreeg. Je kan je al snel inleven in Gwen en leeft dan ook met haar mee gedurende het verhaal. De schrijfstijl is wel prettig, geen ingewikkeld gedoe, maar een recht toe recht aan geschreven thriller die lekker makkelijk weg leest. Het eindresultaat van Ingrids inspanningen mag er dan ook wezen een lekker verhaal en aan spanning geen gebrek, alleen een beetje jammer dat het boek maar 200 paginaÂ’s telt, zodat je het zo uit hebt en het weer een tijdje duurt voordat er een nieuw boek verschijnt. Ik kijk dan ook alvast weer uit naar een volgend boek.

Spanning: 4 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 4 sterren