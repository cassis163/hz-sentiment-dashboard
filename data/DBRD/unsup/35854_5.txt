Muidhond. De titel is al intrigerend, wat nog eens versterkt wordt door de omslag. En eenmaal begonnen met lezen blijft het boek aan je trekken. De hoofdpersoon, net vrijgelaten wegens gebrek aan bewijs, komt weer thuis wonen bij zijn eenzame moeder. Al lezend wordt duidelijk waar hij van verdacht wordt en word je meegetrokken in de strijd die de hoofdpersoon met zichzelf voert om niet opnieuw de fout in te gaan. Zijn eenzaamheid en de strijd die hij gaandeweg het boek steeds meer lijkt te verliezen zijn indringend beschreven. Zozeer dat ik, ondanks alles, kon meevoelen met de hoofdpersoon. Een niet alledaags boek.