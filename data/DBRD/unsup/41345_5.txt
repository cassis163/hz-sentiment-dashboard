Dit boek is geschikt voor kinderen vanaf 4 jaar. Het boek bespreekt een aantal heftige gebeurtenissen, die elk kind kan meemaken. Gezinsuitbreiding, Sterven, Scheiden en de eerste schooldag. Dosis de dorpsuil waakt over de kinderen in zijn dorp. Ze kunnen bij hem komen om te praten over hun gevoelens. Door middel van vragen, die in het boek staan, kun je kinderen erin betrekken. Wat voelt het personage? Wat zou jij voelen? En waarom?

Ik vind het heel bijzonder dat de dood aangehaald word. Op een simpele manier komt een kind erachter wat het is, waarom en wat er daarna gaat gebeuren.

Elk gevoel gaat voorbij en dan komt er weer een nieuw gevoel. Het is ok√© om je zo te voelen, zo leer je kinderen met hun gevoelens omgaan en zullen Ze er ook van leren.

Scheiden bespreekt het boek ook op een goede manier, zodat een kind zich niet meer schuldig voelt, maar ze het wel een beetje kunnen begrijpen.

Jaloezie of de angst te moeten opgroeien bij de geboorte van een zusje of broertje. Wat doet dat met een kind en hoe geef je ze een goed gevoel?

De eerste schooldag is altijd spannend. De een voelt zich meteen thuis, de ander heeft meer tijd nodig. En het is allebei niet goed of fout. Je mag je zo voelen.

Gevoelens, emoties, ruimte geven, ondersteunen en het leven aankunnen. 4 belangrijke stappen in het boek. Er zit ook een handleiding voor volwassenen bij. Als volwassene kun je hier ook van leren met gevoelens omgaan en begrijp je kinderen beter. Ik vond het een bijzondere kijk in de denkwereld van een kind.
De mooie illustraties, maken het boek echt een perfect pareltje. Het is luchtig geschreven en zet jong en oud aan tot denken. Er is niets mis mee, om over je gevoelens te willen praten! 5*****