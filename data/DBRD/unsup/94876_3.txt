De cover doet een beetje verdrietig en zwaar aan. Het past perfect bij het verhaal en het leven van Ubele.

Het begin is heftig en je valt midden in het verhaal. Je bent direct alert en de hele tijd hangt er een zweem van verdriet en pijn. Soms zijn de gebeurtenissen in het leven van Ubele heftig. Daarom heb ik het boek een paar keer weggelegd. Soms kwam het net even te hard binnen. Het verhaal raakte me. Enorm.

“Halverwege het einde” bestaat uit korte hoofdstukken en in elk hoofdstuk wordt een stukje van het leven van Ubele verteld. De verschillende leeftijden van Ubele verschillen per hoofdstuk: in het ene hoofdstuk is ze volwassen en in het volgende hoofdstuk is ze een tiener. Dit zorgde een beetje voor verwarring.

Sommige gedeeltes uit het boek zijn gebaseerd op waargebeurde gebeurtenissen. Dit maakte het verhaal nog aangrijpender. Met dit boek kun je een onderwerp als depressies bespreekbaar maken. En daar is Mascha Gesthuizen met “Halverwege het einde” goed in geslaagd.

Deze is recensie is te vinden op: http://www.veroniquesboekenhoekje.nl/recensie-halverwege-het-einde-mascha-gesthuizen/