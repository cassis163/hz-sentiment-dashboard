Het boekenweekgeschenk van Griet op de Beeck was mijn eerste kennismaking met deze auteur en dat nodigde direct uit tot meer van haar lezen.

Het was even wennen; aan de schrijfstijl, de korte hoofdstukken, steeds vanuit een ander perspectief geschreven, en natuurlijk de Vlaamse taal. Maar wat een prachtig boek; echt ontroerend mooi, rauw en bovenal eerlijk. Prachtig taalgebruik en zorgvuldig opgebouwde zinnen.

Je leeft je in in ieder van de 5 personages; ieder met zijn eigen kijk op het leven, met zijn/haar eigen nukken, normen, waarden, strubbelingen en de zoektocht naar geluk. Voor alle vijf verschillend maar zo krachtig en sterk beschreven dat je je in een ieder van hen kunt verplaatsen; in Lou van 12 maar ook in Jos van 71.