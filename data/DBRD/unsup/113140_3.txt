Het bekende verhaal, vrouw op leeftijd zoekt via internet naar de liefde, mailt met de man van haar dromen maar achter de schermen is het een Afrikaan die zich voordoet als iemand anders en met zielige verhalen je je spaargeld aftroggelt!

Maar in dit boek laat de stoere hoofdpersoon Ellen het er niet bij zitten! Na haar verdriet en schaamte lukt het haar, met hulp van haar kinderen en een vriendin, de plek te achterhalen van waaruit gemaild wordt en komt ze erachter van welke persoon de identiteit is gebruikt. Ze vertrekt alleen naar Accra in Ghana en gaat de confrontatie aan. Een hachelijk avontuur volgt, een blanke vrouw valt natuurlijk op in Ghana en haar acties zijn allesbehalve zonder gevaar. Het thuisfront en de man waarvan de identiteit is gebruikt als profiel zitten volop in spanning hoe Ellen het ervan brengt.

Het boek leest makkelijk weg, een fijne schrijfstijl en is verdeeld in 5 delen.

Met een aantal toevalligheden en een beetje geluk op haar reis is het een heerlijk boek voor aan het strand of zwembad in de zomervakantie!