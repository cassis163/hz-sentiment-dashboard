Jeetje... Toen ik dit boek een paar maanden terug zuchtend aan de kant legde, had ik dus Ã©cht niet verwacht dat ik het vervolgens met tranen in mijn ogen een andere keer zou uitlezen. Wat een prachtig en ontroerend boek!

"People said Ove saw the world in black and white. But she was color. All the color he had."

Ove is een ouwe grompot en dat is nog maar zacht uitgedrukt. Hij houdt van zwart of wit, goed of kwaad, fout of juist. Tussenwegen of grijze gebieden zijn er niet. Mannen moeten werken en weten wat ze doen. En bovenal... Een Saab rijden.

De manier van schrijven is flink sarcastisch op momenten en doordat Ove zo'n ontzettende brombeer is, kon ik er de eerste keer niet zo lekker inkomen. Maar ik ben echt blij dat ik het boek een tweede kans heb gegeven! Langzaam onthult het verhaal steeds een beetje meer. Waarom Ove is zoals Ove is...

Werkelijk, prachtig! Mocht je 'm niet gelezen hebben, geef 'm eens een kansje. Zet even door bij de eerste grom-momenten en ik beloof je dat je 'm later mooi gaat vinden! 4,5*.