Twee gebeurtenissen die ogenschijnlijk niets met elkaar te maken hebben worden gelinkt aan Joona Linna. Een dode man die in zijn appartement wordt gevonden in Oslo blijkt in zijn vriezer iets gruwelijks te bewaren; lichaamsdelen van meerdere mensen in verschillende stadia van ontbinding. Waarschijnlijk een grafschenner. Ook Summa’s schedel lag in de vriezer! Een paar dagen later wordt Joona gebeld door de Duitse politie of hij kan helpen bij een campingmoord omdat zijn naam opduikt in deze zaak. Voor Joona is het dan duidelijk: Iemand die reeds lang was dood gewaand leeft gewoon nog! Er is alleen helemaal niemand die hem serieus neemt, zelfs mensen die heel dichtbij hem staan, nee er is niemand die hem gelooft.
Persoonlijke Leeservaring
Lars Kepler, de boeken van dit Zweedse schrijversduo lees ik graag! Ik kwam er alleen ineens achter dat ik het deel voor Lazarus, Jager, nog niet had gelezen! Tja, ik geef recensie boeken altijd voorrang, maar dan blijven eigen boeken liggen. Normaal vind ik dat niet zo erg maar in dit geval vond ik dat ik beter eerst Jager kon gaan lezen om Lazarus ten volle te kunnen beoordelen! Dat heb ik dus ook gedaan, al was Jager ook een pil van meer dan 500 bladzijden. Eerlijk is eerlijk, geen straf om twee Joona Linna’s achter elkaar te lezen! Nu dan over Lazarus: Het begint rustig aan maar al snel zit je midden in een vreemde zaak! In een appartement in Oslo wordt in een vrieskist de stoffelijke resten van meerdere mensen gevonden waaronder de schedel van Summa, de vrouw van Joona. Een paar dagen later wordt Joona gebeld vanuit Duitsland door de politie. Zijn naam duikt op in een moordzaak gepleegd op een Duitse camping. Joona weet het zeker: de ergste Noord-Europese serie- moordenaar allertijden is nog in leven! Joona, die dacht veilig te zijn nadat Jurek Walter dood was geschoten, blijkt toch zijn relatief rustige leventje weer vaarwel te moeten zeggen. De mensen die hij om zich heen heeft vergaard waarschuwt hij maar niemand die hem serieus neemt. Alleen zijn dochter Lumi verbrandt ook haar schepen achter zich en gaat met hem mee op de vlucht. De moordenaar is bij het grote publiek onbekend, aangezien alle dossiers die op hem betrekking hebben geheim zijn. De moordenaar die het nodig vindt om zijn slachtoffers kapot te maken, hun innerlijk te vernietigen, hun levensvonk te doven. In eerste instantie niet om ze te doden of te martelen, al doet hij dit met het grootste gemak om zijn doel te bereiken! Volgens Joona is Jurek Walter nog in leven en zeker de moordenaar waar ze naar op zoek zijn. In zijn ogen kan er echt maar een persoon voor deze zaken verantwoordelijk zijn. Er is niemand die hem geloofd en ook Saga die Jurek zelf heeft doodgeschoten denkt dat Joona de zaken niet meer helder kan zien.
Lazarus is weer een boek wat je echt in zijn greep houdt. Er gebeuren constant, gruwelijke, zaken die je aandacht vasthouden. Er komen geen momenten in het boek waarin je indut. Het tempo is hoog waarin de gebeurtenissen elkaar opvolgen zonder onoverzichtelijk te worden. Wees gewaarschuwd de moorden die gepleegd worden zijn gruwelijk en zelfs de paar mensen die de dans nipt ontspringen moeten voor hun leven getekend zijn, dat kan niet anders! Ik had het al gezegd, dit is deel 7 in de Joona Linna reeks: kan dit boek niet gelezen worden zonder de voorgaande delen. Natuurlijk dat kan altijd en ik denk ook echt dat alles dan ook goed te volgen is. Toch denk ik dat het echt zonde is om de delen niet in volgorde te lezen, onderliggende “emoties” van de hoofdpersonen mis je dan toch denk ik.