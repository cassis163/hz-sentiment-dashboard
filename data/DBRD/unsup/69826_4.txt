De cover van het boek vind ik mooi. Het geeft verdriet aan en liefde, maar geen idee wat onzichtbaar er mee van doen heeft.
Ana Bootsma verliest 2 jaar gelden haar broertje Daniël. Hij was aan het spelen in de speeltuin, zonder Ana want die had geen tijd voor hem. Hij is mee genomen en vermoord door een jongen van Ana’s school. Hier komen ze later achter door het DNA, als deze jongen een bloedbad aanricht op school en ook de hand aan zichzelf slaat.. Ana geeft zich zelf de schuld van de moord op haar broertje.
Bij Ana thuis is het niet prettig, haar vader stort zich na de dood van Daniël in zijn werk en haar moeder is depressief. Ana kan goed schrijven en haar vriendin Roos duwt haar een krantenknipsel in haar handen met daarop een schrijfwedstrijd. Buiten medeweten van haar ouders schrijft Ana het verhaal over haar broertje en laat dit aan haar leraar René van Meren lezen. Hij vind dat ze het verhaal moet opsturen en dat ze zeker kans maakt. Ana en Roos zijn allang bevriend en Lucy en haar nichtje Ymke dringen zich aan de 2 vriendinnen op zodat ze een vriendinnen groepje zijn. Ana en Roos ergeren zich aan de 2 meiden en nadat Lucy zich ook heeft opgegeven voor de schrijfwedstrijd en ook nog door is, terwijl ze eigenlijk niet eens kan schrijven, komt er een einde aan de vriendschap. Ymke is de stille van de twee en Lucy heeft altijd het hoogste woord en vind zichzelf geweldig. Wanneer de 10 winnaars van de schrijfwedstrijd het tegen elkaar gaan opnemen gebeuren er rare dingen. Ana is haar aantekeningen kwijt en er zit een krantenartikel van haar broertje in haar tas en haar achterband wordt lek gestoken. Het enige mooie aan de schrijfwedstrijd is dat Ana Thomas ontmoet en de twee zijn stapel op elkaar. Thomas zit wel heel erg veel op zijn mobiel en daar ergert Ana zich aan maar als ze in de mooie ogen van Thomas kijkt is ze dat gauw vergeten. Wanneer Ana op een middag thuis komt en haar moeder op de keukenvloer vind weet Ana niet of ze door moet gaan met de wedstrijd. Haar vader vind van wel en zegt dat haar moeder ook trots zou zijn. Haar moeder ligt weken in coma en er wordt gezegd dat Ana haar moeder zelfmoord heeft proberen te plegen. Ana gaat elke dag naar het ziekenhuis, maar komt ook steeds verder in de wedstrijd.
Beredenering:
Het thrillerlezers blog wilde eens proberen om met elkaar een boek te lezen. Je mocht iedere dag 2 hfd lezen en dan je bevindingen neer zetten. Dat was erg leuk om te doen. 2 hfd. Is leuk naast je gewone werk en boeken lezen.
Dit boek is gebaseerd op een waar gebeurd verhaal. Op 14 januari 2012 gebeurde er in Nederland de zogenaamde facebook moord. Een moord gepleegd uit jaloezie. Je kunt je niet voorstellen dat iemand zo jaloers wordt op een ander dat er zelfs een moord voor wordt gepleegd. Wat me boos maakte in het boek was de manier waarop Ana haar ouders met haar om gingen, zij waren een zoon verloren, maar Ana was haar broertje verloren. Na het overlijden van een dierbaren kun je of juist naar elkaar toe groeien of uit elkaar groeien.
Een goed boek met een goed verhaal, het plot liep een gedeelte zoals ik het verwachte, maar het einde van het verhaal was verrassend. Een zeer goed YA boek. De epiloog was meteen erg heftig, maar de rest van het boek was wat kinderlijker geschreven, ik vind het dan ook meer bij de C boeken passen. Ik geef het zeker 4 sterren ook door de fijne leesstijl en het verhaal wat jongeren op dit moment zeker aanspreekt.