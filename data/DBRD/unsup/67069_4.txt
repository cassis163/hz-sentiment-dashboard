'n Wel heel originele Ã©n verrassende thriller. Het eerste deel was nog niet uit of mijn nagels waren er al compleet afgebeten ;-) Knap hoe Lemaitre je telkens weer op het verkeerde been zet. Fijne schrijfstijl ook: korte, kernachtige en pakkende zinnen, goede opbouw van de hoofdstukken en 3 delen, dat leest prettig; je wordt hierdoor compleet in het verhaal "gezogen". Sterker nog...soms had ik het gevoel dat ik volledig betrokken was bij de drie politiemannen die het onderzoek moesten verrichten, alsof je als het ware meeliep door de straten van Parijs.
Als klap op de vuurpijl krijg je ook nog eens totaal ander einde als je verwacht. Zo ingenieus, zo compleet verbijsterend, zo sensationeel dat ik het eigenlijk jammer vond dat het boek uit was. "Meesterwerkje" deze thriller en Pierre Lemaitre is een naam om te onthouden. Ik ga op jacht naar zijn andere boeken...