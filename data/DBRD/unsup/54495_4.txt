Een mooie verzameling van tien korte verhalen wordt door twee novellen omhelsd: 'De staande kroonluchter' en 'De onderhuurster'.
Beide novellen lezen heerlijk en de personages groeien voor je ogen in hun rollen.
"Baba wist vaak niet wat hij moest zeggen, en zei dan maar niets. Ze leerde van hem dat zwijgen niet ongemakkelijk hoefde te zijn, en sommige van hun rijkste momenten samen waren stil."

'Bezit' in alle betekenissen van het woord wordt door Shriver onder de loep genomen; zowel de macht die opgeroepen kan worden door het in bezit hebben van iets, of een bezitterig gevoel over iemand krijgen.
Of bij elkaar blijven en niet scheiden omdat de waarde van het huis gedaald is en de hypotheek niet ingelost kan worden. Wat is belangrijk?
Het gaat zelfs niet alleen om het hebben van bezit, maar ook over het feit dat de wens om iets te bezitten soms heel verkeerd uit kan pakken. Wellicht had je beter na moeten denken of het wel echt belangrijk voor je is.
De lezer wordt aangespoord om na te denken over 'bezit'.

De korte verhalen zijn stuk voor stuk pareltjes. Doordat ze zo lekker kort zijn wordt de nieuwsgierigheid aangewakkerd, maar ook de openingszin zorgt ervoor dat je aandacht gevangen is.
Zo lees je in 'Onder water':
"Rosalind en Graham Landers merkten pas dat ze in een lastig parket zaten toen ze besloten te scheiden en er vervolgens niet gebeurde."
Of in 'Van de hemel in de hel':
"Het verhaal van Barry Mendelssohn begon waar veel verhalen eindigen."

Ook humor ontbreekt niet in deze verhalen, zoals in 'De Koninklijke Pesterijen' waarin Gordon Bosky postbezorger is maar dat niet helemaal volgens de regels doet.

In de indrukwekkende novelle 'De onderhuurster' lees je de gedachten van Sara Moseley:
"Iets kon van jou zijn doordat je ervoor zorgde. Als je het veegde en dweilde en in de was zette was het linoleum de facto jouw vloer. Maar heel wat mannen die hun vrouw sloegen en bommen legden voor de IRA hadden daar doortrapt een dubieuze conclusie uit getrokken. Je kon ook iets bezitten door het te schenden. Als je iets misbruikte en misvormde en voor iedereen onbruikbaar maakte, was het ook van jou."

'Bezit' is geen verhalenbundel vol rozengeur en maneschijn, maar laat je nadenken over dat wat Ã©cht belangrijk is of waarvan je altijd dacht dat het belangrijk was. Een bundel om van te genieten, ongeacht je leeftijd! - Graag Gelezen