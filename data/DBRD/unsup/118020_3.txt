~
My baby left me
De dertiger fender runt een videotheek. Bestaan die nog zul je misschien denken? Ja hoor, vanmorgen stond er toevallig een artikel over in de Telegraaf. Ondanks Popcorntime, Netflix en massale (illegale) downloads zijn er nog een stuk of 35 videotheken over in ons land. Eén ervan is dus van Fender. Zowel met fender als met zijn videotheek loop het niet zo lekker. Sinds zijn vriendin hem verlaten heeft leidt hij een teruggetrokken bestaan. Maar dan ontmoet hij Lisa. http://www.pressreader.com/netherlands/de-telegraaf/20160518/281702613941356

Elvis
Fender zoekt al jaren naar het bewijs dat Elvis nog leeft. Wanneer hij een meisje ontmoet dat net als de dochter van Elvis Lisa-Marie heet weet hij dat zij de ware voor hem is. http://www.ninefornews.nl/8-redenen-waarom-elvis-presley-nog-leeft/

Always on my mind
Leefde fender sinds het vertrek van zijn ex alleen maar voor films en Elvis. Sinds de komst van Lisa heeft hij er een obsessie bij. Lisa, Lisa en nog eens Lisa. Lisa heeft veel problemen en fender zou haar het liefst de hele dag beschermen. Hij haat het dat ze regelmatig haar neusgaten vol snuift en hij soms geen weet heeft waar ze uithangt. Lisa houdt veel van fender, maar het lukt haar niet haar leven te veranderen.

Love me tender
Fender houdt ook intens van Lisa maar het aantal seksscénes in het boek had wat mij betreft wel wat minder gemogen. Van tender is geen spraken. Het is plat en ordinair. De bladzijden plakken nog net niet aan elkaar… Zo jammer want het verhaal rond Lisa en fender had zo mooi kunnen zijn. De ingrediënten waren ervoor aanwezig. Nu hoort het thuis in de pornokast van Fenders videotheek. Jammer dat de zaak gesloten is.

Het slotakkoord
Zoals ik hier boven al schreef zaten er echt heel goed stukken in het boek. We lezen wat al die drugs en drank met een mens doet. Al dat gezuip en gesnuif maakt niet alleen je eigen leven kapot, maar ook dat van de mensen om je heen. Het is mooi om te lezen hoe Fender worstelt met Lisa’s verslaving. Verder ben ik weer een hoop wijzer geworden over het Elviscomplot. Ik heb hierdoor weer een heel klein beetje hoop gekregen dat mijn idool Michael Jackson ook nog ergens rondloopt op deze aarde. Het slot van het boek vond ik bijzonder. Heel bijzonder zelfs! De vader van Lisa, vriend Philip, wc-meisje Lonneke en vriendin Stex gaven wel wat hints, maar ik heb dit eind niet aan zien komen. Hieruit blijkt dat het hoofd van Matthijs Kleyn zelf (gelukkig) niet vol drank en witte poedertjes zit, want om zoiets goeds te kunnen schrijven moet je toch heel nuchter zijn.