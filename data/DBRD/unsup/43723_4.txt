Dit is het boek van de maand Janauri 2017. Daarom de gelegenheid om het te gaan lezen. Ik heb er van genoten. Louise Flint creëert een bijzondere wereld, waar je helemaal in kunt verdwalen.

Ik ben echt dol op Kilian. Kilian kan dingen beter ruiken en proeven dan normale mensen. Het komt enorm van pas bij het jagen. Door een aantal onverwachte gebeurtenissen staat zijn wereld op zijn kop. Er komt een vreselijke man aan de macht, de Consul kent geen genade voor magische wezens. Kilian wordt opgeroepen door de elfenkoning om zijn zoon en een belangrijk artefact op te sporen.
Scamand heeft de leiding over een groep jongens: De orde van de Hagedis. Hij neemt Kilian op in de groep. Hier komt Kilian erachter dat zijn gave veel sterker is dan hij dacht! Ook leert hij zichzelf steeds beter kennen.
Hij is stapelgek op de Nimf: Melia. Hij zou alles voor haar over hebben. Maar de magie van een Nimf kan je einde betekenen.
Hij heeft veel te verduren op zijn avontuur en af en toe zou je hem echt even een knuffel willen geven. Ethon is zijn beste vriend, ze voelen elkaar erg goed aan. Ethon is een van de jongens van Scamand.

Nimfen, Mensen,Elfen, Magie en veel gevechten van man tot man of echte oorlogsscènes, het zit allemaal in het boek. De magie is wel een beetje Duister en de Hoeders van de Hagedis zijn echt apart. Als ze je bijten, dan is het niet best! Origineel!

Het leest enorm vlot en voor je het weet ben je bij het einde. Dan wil je alleen maar meer! Ik vind het ook origineel verhaal. De horde van de Hagedis zit wat later in het boek pas, maar de titel is je dan meteen duidelijk.

De personages spreken soms in hun eigen taal. De betekenis staat achterin het boek, duidelijk op papier in een Lijst van moeilijke woorden. Dit is echt een goede aanvulling. Sommige dingen kun je wel onthouden, andere zoek je een paar keer op. Ook woorden er andere begrippen besproken die wij niet kennen. Dit maakt het verhaal echt origineel.

Voor de mensen die graag griezelen……Een van de boerderijen in het verhaal kweekt spinnen. Geen kleintjes…Maar spinnen die ongeveer net zo groot zijn als twee handen. En ze zijn dol op vlees. Dieren, Nimfen of mensenvlees, ze eten er smakelijk van. Ze zijn ook enorm giftig, deze wil jij niet tegenkomen. Toch zijn er mensen die op de boerderij met deze creeps werken. Daar kreeg ik echt kippenvel van….. Ik geef het boek een 9! Dat zijn 4,5 sterren! En ik kijk echt naar het volgende deel. Het smaakt echt naar meer en ik wil weten hoe het Kilian vergaat!