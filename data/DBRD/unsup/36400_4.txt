Een turf van een boek. Kaapstad is de plaats des onheils. Twee moorden en een vermiste Amerikaanse rugzaktoeriste vormen de rode draad van het verhaal. Inspecteur Bennie Griessel heeft de leiding van het onderzoek, maar moet tevens de rol als "coach" (mentor) van jonge onderzoekers op zich nemen. Hij krijgt nauwelijks 13 uur de tijd om zijn missie tot een goed einde te brengen. Bennie, die zijn uiterste best doet om van de drank te kunnen blijven,wint al snel je sympathie. Deon Meyer beschrijft op een onbevooroordeelde wijze de huidige Zuid-Afrikaanse samenleving, messcherp. De plot is, totaal onverwacht,maar meesterlijk bedacht. Alle puzzelstukjes vallen mooi in elkaar. Mijn eerste boek van Meyer is meteen een schot in de roos. Mijn persoonlijk minpuntje is de opeenvolging van behoorlijk moeilijke Zuid-Afrikaanse namen, wat evenwel correct is binnen het verhaal. Ik hoop, dat Bennie Griessel in de boeken van Meyer nog lang mag leven!