Wat zou jij doen als er plots een school midden in het maisveld staat? Een Duistere school, Quinten blijkt de enige te zijn die de school kan openen, waarom? Waarom hij? En waarom verdwijnen één voor een zijn vrienden? Om later verdwaasd en stukken slimmer terug te keren in de schoolbanken van de Duistere school. Quinten doet er alles aan om achter de waarheid te komen.

Sandra J Paul schreef met haar zoon Marnik een spannend jeugdverhaal dat langzaam aan de vormen aan nam tot De Duistere school. Een unieke samenwerking tussen moeder en zoon waarvan iedereen nu mag mee genieten.

“Het is zoals het is, we kunnen het niet terugdraaien.”

Een prachtig vormgegeven boek, met passende illustraties aan het begin van elk hoofdstuk, geeft De duistere school een luxe uitstraling. Het verhaal neemt je mee naar Kraaidorp en als vanzelf ben je helemaal verweven met de jonge Quinten, de mysterieuze sfeer zal voor de jeugd zeer trekkend zijn en zelfs bij de volwassenen zal het kind in jezelf enthousiast en nieuwsgierig worden. Het verhaal is niet alleen mysterieus, de auteur heeft ook een boodschap in het verhaal verweven. Quinten heeft het niet makkelijk met het overlijden van zijn moeder en niemand lijkt hem te geloven. Staat hij er alleen voor? Maar zijn daadkracht zal voor vele kinderen een positief effect hebben. De Duistere school is een heerlijk spannend boek, waarbij je op het puntje van je stoel zit, het mysterieuze karakter van het boek zal het juiste ingrediënt zijn voor de kinderen, waardoor het boek uit moet. Door de zweverige sfeer heeft Sandra J Paul je in haar greep, een ideaal boek waardoor kinderen de zin in het lezen weer terugkrijgen, met herkenbare karakters en een vleugje magie. Genieten.

Lieve Leesgroet Moon Kager