Voor in het boek staat een heel overzichtelijke inhoudsopgave. Geen woord teveel.

In het voorwoord lees je een leuk stukje uit 'De kunst van het reizen' van Godfried Bomans. De auteur zegt hier over:
'Laat je nooit afschrikken door verhalen over geldklopperij en oplichting in verre, vreemde landen. Zie deze verhalen juist als een waardevolle aanvulling en blijf vooral gáán. Ontdek alle uithoeken van de wereld, kom in contact met interessante culturen en wordt een rijker mens. Net als Bomans.'

Verder is het boek onderverdeeld in de delen; Azië, Europa, Afrika, Noord- en Zuid-Amerika. Deze delen zijn weer onderverdeeld in plaatsen of landen. Het werelddeel Australië ontbreekt. Staat dat nog op stapel of wordt de toerist hier niet opgelicht, vraag ik me af?
Bij iedere bestemming staan de bekende hotspots voor oplichters aangegeven van deze bestemming.
Achter de schermen bij Oplichters in het buitenland is een prachtbundel met waargebeurde verhalen achter de soms vermakelijke en vaak spannende gebeurtenissen die Kees van der Spek en zijn crew meemaken tijdens het tot stand komen van zijn programma; Oplichters in het buitenland.
Mocht je de afleveringen gezien hebben is dit boek een mooie aanvulling daarop. In dit programma speelt Kees de nietsvermoedende toerist en maakt zoveel mogelijk opnamen. Als je de afleveringen niet gezien hebt is het een ware eye-opener!
De auteur geeft eerlijk toe dat hij het zelf soms ook moeilijk vindt om te beoordelen of hij op dat moment wordt opgelicht.

Halverwege het boek staan foto's van Kees, Marijke, Joep en Marco. Joep en Marco zijn de cameramannen die om beurten meegaan. De auteur noemt hen 'zijn helden'. Marieke is de steun en toeverlaat van de auteur.

Achter de schermen bij Oplichters in het buitenland is een leuk boek om te lezen; spannend, vermakelijk en bovenal eerlijk.

Na dit boek gelezen te hebben wellen terwijl ik glimlach, de volgende woorden bij me op: 'Mens, durf te leven!'.