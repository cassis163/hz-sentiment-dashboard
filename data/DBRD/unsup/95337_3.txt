Recensie “Verjaard”door Renee Hulshof. 2 juli 2014
Boek gekregen bij Hebban.nl
De cover van het boek vind ik niet bijster interessant, maar het stukje tekst intrigeerde me. “Moord verjaart nooit als je partner de dader blijkt te zijn”. Ik geef de cover een 4.
Het boek gaat over Alex een man met een fotografisch geheugen. Hij woont samen met Colette, die congressen organiseert, een baan waarvoor ze veel in het buitenland zit. Colette heeft niet veel geluk gehad in de liefde, maar denkt die nu gevonden te hebben in Alex. Op een avond wil Alex met Colette in een sjiek restaurant gaan eten en Colette verwacht dat Alex haar ten huwelijk zal vragen. Niets is minder waar, hij komt met een bekentenis. Twintig jaar geleden heeft hij iemand vermoord en dat is die dag verjaard . Colette is zo van streek dat ze besluit voorlopig bij haar vriendin Fiona in te trekken. Fiona en Alex liggen elkaar niet en Alex geeft haar de schuld van de breuk met Colette met alle gevolgen van dien. Tamara is een studente en woont in een flat die gesloopt gaat worden. Haar verhaal wordt vertelt door steeds terug te keren naar 1991. Wat is er met Tamara gebeurd en waar is ze gebleven. Wanneer Colette voor haar werk in het buitenland is komt ze de kunstenaar Sebastiaan tegen en er is een klik tussen hen. Sebastiaan is bevriend met Fiona, maar is het toeval dat hij nu net ook in Glasgow is. Sebastiaan schildert dode vrouwen en is daar succes vol mee. Maar waarom schildert hij die vrouwen, wat zit hier achter. Fiona is journaliste en gaat op onderzoek uit om te achterhalen wat er twintig jaar geleden nu echt gebeurt is. Ook gaat ze aangifte doen bij de politie en die halen het oude dossier te voorschijn, maar willen graag met Colette praten. Colette zit voor haar werk in het buitenland dus de politie moet het met Fiona doen. Toch waarschuwt de politie Fiona voor Alex, dat ze geen domme dingen moet doen. Wanneer Alex op een avond langs Fiona naar binnen loopt in haar appartement, ziet zij dat hij echt kapot is van verdriet. Hij mist Colette verschrikkelijk en stort zijn hart uit bij Fiona. Maar als Fiona probeert te achterhalen wat er twintig jaar geleden is voor gevallen verandert hij totaal.
Beredenering:
Dit boek heb ik gewonnen bij Hebban en had me aangemeld door de tekst op de cover, die me aantrok. Van de schrijver had ik nog nooit gehoord en ook niet van de schrijvers achter dit pseudoniem. Ik vond het een boeiend verhaal en was erg betrokken bij de personen. Het had van mij nog wel wat meer uitgediept mogen worden qua personen en spanning. Vooral de persoon Sebastiaan komt naar mijn gevoel ineens op de proppen en voegt niet heel veel toe aan het verhaal. Ook de vondst van Tamara had wat spannender gemogen. Ik vond het verhaal geloof waardig overkomen en vooral voor Colette die nu denkt de liefde van haar leven te hebben gevonden vond ik het erg zielig. Toch weer een man die een geheim met zich mee draagt. Ik denk dat dit nog wel eens in het echt voor komt. Ook een moord die niet wordt opgelost of na zoveel jaar toch wordt opgelost komt ook in Nederland wel voor. Ik vond het jammer dat Alex zo van het toneel verdwijnt en vind dat het laatste hoofdstuk wat wordt afgeraffeld.
Het verhaal speelt zich af in Amsterdam in 1991/1992 en in het jaar 2012. Ik vind het altijd wel leuk als een boek zich in Nederland afspeelt en je je kan inleven in de stad waar het verhaal zich afspeelt.

Oordeel:
Het boek geef ik 3,5 ster omdat ik vooral het einde wat meer uitgediept had willen zien. Verder heb ik wel geboeid gelezen en wilde door lezen. Ik weet niet of ik ooit nog iets van deze lezer zou pakken, dit ligt aan de cover, of het mij aantrekt. Ik zal het boek wel aan anderen laten lezen en ze vragen wat zij ervan vonden. Het is een boek voor mensen die niet te vaak lezen, je hoeft er niet echt goed bij na te denken, gewoon een lekker vakantie boek.