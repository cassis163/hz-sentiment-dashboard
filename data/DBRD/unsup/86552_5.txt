De inhoud van het boek blijkt nog veel interessanter te zijn dan op de achterzijde beschreven staat. De auteur weeft op een soepele manier de 15 levens door elkaar heen. Als lezer maak je sprongen heen en weer in de tijd , zonder dat dit ingewikkeld wordt. Het steeds terugkeren van een leven wat opnieuw begint, blijft ook boeien, omdat Harry August de kennis van zijn vorige levens steeds gebruikt in zijn nieuw te leven leven. Knap hoe de voortschrijdende technologie met zijn voor- en nadelen in deze roman is gebruikt. Ethische vraagstukken hierover blijken dan ook een belangrijke factor te zijn in het verhaal. Wat doe je wel of niet als je weet wat er komen gaat. Al met al een super boek, een genot om te lezen. Als u "tijdmeters" of "wolkenatlas" van David Mitchell heeft kunnen waarderen, dan is dit zeker een aanrader.