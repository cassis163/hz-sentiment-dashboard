Mijn eerste kennismaking met Roslund & Hellstr√∂m en zeker niet mijn laatste. Op dit moment loopt de leesclub 3 minuten van dit schrijversduo. Omdat ik mij ingeschreven had (helaas uitgeloot) ben ik dit boek gaan lezen.

Drie seconden is een enorm dikke pil en wat mij betreft spannend tot het einde.

Ik kom er alleen nu pas achter dat inspecteur Ewert Grens al in de voorgaande boeken een rol speelt. Zijn rouw om echtgenote Anni kon ik in het begin niet zo goed plaatsen. Personages die terugkomen in opvolgende boeken zijn interessant en leuk om te volgen. Ewert Grens is een bijzonder personage en daarom vind ik jammer dat ik niet eerder heb gelezen over hem. Drie seconden is zevende boek met Ewert Grens. Daarnaast is het einde van Drie seconden redelijk voorspelbaar als je de intro van 3 minuten leest. Voor mij zelf dus een klein lesje om even verder te kijken. Ik zet heel graag de overige boeken dit schrijversduo op mijn wil ik nog lezen lijst en begin dan met het eerste boek Vaderwraak.

Drie seconden is echt een aanrader!