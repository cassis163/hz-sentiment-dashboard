Mary Higgins Clark weet heel goed hoe ze een spannende thriller in elkaar moet zetten. Een geweldig plot in en snel lopend verhaal, vertellen kan ze als de beste. Ze gebruikt een tamelijk eenvoudig proza ook al gaat het soms over tamelijk ingewikkelde psychologische karaktertrekken. Maar anderzijds ontbreekt er ook iets: ze blijft aan de oppervlakte, ze raakt de dingen wel aan, maar diept ze niet uit. Haar thrillers blijven redelijk aan de oppervlakte, hoe ingenieus de plots soms ook zijn.
De soms lyrische commentaren van book reviewers gaan soms zo ver dat Mary Higgins Clark 'the grande dame of American thriller writing' wordt genoemd. Dat gaat me toch echt te ver; ik ken wel betere. Higgins Clark kan goed vertellen, zeker, maar haar boeken zijn bepaald geen hoogstaande literatuur. Ook al gaat het me anderzijds óók te ver ze als boeket-thrillers te betitelen, zoals sommigen doen.