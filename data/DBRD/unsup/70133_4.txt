Een boekje met twee korte verhalen van Jane Gardam. In De mensen van Privilige Hill beschrijft Jane Gardam de personages uit haar eerdere trilogie. Feathers en Veneering bezoeken Dulcie op Privilige Hill, waar ze zijn uitgenodigd voor een etentje. De gast waar alles om draait is pater Ambrosius, die uiteindelijk het hazenpad kiest, maar op onvergetelijke wijze de andere gasten aanzet tot diverse acties met parapluâ€™s. In De geheime brieven krijgt een studente een bijzondere opdracht van haar oude docent die haar brengt tot een bijzondere familie. Beide verhalen zitten knap in elkaar en zijn doorspekt met typische Gardam humor. Door deze verhalen leer je de schrijfstijl van Jane Gardam goed kennen. Ook al wordt het gekenmerkt als een nagalm van de Gardam trilogie, als je het boek voor het eerst leest zal het zeker aansporen om aan de boeken over Feathers en Veneering te beginnen.