Een heerlijk spannend boek die je op een goede manier in spanning houdt over de dader. Jennifer Brugman is weer terug in Rotterdam. Ze heeft een traumatische ervaring achter de rug en wil met een schone lei beginnen, geen mensen die haar sparen omdat ze iets ergs heeft meegemaakt of achter haar rug om dingen doen om haar te sparen. Ze wil laten zien wat ze kan en dat haar mannetje kan staan. Ze krijgt een moordzaak voor haar kiezen waarbij mythologie een rol speelt en het lijkt of de dader het ook op haar gemunt heeft. Hij of zij komt steeds dichterbij. Je wordt regelmatig heel goed op het verkeerde been gezet en tussendoor wordt de dader opgevoerd die uitlegt wat hij doet en waarom. Het blijft tot het laatste toe spannend. Ben heel blij dat ik dit debuut mocht lezen en kijk uit naar een volgend boek!