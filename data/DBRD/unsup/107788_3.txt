Grant Cartner is een aantrekkelijke jongeman met een gouden hart, al zal hij dit laatste zelf niet snel toegeven. Grant heeft zichzelf voorgenomen geen serieuze relatie te beginnen. Hij heeft o.a. Nan wanneer hij behoefte heeft aan seks en verder geniet hij volop van zijn leven als vrijgezel. Totdat hij Nanâ€™s halfzus Harlow beter leert kennen, zij zet hem aan het denken. De twee voelen zich hevig tot elkaar aangetrokken en ook al walgt Harlow van het idee dat Grant seks heeft gehad met haar halfzus Nan toch kan ze Grant maar moeilijk weerstaan.

Een wilde gok is het eerste deel van een tweeluik, Laatste kans is de titel van het tweede deel. Het boek leest vlot, als een lichte roman en zal de fans van Abbi Glines zeker aanspreken. Abbi weet haar altijd aantrekkelijke personages ook in dit boek weer op een aangename manier tot leven te wekken en bezorgt de lezer daarnaast een vermakelijk verhaal. Goed hier en daar zijn de wendingen iets wat voorspelbaar, maar daar zullen de vele lezers die van dit genre houden vermoedelijk niet over vallen. Heerlijk gemakkelijk leesvoer om een saaie dag mee te vullen met aangename erotische scenes zoals je van deze auteur mag verwachten. Een Chicklit om bij weg te dromen.