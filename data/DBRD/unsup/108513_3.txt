Als fan van Jonas Jonasson verheugde ik me erg op zijn derde boek. Gangster Anders en zijn vrienden. Hierin ontmoet Gangster Anders, net uit de gevangenis, de pastor Johanna en Per Persson, de ietwat sullige receptionist van het hotel waarin ze verblijven. Gedrieën starten ze een vreemde onderneming. Gangster Anders gaat tegen betaling, smerige klusjes opknappen en Johanna en Per Persson regelen de rest. Gangster Anders bedenkt zich echter en wil ‘goed’ gaan doen en een eigen kerk stichten. Dit tegen de zin van Johanna en Per. Maar ook hier weten ze weer een slaatje uit te slaan…
Een typisch Jonasson boek weer, met veel humor en absurde gebeurtenissen. Ik had erg veel zin om het boek te gaan lezen. Heb enorm moeten lachen om zijn eerste twee boeken: ‘De 100-jarige man die uit het raam klom’ en ‘De zonderlinge avonturen van het geniale bommenmeisje’. Ook dit boek was weer totaal absurd en met een droge onderkoelde humor. Zoals zijn opmerking “je zal maar Per Persson heten, deze naam kan net als Jonas Jonasson wat saai overkomen”. Toch kon dit boek me niet zo raken als de vorige twee. Jammer, het absurde lijkt nu soms op een trucje…
Heb genoten, maar hoop dat een eventueel vierde boek van Jonasson me weer echt kan raken!