Uit de nieuwe printer van Michael en Lindsey komt niet de verwachte testpagina maar een foto met daarop een onbekende vastgebonden en verminkte man. Dit zet hun hele leven op de kop. Aan spencer Bennet en zijn team de taak om de zaak op te lossen. Via het duistere online web wordt gezocht naar een dader. Maar dan dient zich de volgende gruwelijke foto aan...

Bloeden zal je is deel 2 uit de serie Bennet & Rowley. Het is wel aan te raden om eerst deel 1 De verzamelaar te lezen. Als je dit boek niet hebt gelezen mis je toch wel het 1 en ander in de verhaal lijn en is het lastig de onderlinge verhoudingen tussen de personages goed te begrijpen.

Ik kende deze schrijfster nog niet en ben aangenaam verrast door dit boek. Het verhaal begint direct heel spannend en daardoor zit je meteen in het verhaal. Het verhaal is vlot geschreven en heeft korte hoofdstukken. Dit zorgt ervoor dat je blijft doorlezen. Er staan wel wat fouten in het boek en ook zijn er voor mij af en toe wat vraagtekens bij het verhaal. Maar dit wordt ruim goed gemaakt door de spannende verhaallijn, er gebeurd genoeg in het verhaal om je aandacht constant vast te houden. Het verhaal is absoluut niet voorspelbaar is en ook de dader zie je niet van tevoren aankomen. En na de laatste bladzijde gelezen te hebben kijk ik al uit naar deel 3 van deze serie!