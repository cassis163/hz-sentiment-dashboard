Glashard gaat nadeloos over in Zielloos en ook in dit 3e boek blijft Jessica Haider trouw aan zichzelf en aan haar manier van denken en handelen. Tevens laat ze iets meer haar zachtere, menselijke kant zien ten opzichte van haar familie.
In Zielloos jaagt Jessy op een moordenaar die wel zeer persoonlijke boodschappen achterlaat, terwijl ze ook nog een opdracht voor Saligia probeert tot een goed eind te brengen.
Ook in dit 3e deel weet Corine de lezer van bij het begin te boeien, maar toch lijkt voor mij dit verhaal gewoon verder te kabbelen en mij niet helemaal van mij sokken weg te blazen. Jessy snuift ook iets teveel coke en drinkt daarbij precies ook nog veel whisky om geloofwaardig te blijven functioneren. Het verhaal is vlot en zeer goed geschreven maar eindigt met een cliffhanger van formaat die we eerder zagen bij Bloedlijn. Het komt mij allemaal een beetje te vertrouwd over en ik ben dan ook zeer benieuwd naar deel 4 en hoop dat Corine mij opnieuw met stomheid kan verslagen net zoals ze deed met Glashard.
De delen uit deze serie zijn afzonderlijk leesbaar maar ik raad eenieder aan om dit toch in de juiste volgorde te doen. Dat maakt het geheel gewoon completer.
Jessica Haider, either you love her our you hate her, ik ben zeer benieuwd naar deel 4, naar de verdere avonturen van Jessy en hoop dat ze een onverwachte wending neemt.