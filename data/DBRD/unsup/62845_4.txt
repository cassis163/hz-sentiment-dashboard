Shardik is de tweede roman van Richard Adams (1920-2016). 

Shardik gaat over een eenzame jager, Kelderek, die Shardik, een reusachtige beer ontmoet. Hij gelooft dat Shardik de kracht van God belichaamt. Zowel Kelderek en Shardik raken ongewild getrokken in de politiek van een denkbeeldige land Beklan .

Shardik is de langverwachte reïncarnatie van de gigantische Beer Shardik . Hij is machtig, woest en onvoorspelbaar. Shardik verandert het leven van elke persoon in het verhaal. Met zijn komst begint een gedenkwaardige keten van gebeurtenissen. Kelderek, de jager, vertrouwt de grote beer. Door lotsbeschikking wordt hij eerst dienaar en profeet, dan zegevierend soldaat, vervolgens heerser van een rijk en priester-koning van Heer Shardik . Hij ontdekt langzamerhand de steeds diepere lagen van betekenis in zijn hartstochtelijke geloof in de goddelijkheid van de beer.

De thema's in deze roman zijn ernstig: de kracht van godsdienst en het veranderen van overtuiging en menselijk gedrag wordt onderstreept door het feit dat Adams nooit laat zien dan dat Shardik iets anders is dan een heel gewoon sterfelijke beer. De behandeling van de slavernij en kindermishandeling is eveneens weloverwogen.

Shardik is een lijvig boek van ruim 600 bladzijden. Het verhaal is boeiend met poëtische beschrijvingen van landschap en natuur. Een enkele keer is Richard Adams wat te wijdlopig zoals in de beschrijving van het ritueel van de verassing van de beer.