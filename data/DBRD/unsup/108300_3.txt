Als je dit boek leest waan je je echt in het donkere Londen van 1888. Het Victoriaanse tijdperk met Steampunk invloeden. Je volgt twee hoofdpersonen. Ned, een sjacheraar en drug dealer in nachtelijk Londen, en Florence Stoker, de vrouw van Bram Stoker. Beide raken verstrikt in de duistere zaken van de Oogsters, moorden op aristocraten, ontvoeringen van kinderen en een vreemde dodelijke entiteit. Guido neemt alle tijd om de plotlijnen te vertellen. Hij doorspekt het verhaal met veel van zijn denkwijzen van het oude Engeland en de moderne wereld van nu. Dit maakt voor mij het boek interessant. Maar door deze verteltrant ontrold het verhaal op een trage wijze. Ik had meer verwacht van het einde, Guido laat voor mij hier wat eindjes liggen. Dit boek is een aanrader als je de standaard SF en Fantasy beu bent. Ik kan alleen maar zeggen het wordt een boeiende leeservaring.