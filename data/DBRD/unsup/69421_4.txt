Corine Hartman, de Nederlandse thrillerauteur die druk bezig is om haar brave imago van zich af te schudden. Ze doet dat niet onder haar eigen naam maar gebruikt daar haar protagonist Jessica Haider voor. Deze vrouw is het tegengestelde van Nelleke de Winter, haar eerdere seriekarakter waarmee ze, volgens eigen zeggen wel klaar mee was.
Na Bloedlijn, het eerste deel van deze nieuwe serie, lijkt la Hartman wel gelijk te krijgen. Jessica lijkt in niets op Nelleke en doet haar brave imago volledig verbleken bij Jessica. Op een overeenkomst na, beiden zijn fervent bestrijders van de misdaad. Op dus naar het tweede deel, Glashard.
Jessy Haider krijgt opdracht om, in haar eentje, een onderzoek te doen naar de handel en wandel van Baruch Salomon. Jessy gebruikt daar wel een zeer slimme wisseltruc voor, ze ontvoert Baruchs partner Halina Kovack en probeert daarna Baruch te verleiden. Eenmaal in zijn directe nabijheid kan ze onderzoek doen naar de vermeende diamantsmokkel.
Maar Jessy zou haar eigen persoonlijkheid geweld aan doen als ze zich niet voortdurend in gevaarlijke situaties manoeuvreert. En juist dan komen de uitzonderlijke kwaliteiten van Haider naar boven.
Corine Hartman heeft met Jessica Haider een uitzonderlijk en opvallend karakter in de thrillerwereld gezet. Regelmatig coke snuivend en niet vies van een stevig partijtje seks, vecht ze zich als rechercheur de misdaadwereld door. Na twee verhalen is het nog te kort om iets te zeggen over de continuïteit van dit personage.
Corine Hartman heeft eerder het bewijs geleverd dat ze uiterst creatief kan zijn en die eigenschap juist in situaties waarin dat nodig is, ook volledig aanspreekt. Voorlopig zijn de Haiderboeken een welkome afwisseling in het Nederlands thrillerwereldje dat doorgaans niet erg verrassend is en vanuit een comfortzone wordt geschreven. Dat is Glashard in ieder geval niet en voor die gedurfdheid en originaliteit is een positieve waardering volledig op zijn plaats.
Eindoordeel: 4 sterren
Spanning: 4 ster
Plot: 3 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 3 ster