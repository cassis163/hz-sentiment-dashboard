Het is een erg intrigerend verhaal dat vlot leest. Het is volgens mij niet echt een thriller, maar wel een spannend verhaal. Professor Von Falckensteyn wordt uit zijn college gehaald om per direct naar Bulgarije te gaan om daar te zoeken naar een document in de archieven in opdracht van de premier. Dit document is zo belangrijk dat de premier zijn carrière koppelt aan het vinden van het document. Maar er zijn meer kapers op de kust en Von Falckensteyn wordt tegengewerkt. Zijn zoektocht en de tegenslagen die hij krijgt te verduren zijn dusdanig geschreven dat je benieuwd bent of het hem nog welk zal lukken. Hij is heel excentriek en ook wel naïef. Hij praat erg geaffecteerd en hij kleed zich erg ouderwets, waardoor hij heel erg opvalt. Dit vond ik een beetje storend tijdens het lezen. Desalniettemin heb ik dit boek met veel plezier gelezen.