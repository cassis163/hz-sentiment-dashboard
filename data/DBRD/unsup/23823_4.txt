Van A.W. Bruna Uitgevers mocht ik als pre-reader het boek Sluit mijn ogen van Sophie McKenzie lezen. Dankjewel hiervoor! Er staan al heel wat mooie recensies en korte inhoud online, zeker lezen! Door privé omstandigheden ben ik veel te laat met de mijne, hier is toch nog een korte recensie.

Korte inhoud
Genivers (Gen) leven staat stil, haar man Art Loxley werk gedreven aan zijn succesvolle carrière. Hij staat erop dat ze weer stappen ondernemen bij de vruchtbaarheidskliniek. Zij wil geen kinderen meer, hij wel, zij wil alleen Beth. Maar Beth is er acht jaar geleden dood geboren en ze komt nooit meer terug. Of toch wel? Als er een onbekende vrouw voor Gens deur verschijnt die beweert dat haar kindje nog leeft verandert alles. Gen gelooft haar niet, maar het laat haar niet los en ze begint vragen te stellen. Haar man en beste vriendin Hen verklaren haar voor gek, verzwijgen dingen en ze liegen tegen haar. Wie kan ze nog vertrouwen? Ze loopt helemaal vast en komt geen steek verder met haar zoektocht naar Beth. Tot ze uit onverwachte hoek hulp krijgt, maar is deze man wel te vertrouwen? En heeft Morgan, Arts oudere zus, nog iets met dit alles te maken?

Je zit direct vanaf het begin in het verhaal en je blijft doorlezen want je wilt weten wat er is gebeurt en wat er gaat gebeuren en waarom. Het einde is verrassend, maar niet geheel onverwacht. Je blijft achter met een beklemmend, zorgelijk gevoel en de vraag; Wat nu?. Er gaat iets ergs gebeuren en je kunt niets doen. Dit verdient Gen niet.
Sophie McKenzie heeft een prettige schrijfstijl, niet te gedetailleerd maar wel met genoeg informatie, het verhaal verliest geen moment aan tempo. Ook is er door de hoofdverhaallijn van Gen een kleinere verhaallijn van een kind verweven, deze geeft inzicht in de manier van denken van een van de personages. Aan het einde wordt duidelijk waarom dit verhaal verteld wordt.
Het is een heerlijke beklemmende psychologische thriller die je zeker gelezen moet hebben en die je na het lezen nog zeker een tijdje bijblijft! Ik kijk uit naar haar volgende thriller voor volwassenen!