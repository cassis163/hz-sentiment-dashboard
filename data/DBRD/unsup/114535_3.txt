Atletiek is de sport, MIJN sport. Een sport welke ik al vanaf mijn 6e beoefen. Een sport met veel verschillende disciplines en uitdagingen. Een sport waarin er op een wedstrijddag veel te bekijken valt. En bovenal een sport waar ik mijn hart aan verloren ben!

Wanneer er grote atletiektoernooien zijn, zul je mij zodra het kan via een livestream mee kijken. Wanneer er een boek uit komt over De sprintster van Nederland kan ik het niet laten dit boek te kopen. Ik heb Dafne (net als Jamille Samuel) in haar jongere jaren steeds meer naar de top zien klimmen en ik ben dan ook benieuwd naar de inhoud van het boek.

Het boek gaat vrijwel volledig over de sportieve prestaties van Dafne. Vanaf haar eerste jaren in de atletiek tot aan de 200 meter finale in Rio. Wat ik had gehoopt in het boek was meer te lezen over de persoon “Dafne”. Wat is haar drijfveer en waar komt haar ongekende prestatiedrang vandaan. Helaas komt dit in het boek helemaal niet naar voren. Het boek geeft wel een mooi beeld van haar sportieve ontwikkeling weer.
Ik heb het boekje wel met plezier gelezen, maar ik vermoed dat dat komt door mijn interesse & kennis van de sport. Ik kan het boek aanraden aan een echte liefhebber van de sport. Ik hoop dat als er ooit een echte biografie over Dafne uit komt, dat we dan meer mogen lezen over haar persoonlijkheid, struggels en drijfveren.