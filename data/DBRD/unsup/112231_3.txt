Het boek begint veelbelovend, de proloog is mysterieus en spannend. Wie wie nu is blijft nog verborgen.
Daarna start het verhaal met Moon (monica). Ze wil met een vriendin op vakantie naar Egypte, maar door omstandigheden gaat ze alleen en de reis loopt heel anders dan verwacht. Na een bijna ongeluk wordt ze gered door Jamal en valt als een blok voor deze man. Al snel gebeuren er rare dingen, waardoor ze gaat twijfelen of ze Jamal wel kan vertrouwen en of hij wel is wie hij zegt dat hij is.
Het verhaal blijft mysterieus en redelijk spannend, maar daar blijft het dan ook bij. Nooit wordt het verhaal enorm spannend. Aan het einde worden alle losse eindjes netjes uitgelegd en opgelost (Hoewel, hoe is het afgelopen met het ezeltje?).

Als het hierbij was gebleven was het een leuke thriller geweest, maar de schrijfster heeft gekozen voor een erotische thriller en daarmee het verhaal wat onderuit gehaald. Moon heeft een behoorlijk libido, en Jamal ook, waardoor het verhaal wordt gespekt met een flink aantal behoorlijk pikante scenes. Het is mooi beschreven, maar een beetje minder had zou het verhaal ten goede zijn gekomen.

Conclusie: Leuk verhaal, makkelijk geschreven, goed voor een paar uurtjes leesplezier. Wel handig om van te voren te weten dat het een erotische thriller betreft.