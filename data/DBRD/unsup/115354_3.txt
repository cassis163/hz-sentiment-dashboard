Skye leeft in de Appwereld. Toen ze drie jaar oud was heeft haar moeder haar daarheen gestuurd. Als ze zeventien wordt wil ze graag uitpluggen, wat betekent dat ze terug gaat naar de Echte Wereld. Skye is haar moeder en zus na al die jaren niet vergeten en wil ze graag weer zien. Maar dan gebeurd er iets onverwachts; niemand mag meer in of uitpluggen. Skye's weet niet wat ze moet doen. Ze heeft het erg goed in de Appwereld, ze heeft lieve 'zus' maar voelt zich toch niet helemaal thuis. Dan krijgt ze een mysterieus bericht dat haar verteld dat er toch nog een manier is om uit te pluggen...

Unplugged is een origineel verhaal over een totaal nieuwe wereld. Ik vond dat Donna Freitas de wereld goed heeft opgebouwd. Het echte lichaam blijft op aarde, en alleen de 'geest' wordt naar de Appwereld verplaatst, waar iedereen er hetzelfde uitziet. Behalve dan de rijke mensen, die apps kunnen downloaden om er tijdelijk anders uit te zien. Ook vond ik het leuk om te lezen dat er over veel kleine details is nagedacht: zo eten ze bijvoorbeeld niet omdat ze honger hebben, maar omdat het een moment is voor de familie om samen te zijn. Ze worden ook nooit moe, maar zetten zichzelf rond middernacht op 'slaapstand'.

Ondanks deze originele wereld deed het boek me verder niet zo veel. In het begin was ik erg geïntrigeerd door deze nieuwe wereld en was ik erg geïnteresseerd in hoe deze wereld in elkaar zat. Het midden van het boek is echter erg langdradig en er is niet echt een duidelijk complot waar Skye zich mee bezig houdt. De laatste 50 pagina's zijn daarentegen juist weer erg goed, gevuld met actie en spanning.

Ook zijn er niet veel bijpersonen waar je een band mee krijgt. Er wordt niet diep ingegaan in de andere personages en dit is voor mij zeker een minpunt. Het boek draait dan wel alleen om Skye, en misschien laat dit dan ook zien dat ze een loner is, maar iets van vriendschap is altijd leuk om over te lezen en laat je ook meer verbonden voelen met het hoofdpersonage.

Dit boek voelde voor mij als een erg lange inleiding naar een leuk verhaal. Ik neem aan dat er nog meerdere delen zullen verschijnen, die mij leuker zullen lijken dan dit boek. Aan de hand van de laatste 50 pagina's is mij duidelijk geworden dat Freitas zeker een goede schrijfster is, en ik denk daarom ook wel dat ik het volgende boek in deze serie zal gaan lezen.