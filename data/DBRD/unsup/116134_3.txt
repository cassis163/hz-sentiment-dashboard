Karen Eiken Hornby (inspecteur van de Doggerlandse politie) wordt na een one night stand na het jaarlijkse Oesterfestival wakker in een hotelkamer. Naast haar ligt haar directe chef......... Na zo snel mogelijk naar huis te zijn gevlucht om haar schaamte te beperken en haar roes uit te slapen wordt ze na een paar uur wakker gebeld met de mededeling een moord op een vrouw te gaan onderzoeken.
Al snel blijkt dat de ex-vrouw van haar chef te zijn...
Een mooi uitgangspunt voor wat een zeer spannend en confronterend verhaal zou kunnen worden.
Aan mijn 3-sterren waardering is wel te zien dat het dat niet helemaal geworden is.
De titel van het boek heet Misleiding (Doggerland deel 1) maar de jubelstemming van de uitgeverij kan ik helaas niet helemaal delen.
Ik heb het boek gelezen via de Luitingh-Sijthoff Sterrenthriller leesclub en ook daar is niet iedereen even lyrisch als de flaptekst.
Het is zeker geen slecht boek, maar beste Zweedse thriller sinds jaren doet veel boeken uit dat genre, die ik heb gelezen, tekort.

Het verhaal speelt zich af op een fictieve eilandengroep tussen Denemarken en Groenland. Alles wat de revue passeert is dus bedacht en dat is niet erg maar verlaagd het tempo van het verhaal te veel. De politieke achtergronden van de eilandengroep en de historie voegen niet veel toe aan het verhaal. Switchen tussen meerdere verhaallijnen om deze allemaal samen te laten komen is goed gedaan en draagt het verhaal zeker wel. Ook zijn de personages goed uitgewerkt en aan humor ontbreekt het ook niet. Alle ingredienten voor een heel goed boek zijn aanwezig maar toch slaagt de auteur er voor mij niet in om de spanning er in te houden. 3 Sterren is een gewoon redelijk boek. Niet de hype die de uitgeverij het graag wil laten zijn. Ik krijg daar steeds meer moeite mee. Ik begrijp dat je een nieuwe auteur op de kaart wil zetten en hoog inzet maar zo hoog inzetten is moeilijk te evenaren.