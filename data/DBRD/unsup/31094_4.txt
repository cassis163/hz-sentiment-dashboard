Michael Robotham bewijst keer op keer dat hij een schrijver van topniveau is. Altijd een verhaal met een uitstekende plot en verrassend. Van in het begin word je in het verhaal getrokken en het laat je niet meer los.
Ditmaal kun je helemaal meedenken, wie en waarom. Joe presenteert immers op tijd en stond alle verdachten en het denken kan beginnen. Het wordt al vlug duidelijk dat moeder en dochter hun moordenaar kennen. En dan zijn er nog de andere gewelddadige aanvallen, hebben zij iets te maken met het verhaal.
In dit boek wordt er veel plaats ingeruimd voor de privé situatie van Joe. Het verhaal krijgt daardoor een ruime psychologisch toets en de rode draad tussen de boeken wordt versterkt. Het nadeel is echter dat dit de vaart uit het verhaal haalde. Het stoorde en irriteerde soms toch een klein beetje.
Verder alleen maar lof voor Robotham, ook voor dit boek. Minder actie dan in zijn eerste boeken maar een goede en verrassende plot. De auteur zet de lezer voortdurend aan het denken én op het verkeerde been.