'Als je moet lopen voor je leven telt elke seconde' . Dit zinnetje op de cover vat het boek bondig samen.
Een huurmoordenaar 'de kameleon' heeft de opdracht om Gaelle en haar zoontje te vermoorden. Maar als hij Lukas ziet, denkt hij terug aan het verleden en hij weigert de opdracht. Zijn opdrachtgever aanvaardt dit niet en stuurt andere huurmoordenaars op hem af om hem te vermoorden. Gaelle wordt ondertussen verdacht van moord op haar zoontje en wordt in een psychiatrisch ziekenhuis opgenomen waaruit ze kan ontsnappen...
Deze spannende thriller is een echte aanrader. Het is zeer vlot geschreven. Het leest ook gemakkelijk omdat het korte hoofdstukken zijn. Hilde houdt ons voortdurend in spanning. Ze zorgt ervoor dat je haar boek moeilijk opzij kunt leggen, je wordt er als het ware naar toegetrokken.
Voor mij mag Hilde naast haar kinderboeken zeker nog thrillers schrijven want dat heeft ze met verve bewezen door haar Scorpio!