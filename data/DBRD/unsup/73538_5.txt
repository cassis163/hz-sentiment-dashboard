5 sterren zijn niet toereikend voor dit van begin tot einde boeiende boek. Het gezegde 'de weg naar de hel is geplaveid met goede bedoelingen' is zejer van toepassing op dit verhaal. Alle goede bedoeling van Kaji te spijt beland hij steeds verder in de hel. Boven alles wil hij proberen menselijk te blijven en anderen menselijk te behandelen. Dat laatste lukt maar ten dele het eerste niet. Hoe lang kun je menselijk blijven, wanneer zijn de omstandigheden zodanig dat je je menselijkheid verliest. Dat is de rode draad van dit verhaal. Daar omheen beschrijft het boek de onvoorwaardelijke liefde tussen Kaji en Michiko maar ook de enorme gruwelijkheden van de oorlog.

Vanaf de eerste tot de laatste bladzijde blijft het boeien, geen moment verveling, geen moment dat je denkt schiet eens op Kaji. Nee, Kaji en ook Michilo houden je bijna 1400 pagina's lang in hun greep.