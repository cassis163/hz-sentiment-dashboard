Het verhaal : Mats Krüger psychiater met vliegangst moet het vliegtuig nemen van Buenos Aires naar Berlijn als zijn dochter moet bevallen. Na een cursus vliegangst lijken zijn angsten redelijk onder controle tot blijkt dat een ex patiente die Mats ooit heeft behandeld voor moordlustige fantasieën aan boord is. Kan Mats zijn eigen leven en dat van de 600 passagiers aan boord redden?

De auteur: Fitzek geboren in 1971 schreef reeds 29 thrillers waarvan al miljoenen exemplaren verkocht werden en de meeste ook naar het Nederlands vertaald werden.

De cover : erg mooie cover die je het gevoel geeft dat je zelf in het vliegtuig zit. De zijkant van het vliegtuig met een raampje met een hand op geeft je direct het beklemmende gevoel dat de passagiers gevangen zitten en willen ontsnappen aan deze hel. De pijl danger doet er nog een schepje bovenop. Ik zou hem zeker vastnemen in de winkel of bib.

Mening: het verhaal start direct boeiend met de dochter Nele die haar water breekt en ontvoerd wordt en vanaf dan sleept het boek je mee want kan Mats zijn dochter Nele en kleinkind redden vanuit het vliegtuig wat moet hij doen? Als dan ook nog Kaja aan boord blijkt die ooit moordlustige fantasieën had moet Mats ook nog eens zichzelf en 600 passagiers redden dan hoop je maar dat Mats een heel goede psychiater is. Heel wat gestoorde personages passeren de revue een vreemde creepy ex van Nele David. Franz een wel heel extreme dieren activist. Kaja ooit een zwaar getraumatiseerde tiener. Livio een wel heel vreemde vogel.
Dan is er ook nog Feli (ex) vriendin van Mats. Haar verloofde Janek, de stugge steward Valentino en de iets wat vreemde passagier Trautmann en de psychiater Klopstock. Je merkt heel wat personages en dat maakt dat je toch redelijk geconcentreerd moet lezen maar Fitzek slaagt er in zijn personages goed uit te werken. Mats is een man die in het begin op niet veel sympathie kan rekenen toch verandert dit doorheen het verhaal en ga je zijn motieven beter begrijpen. Nele is in het begin angstig en zwak maar evolueert naar een sterke vrouw met een moederinstinct. Feli weet eerst niet zo goed wat ze allemaal wil maar wordt later vastberaden. Zelf vond ik het fijn om deze mensen beter te leren kennen zelfs Kaja kreeg begrip naarmate ik haar verleden te horen kreeg.
Niet alleen de personages zijn goed uitgewerkt ook het verhaal is dat. Het wordt beetje bij beetje opgebouwd tot het fundament af is en er een kanjer van een gebouw wordt opgezet als plot. Want daar blijft Fitzek zo goed in een vlotte schrijfstijl in vloeiende zinnen en korte hoofdstukken die je steeds een beetje info geven en op het verkeerde been zetten. Elk hoofdstuk eindigt met een cliffhanger zo blijf je lezen ook na bedtijd en maakt van dit boek een echte pageturner die je maar moeilijk aan de kant kunt leggen. evenwel is het verhaal niet altijd even realistisch waardoor het geen vijf sterren heeft gekregen toch doet dit weinig af aan het leesplezier. Dit boek is puur amusement met een staaltje angst dat onder je huid kruipt en quotes die je aan het denken zetten
De quotes als extraatje
-de psychologie is alleen daarom al tot mislukken gedoemd omdat we de absurde poging doen om onze hersenen met onze eigen hersenen te willen begrijpen.
-de stem was vaak meer een spiegel van de ziel dan de ogen.
-angst was als een boa constrictor die je als huisdier hield je denkt dat je het wilde dier hebt getemd maar zonder waarschuwing slaat de slang plotseling toe. Hij windt zich om je borstkas, snoert je de adem af en laat je hartslag de hoogte in schieten!

Ik dank thrillzone en de uitgeverij voor dit boek