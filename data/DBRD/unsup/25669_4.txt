Spannend vervolg op deel 1 "Lege steden". Je zit direct weer in het verhaal. Het is spannend en leest vlot. Het verhaal bevat een nieuw avontuur dat in directe verbinding staat met het verhaal in deel 1. Er zijn enkele nieuwe personages, die sterk zijn neergezet. De personages die we uit deel 1 kennen, zijn gegroeid. Mijn favoriet is en blijft Edison. De verschillende werelden in deel 2 zijn mooi beschreven, ze komen echt tot leven. Het is aangenaam dat elke wereld zijn eigen lettertype heeft, dit maakt het lezen van het verhaal overzichtelijk. Net als deel 1 zitten er goed spannende sc√®nes in het verhaal. Verder zijn er een aantal verrassende wendingen in het verhaal die ik niet aan zag komen. Daardoor had ik moeite om het boek af en toe aan de kant te leggen, ik was erg benieuwd naar de afloop. Ik kijk erg uit naar het derde deel van deze serie en hoop dat Jasper Polane dit niveau weet vast te houden.