Vroeger heb ik regelmatig fantasy-boeken gelezen, maar de afgelopen jaren niet meer. Dus toen ik de kans kreeg om mee te doen met buzzen over De Klauw van Adrian Stone, was ik ook blij verrast. Ik had nog niet eerder een boek van deze schrijver gelezen, maar daar zal na dit boek toch verandering in gaan komen.
Je valt gelijk in het verhaal, over Marit en haar broertje Auric, die in de stad Oftenooi op het eiland Semaris wonen. Hun eiland is een overdeel van een eilandenarchipel, waarbij het eiland Aimerey bewoond wordt door de magiÃ«rs, magyckers genoemd. Hun wereld geeft een originele kijk op draken en de magyckers. Draken zijn gemuteerd tot trekdieren en magyckers worden betaald voor het uitvoeren van een spreuk. Ook bijzonder is dat deze magyckers een spreuk slechts eenmaal kunnen uitspreken, daarna vergeten ze deze weer.
Als er een spreuk wordt herhaald door Auric, moet hij samen met Marit vluchten. Omdat Eamon getuige is van Aurics gave, vlucht hij met hen mee.
Verder in het verhaal leer je meer over de achtergrond van de personages en de verschillende eilanden in de archipel. Het verhaal leest makkelijk, je blijft benieuwd wat er gaat gebeuren. Ik ben dan ook zeer benieuwd hoe het verder gaat in deel 2! Hopelijk hoeven we daar niet al te lang op te wachten.