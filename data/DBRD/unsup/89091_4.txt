Ik las een boek dat in 1925 voor het eerst werd gepubliceerd en nog steeds een inspiratiebron vormt voor hedendaagse schrijvers: ‘De grote Gatsby’ van F. Scott Fitzgerald. Het verhaal was vlot geschreven, maar naar mijn mening had de omschrijving van sommige gebeurtenissen wel wat meer woorden mogen kosten. Misschien heeft dit echter te maken met de tijd waarin het boek geschreven werd? De dubbele lagen, meerdere betekenissen en verschillende interpretaties van het verhaal met betrekking tot bijvoorbeeld ‘The American Dream’ maken het boek toch echt de moeite waard. De drie woorden die dit boek het best voor mij omschrijven, zijn boeiend, droevig en aangrijpend.