Ik mocht Stockholm Delete lezen via de Hebbanleesclub. Dit is het vervolg van deel 1 VIP-room!
Nu ben ik dol op thrillers en had van deze schrijver Jens Lapidus niets gelezen, dus ging ik er blanco in.

Emelie Jansson : een nieuw geslaagde advocaat bij een advocatenkantoor Leijon.
Teddy : een ex-gevangene die probeert aan de rechterkant van de wet te blijven

In Stockholm Delete zijn deze twee hoofdpersonen verstrikt geraakt in de bedreigende wereld van Stockholm.

Wanneer een alarm wordt geactiveerd wordt er een bewaker opgeroepen om een huis op Värmdö te gaan inspecteren. Wat hij aantreft is geen gewone inbraak , maar een niet-geïdentificeerbaar lichaam. Een mens die in het huis is afgeslacht.
Benjamin wordt gearresteerd omdat hij verdacht wordt die moord te hebben gepleegd. Maar hij krijgt hulp van Emelie, die zijn advocaat wordt, maar geen toestemming krijgt van haar kantoor waar ze werkt om dit te mogen doen. Maar toch doet ze het stiekem, dus het kantoor weet niet waar ze mee bezig is.

Raadsel wordt nog groter omdat ze niet weten wie het vermoorde slachtoffer is?
Na onderzoek leiden alle sporen naar Mats Emanuelsson, de man die Teddy ooit heeft ontvoerd. Mats is de vader van Benjamin. Maar is het Mats wel?

Nikola een neef van Teddy is ook op het slechte pad geraakt en komt door een roofoverval in de gevangenis en krijgt dan ook Emelie als advocaat. Zijn vrienden hebben een slechte invloed op hem en zo komt hij in het criminele circuit terecht.........als dat maar goed afloopt?

Dit verhaal pakte mij niet gelijk in..het kwam tragend langzaam op gang voordat het echt spannend werd.
Eenmaal over de helft te zijn van het boek wordt het spannend en toen pakte het verhaal mij.
De schrijftaal is het voor mij net niet....ingewikkeld omdat er veel verhaallijnen spelen en ook soms moeilijk te volgen. Zeker de straattaal is niet echt aan mij besteed.

Ondanks de trage start heeft het einde van dit verhaal mij toch gepakt en ja het boek eindigt op een moment waarop de spanning het grootst is, en waarbij niet duidelijk is hoe het verder afloopt.

Dus wordt vervolgd...