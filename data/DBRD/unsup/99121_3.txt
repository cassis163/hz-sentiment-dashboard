Arden is 8 jaar oud als het ergste voorvalt wat maar kan gebeuren. Haar tweelingzusjes Violet en Tabitha verdwijnen spoorloos, en dat nét wanneer zij eventjes haar zussen alleen achter laat in de voortuin. Bij het buitenkomen van het huis en de schrik dat haar zusjes weg zijn ziet Arden nog net een gele auto wegrijden.
Helaas worden de zussen niet teruggevonden en Arden draagt dit haar hele verdere leven met zich mee. Wanneer ze de woning uit haar jeugd erft, twijfelt Arden geen moment en verhuist ze terug naar de plek van het onheil. Daar worden verschillende mensen uit haar verleden opnieuw deel van haar leven nu, en dit brengt heel wat nieuwe inzichten met zich mee. Als dan ook nog een auteur het verhaal in boekvorm wil gieten van de mysterieuze verdwijning, komen dingen naar boven die jaren geheim bleven...

Hoe spannend dit ook allemaal mag klinken, een echte thriller kunnen en mogen we dit niet noemen. Spannende roman is eerder een passend genre. Dit was het eerste boek die ik las van Laura McHugh en ik zou niet direct nog één lezen van haar, mede door haar schrijfstijl. Te beschrijvend en gedetailleerd en met veel te weinig spanning.
Het verhaal had geen 'wauw-factor' en ik miste het 'ik-moet-NU-verder-lezen-gevoel'.
3 Sterren.