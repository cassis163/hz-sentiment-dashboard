Tsja als je eerste boek een knaller is, is het altijd lastig om dat kunstje in je tweede boek direct nogmaals te herhalen. Zo blijkt ook dit keer. Waar het eerste boek van Karen Rose me haast dwong om hem in een keer uit te lezen, is dit boek soms erg saai en zit het verhaal vrij lastig in elkaar. Neemt niet weg dat het verhaal knap in elkaar gezet was.

Het verhaal begint als er in het kleine Amerikaanse stadje Dutton het naakte, in een deken gewikkelde, lichaam van een jonge vrouw wordt gevonden. Haar gezicht is ernstig verminkt en aan haar teen is een mysterieus sleuteltje vastgemaakt. Het wordt helemaal leuk als er in korte tijd meerdere lichamen gevonden worden die op dezelfde wijze 'verpakt' zijn. De moorden vertonen echter een opvallende gelijkenis met de moord op Alicia Tremaine, die dertien jaar eerder heeft plaatsgevonden. Wat is hier precies aan de hand? Een lastige klus voor rechercheur Daniel Vartanian, je herkent hem vast uit het vorige deel. Kan hij deze puzelstukjes op tijd op hun plek krijgen?

Al met al is het een verhaal dat beoordeeld kan worden tussen de 3 en de 4 sterren. Het verhaal was echter niet goed genoeg om naar de 4 sterren door te slaan en daarnaast ontbrank mijn held uit het eerste deel rechercheur Vito Ciccotelli in dit deel wat een minpunt was. De verwachtingen waren voor mij vooraf te hoog en deze zijn helaas niet waargemaakt. Daarom 3 sterren!