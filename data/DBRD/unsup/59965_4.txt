Dit 3e deel uit de Jessica Haiderserie is een spannend vervolg op Bloedlijn en Glashard. Ik kan erg genieten van deze cokesnuivende, whiskeydrinkende en sexliefhebbende rechercheur. Het verhaal is origineel, gruwelijk en heeft een verrassende ontknoping. Ik ben erg van de harde, rauwe thrillers en ik word op mijn wenken bediend met deze serie! Corine Hartman's schrijfstijl past goed bij het verhaal en leest dus lekker weg. Ik had alleen halverwege het boek wat moeite om alle ontwikkelingen te volgen. Ik moest zelfs even terugbladeren om de draad weer op te pakken. Al met al kwamen deze ontwikkelingen toch weer knap bij elkaar voor de onverwachte ontknoping. Ik kijk uit naar het 4e deel en ben erg benieuwd of Corine het niveau nog 4 delen lang zo hoog kan houden. Ik hoop het van harte!