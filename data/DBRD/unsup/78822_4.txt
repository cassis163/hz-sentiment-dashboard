Titel: Noblesse oblige
Schrijver: Leonardo Pisano
Uitgeverij: Ambilicious
Publicatie: Oktober 2017
Aantal Blz.: 272

Over de schrijver:
Leonardo Pisano schrijft verhalen met individuele vrijheid als leidend thema. Hij weet fictie en non-fictie te combineren tot zinderende mengsels, waarin historische gebeurtenissen en politieke agenda's in een ander daglicht komen te staan. Leonardo's verhalen zetten aan tot reflectie van de wereld
om ons heen en bieden antigif voor de geregisseerde
informatiestromen die ons voortdurend bestoken.
---
Eerder verschenen 'Mosterd voor de Maaltijd' en 'Achter de nevel'

Achterflap:
Johannes Hamstra, speciaal agent Binnenlandse Veiligheidsdienst, overtuigt Lodewijk van Loosduyne het werk van zijn broer Olivier voort te zetten. Na een zware commandotraining reist Lodewijk af naar Engeland. Hij is vastberaden zijn broer, die twee jaar geleden van de aardbodem verdwenen is, te vinden en uit te zoeken wat zijn link is met een criminele organisatie.
Mariska Veendijk, een ambitieuze journaliste, wordt door Hamstra ingeschakeld om Lodewijk in de gaten te houden. Hamstra heeft hier zo zijn redenen voor.
Tijdens de vermaarde Royal Henley Regatta komt Lodewijk in contact met de Engelse adel. Zelf van adel, weet hij snel vrienden te maken. Op een Venetiaans bal krijgen de gebeurtenissen een verrassende wending.
Tegen de achtergrond van een Europa dat over een jaar zijn interne grenzen zal openstellen, staat het oprollen van de criminele organisatie onder grote politieke druk. Met zijn ondiplomatieke gedrag en verleden als Brusselse klokkenluider is Hamstra de ideale zondebok ...

Bianca en Danielle lazen allebei Noblesse Oblige
Nieuwsgierig naar de betekenis van de titel werd er via Wikipedia het volgende gevonden.
Noblesse oblige is een oud Frans gezegde dat letterlijk wordt vertaald als "adeldom verplicht". Zowel in het Nederlands als in het Engels wordt dit gezegde onvertaald gebruikt. Tegenwoordig wordt ermee bedoeld dat een vooraanstaande maatschappelijke positie bijzondere verplichtingen met zich meebrengt. Een titel die op velerlei manieren geïnterpreteerd kan worden en geeft de omvang van dit spannende verhaal goed weer.


Zowel Bianca als Danielle hebben in het begin moeite om de verhaallijn te volgen
veel namen passeren de revue. Het verhaal vergt een goede aandacht op alle namen die voorbij komen, en wie nou waar is. De hoofdstukjes zijn kort waardoor je van de ene scène in de andere valt en soms is dat minder prettig. Dit omdat je vooral wilt weten hoe de andere scène verder gaat verlopen.

Lodewijk van Loosduyne gaat op zoek naar zijn broer Olivier die al een tijdje vermist is.
Tjebbe Talisman, werkzaam bij het ministerie van defensie en Johannes Hamstra van de Binnenlandse veiligheidsdienst sturen hem richting Engeland omdat De veiligheidsdienst Olivier namelijk uit het oog verloren is en ze niet weten of hij überhaupt nog wel in leven is.
Lodewijk moet eerst in de leer bij de commando’s alvorens hij richting Engeland kan afreizen het verhaal komt vanaf hier meer tot leven. Dit heeft mede te maken met de omgeving waar dit alles zich afspeelt, deze is voor Bianca, als lezer, heel bekend.
Als Lodewijk daadwerkelijk naar Engeland vertrekt wordt het verhaal pas spannend, je komt in een adelijke omgeving terecht waarin zich van alles afspeelt. Een realistisch verhaal waarbij de lezer nadenkt over de invloed van de rijken in de politiek, rijkdom geeft macht en je kan je afvragen hoe dit er in de werkelijkheid aan toe gaat.
Er zijn zeker voorbeelden te noemen waarbij hoogopgeleiden met een machtspositie zich hebben laten misleiden tot corrupte acties met verstrekkende gevolgen, toch hapert het verhaal op sommige momenten waardoor de geloofwaardigheid enigszins wegvalt

Bianca vind Noblesse oblige iets te zakelijk en Danielle miste naast de adelijke wending toch het blauw bloed. Het plot is goed gestuurd desondanks blijven er vele vragen over bij het dichtslaan van het boek.
Maar dit betekent niet dat het geen goed boek is, dat is een kwestie van smaak, het is zeker een aanrader voor de liefhebbers van een politiek goed onderbouwd spannend verhaal.

Leesplezier: 3
Originaliteit: 4
Plot: 4
Psychologie: 4
Schrijfstijl: 3.
Spanning: 3

Leesplezier: 3.5
Orginaliteit: 4
Plot: 3.5
Psychologie: 3
Schrijfstijl: 3,5
Spanning: 3


Bianca en Danielle geven Noblesse oblige beide 3,5 sterren.