David Schijndels is een jongen van zes jaar. Samen met zijn vader Nico en moeder Ida woont hij in Zeeland. zijn vader verkoopt zeer succesvol overhemden. Regelmatig bezoekt David met zijn vader het natuurwetenschappelijk museum in Brussel, waar hij steeds meer belangstelling krijgt voor dinosauriërs. Zijn moeder mag niets van deze reisjes naar Brussel weten, zij denkt dat ze naar Amsterdam gaan. Na enige tijd laat zijn vader hem in het museum achter bij Sarah. Op een dag komt zijn vader echter niet meer terug en wordt David door zijn moeder op het politiebureau opgehaald.Na enige tijd gaat David terug naar het museum om daar bij de dinosauriërs zelf te verdwijnen en niet meer terug te komen.

In het Museum is de debuut roman van Joost van Driel (Middelburg, 1976) en zeker het lezen waard . In een dun boek ( 160 pagina's) lukt het de schrijver een heel verhaal met meerdere lagen neer te zetten. Grote thema's zoals de vader -zoon relatie en verraad maar ook mooi beschreven de fantasie en fascinatie van een jongen van zes jaar voor dinosauriërs. Zijn stijl is helder, soms met korte krachtige zinnen of slechts een enkel woord. Jammer is wel dat er een aantal losse verhaallijntjes blijven. Het einde zorgt ervoor dat de lezer nog lang over het verhaal blijft nadenken.