“Alle liefde begint met het geflakker van een vlam” is een zin die me bij zal blijven. De liefde tussen mensen, het houden van op verschillende manieren staat centraal in dit boek.
Drake heeft een belofte gedaan aan een stervende soldaat om een brief te bezorgen. Hierdoor komt hij in Cornwall terecht en komt Marvellous in zijn leven. Marvellous is een bijzondere vrouw die aan het water woont en geen afscheid kan nemen van het leven. Er komen bijzondere feiten over haar naar boven maar er blijft ook veel in het ongewisse. Heerlijk als je dit zelf als lezer in mag vullen.

Wat ook centraal staat in dit boek is water. Het water van de rivier die geeft en neemt maar ook de regen, het regent vaak en vooral in de periode dat ze elkaar net ontmoeten. Als je na het lezen terugleest in dit boek om het boek beter te begrijpen kom je tot de ontdekking dat pas op het laatst de zon weer tevoorschijn komt.

Wat zal het moeilijk zijn geweest om dit boek te vertalen, om het gevoel van de auteur en de boodschap over te moeten brengen in een andere taal. Het is volgens mij wel gelukt Veel bijzondere zinnen en een verhaal dat voortgaat. Het leest niet vlot maar het raakt je heel diep. Een mooi boek om te lezen als je echt weer eens in een boek wilt verdwijnen. De wereld om je heen vergeten.