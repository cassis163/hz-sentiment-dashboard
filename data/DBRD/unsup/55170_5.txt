Een Nederlandse vrouw (+40), Liz Broere, gaat op zoek naar haar vriend als ze niets meer van hem verneemt. Hij zit ergens in Mexico en werkt aan een project van het WET. Een organisatie die zich inzet voor enkele stammen die daar nog leven met behoud van hun eigen cultuur. Liz weet dat Rick op zoek ging naar de beroemde kristalgrotten en dat hij naar binnen wilde. Haar enige aanwijzing is verder Jesus Lopez, maar die man blijkt lastiger te vinden dan ze dacht. Bovendien werkt hij niet echt mee. Liz wordt bij haar zoektocht geholpen door enkele van de mensen van het WET, maar of hun hulp wel zo oprecht is, is twijfelachtig.
Het hele verhaal is doorspekt van wetenswaardigheden over de stammen en culturen waarmee Liz te maken krijgt, interessant om te lezen, wat het verhaal weer wat meer cachet geeft. Het is zeker niet de zoveelste avonturenroman.
De climax is verrassend en heel anders dan ik verwacht had. Toch valt op het einde de franc op zijn plaats.