Weet je wat er gebeurt als je de woorden 'waarom ben ik...' in Google intikt? Arianna Huffington schrijft dit in haar boek De slaaprevolutie maar natuurlijk zoek ik het zelf even op. Ja bovenaan staat al voor ik het woord ik in kan toetsen; 'waarom ben ik zo moe' Het is iets wat we steeds vaker hebben met zijn alle; moeheid. Maar hoe is dat gekomen en wat kan je eraan doen.

We zitten midden in een ‘slaaptekortcrisis’ schrijft Arianna Huffington, medeoprichter en hoofdredacteur van The Huffington Post. En dat heeft grote gevolgen. Alleen door onze relatie met slaap te herstellen kunnen we de controle over ons leven terugkrijgen.

In De slaaprevolutie laat Arianna zien hoe slechte slaapgewoonten onze gezondheid, besluitvorming, werk, relaties, geluk en zelfs ons seksleven ondermijnen. Aan de hand van de nieuwste wetenschappelijke onderzoeken beschrijft ze wat er precies gebeurt als we slapen en dromen, en hoe onder meer onze technologieverslaving ons slaapritme verstoort. Ze geeft bovenal waardevolle tips en aanbevelingen van toonaangevende wetenschappers, zodat we optimaal van de ongelooflijke kracht van slaap kunnen profiteren.

Wat vond ik van De Slaaprevolutie?

Het boek is verdeeld in twee delen; wake-up call en voorwaarts. Wake-up call wil ons wakker schudden en daarvoor wordt de huidige slaaptekort crisis uitgelegt. Hoe deze is ontstaan en wat we er zelf aan doen. Er komen veel feiten en cijfertjes voorbij. Bij deze feiten zie je veel noten staan. Gelukkig zijn deze noten heel klein waardoor ik ze niet storend vind. Het zijn wel aan het einde 47 pagina's met noten. Het eerste gedeelte vind ik uiteindelijk te lang geworden, te veel feiten en cijfertjes, toch zitten er wel interessante dingen tussen om te weten en daardoor blijf ik het lezen.

Voorwaarts is het gedeelte waar het over slapen gaat en hoe je dat kunt gaan verbeteren. Natuurlijk kan je niet gelijk alles gaan toepassen want dan weet je niet wat er werkt. Allereerst moeten we leren slapen, slaap je samen of apart, de tips wat je wel en niet moet doen, slaap en je werkplek en je sportprestaties. Dit zijn de hoofdstukken die mij aanspreken en waar ik tips uit kan halen. Zo moet voor mij de technologie naar de achtergrond om meer rust te krijgen. Niet meer laat op mijn telefoon staren maar gewoon een boek pakken en ontspannen.

Vanaf voorwaarts kan je echt wat met het boek. Je kan echt aan de slag met de tips om jouw probleem te proberen op te lossen. Hierna volgen een aantal bijlages. Bijlage A; een test in hoe verre jij last hebt van een slaapprobleem. Bijlage B diverse meditaties die je helpen in slaap te vallen en te blijven. Bijlage C over hotels en bijlage D over matrassen.

Natuurlijk slaap je niet van de ene dag op de andere goed. Het is een proces net als je minder bent gaan slapen.