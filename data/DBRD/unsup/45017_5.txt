Mats gaat met een vliegtuig op weg naar zijn hoogzwangere dochter en krijgt als snel een telefoontje van een onbekende die beweert zijn dochter ontvoerd te hebben. Als Mats niet precies doet wat de onbekende van hem verlangt zal het heel slecht aflopen met Nele en haar kind.
Maar als hij wel de orders van deze onbekend opvolgt, loopt het slecht af met hem en alle anderen in het vliegtuig. Wat moet hij doen?

Al vanaf de eerste bladzijde weet Fitzek de spanning hoog te houden. De hoofdstukken zijn meestal voorzien van een naam als titel, zodat je weet uit wiens gezichtspunt je mee kunt leven met hetgeen gebeurt in het verhaal. Ook de tijd is belangrijk en wordt vetgedrukt weergegeven; het is aftellen tot het geplande moment van landing! Zullen ze dat kunnen ervaren of loopt het anders?

Het ruilen van zitplaatsen is een belangrijk onderdeel in deze thriller en dat verklaart ook de titel: Stoel 7A.

Door de wisselende verhaallijnen denkt de lezer de meeste personages goed te kennen naarmate het verhaal vordert, maar een groot geheim in het leven van Mats wordt pas later in het verhaal duidelijk.

Een van de personages wordt zo enorm be√Ønvloed door een ander dat hij uitgroeit tot een angstaanjagend figuur.
"Hij tilde een van de vele roestige ijzeren stangen op die hier overal verspreid lagen.
En hij was blij dat de stang waarmee hij op de vrouw wachtte aan het eind zelfs een haakje had."

De vele kleine puzzelstukjes vallen steeds meer op hun plaats, maar het onverwacht einde doet me smelten. In deze thriller is zeker ook liefde aanwezig! - Graag Gelezen.