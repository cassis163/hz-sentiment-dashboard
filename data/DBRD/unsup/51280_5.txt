Wat een leuk boekje is dit! Ook ik was een van de gelukkige die het boekje Fooddetective won via Hebban.nl
Zelf heb ik alle andere boeken geschreven door Marian Mudder in de kast staan. Twee grote hobby's van me zijn lezen en koken, oja, en het opeten. En wijn. En liefde. En lekker lachen. Oke, dit zijn een beetje meer dan twee hobby's, maar al deze ingrediÃ«nten zijn te vinden in de boeken van Mudder. Om te smullen, eerlijk waar. Ze hebben ook zeker nog wel de juist dosis diepgang en er wordt hier en daar een hart gebroken, of de familiebanden kloppen totaal niet. Dus het is niet alleen 'lang leve de lol'.

Dit boekje was wel anders dan haar andere boeken natuurlijk, want het is geen roman maar een soort zoektocht naar de herkomst van een bepaald bekend gerecht. En samen met Danielle Hermans geschreven dit keer.
Het is heel vermakelijk om te lezen; als het om eten gaat wil iedereen het als eerst hebben uitgevonden en claimt iedereen dat zijn of haar recept de eerste en beste en originele is. Leuk, zo zie je maar wat eten en drinken teweeg kan brengen bij mensen. Want hallo, we hebben het 'maar' over die Caesar Salad, of die Sacher Tarte, of een overheerlijke Bearnaise saus. Niet over de uitvinding van het wiel, of de gloeilamp.
Maar hoe hypocriet het ook klinkt; ik snap het. Ik snap dat als je een gerecht hebt ontwikkeld, daarop broedt, met een resultaat komt en mensen smullen ervan, dat jij (en alleen jij!) de lof wilt ontvangen. Zeker als het om eten gaat. Want de liefde, die gaat nog altijd door de maag.

Ik raad dit boekje aan, aan een ieder die van lezen, koken en eten houdt. En nieuwsgierig is naar een stukje geschiedenis achter ons eten. Het is ook een heel leuk cadeau voor een verjaardag, of als je ergens wordt uitgenodigd om te komen eten.