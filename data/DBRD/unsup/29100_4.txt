Alicia Gris, die me een beetje deed denken aan Lisbeth Salander van Millenium, is een eigengereide dame met uitzonderlijke kwaliteiten als het gaat om recherchewerk.
Daarom wordt ze gevraagd om een onderzoek te starten naar de verdwijning van ene Valls, voormalig gevangenisdirecteur en nu een minister; zij wordt ondersteund door Vargas een oudgediende van het korps, Alicia heeft een verleden in Barcelona (waar het verhaal zich afspeelt) en dat helpt haar bij haar zoektocht die leidt naar de boekhandel van Sempere, waar ook Fermin werkzaam is, en dat is toevallig de persoon die haar uit het leven redde.
Hoe dieper ze graaft hoe heftiger het wordt, maar langzaam maar zeker wordt het duidelijk met welke smerigheden Valls behept was, maar ja hij moet eerst worden gevonden.
Een lijvig boek, dat echt wel 200 bladzijden minder had gekund, maar dat niet weg neemt dat het toch weer een indrukwekkend schrijven is van Carlos Ruiz Zafon die hiermee het vierluik 'Het kerkhof der vergeten boeken" afsluit.