Een oase van rust rijkt naar je uit vanaf de omslag van vegan. De stijl van Kyra is minimalistisch, kalm en met aandacht, en dat voel je al voor je het boek openslaat. Die kalmte is aantrekkelijk voor een nieuwe vegan, aangezien er nogal wat bij komt kijken om volwaardige maaltijden neer te zetten. In haar inleiding schrijft ze dat sommige recepten belachelijk simpel zijn, en dat stelt gerust. Het hoeft niet allemaal zo moeilijk! De recepten zijn helder opgeschreven en makkelijk te volgen en door de prachtige fotografie gaan ze leven en krijg ik honger......

Naast dat ik een nieuwe vegan ben, vind ik het ook belangrijk om te leren met de seizoenen te koken. Het is heel fijn dat Kyra hiervoor de recepten heeft gelabeld. Zo kun je veel bewuster kiezen voor een bepaald recept. Het enige minpunt wat ik kan bedenken is dat de recepten vaak ingrediÃ«nten bevatten die het standaard Nederlandse huishouden waarschijnlijk niet in de keukenkastjes heeft staan. Veganistisch koken is echter ook anders dan standaard Nederlands en zeker de moeite waard om uit te proberen, het is super lekker!

Al met al is het een mooi boek met vernieuwende recepten, heldere structuur en veel aandacht voor de presentatie. Zeker een waardevolle toevoeging voor je boekenkast, haute couture onder het veganistisch koken!