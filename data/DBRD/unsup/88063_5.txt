Ik kon niet wachten om dit boek te lezen, vanwege de goede recensies!
Ook trok de cover mij aan en de flaptekst. Ik ben verrast door deze schrijfster!
Wat een superspannend boek...Woow !! Dit is weer zo'n Young Adultboek die niet weg te leggen is.
Ik heb hem dan ook in één dag uitgelezen!

De proloog begint gelijk al goed en is wit op zwart gedrukt. De toon is gezet en vanaf dit moment wil je alleen maar doorlezen. De hoofdstukken zijn afwisselend tussen de hoofdpersoon Anna en de dader..

Als Anna haar zestiende verjaardag viert met haar vrienden en er ontzettend veel gedronken word, gaat het helemaal fout. Ze wordt op een brute wijze verkracht door iemand met een bivakmuts op..
Ze verteld aan niemand wat haar is overkomen, ook haar hartsvriendin niet. Anna is een naïef meisje, die denkt dat ze in haar uppie de dader kan ontmaskeren en dat komt haar zuur te staan.
Ze wordt in het bos overmeesterd door iemand die haar een flinke stroomstoot geeft en is hierdoor meteen uitgeschakeld. Ze heeft niet kunnen zien wie haar belager was. Als ze weer bijkomt merkt ze dat ze opgesloten is in een donkere omgeving en vast ligt aan een ketting..

Wàt een heerlijk debuut! Een fijne vlotte schrijfstijl en geloofwaardige personages maken dat je door het boek heen vliegt. Een geweldig plot, die ik niet zag aankomen. Ik vind dit boek een dikke aanrader en krijgt van mij 5*