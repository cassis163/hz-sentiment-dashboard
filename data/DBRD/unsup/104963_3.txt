Na een aanval op haar vader ontdekt Sophie de diep verborgen geheimen van haar familie en loopt ze met open ogen in een val. Deze tekst staat bovenaan de cover van het boek van Linda Bruins Slot De dochter. Met zulke teksten op een cover kan ik al heel nieuwsgierig raken of niet. Bij dit boek maakte het me nieuwsgierig wat is het familie geheim en waarom weet Sophie daar niks vanaf.

Sofies leven wordt door één telefoontje op zijn kop gezet. Haar vader ligt in kritieke toestand in het ziekenhuis. Hij is zwaar gewond geraakt na een overval bij hem thuis. Wanneer Sofie vraagt naar zijn vrouw weet niemand iets van haar af. Van Yvonne en de dader ontbreekt elk spoor. In de dagen die volgen wordt het allemaal nog veel vreemder want waarom is haar moeders urn weg, die altijd op de kast stond. Wat heeft de overvaller daarmee te maken en waarom wil haar vader niks zeggen. Sophie zit samen met haar zus Laura in het ziekenhuis maar Laura heeft Niek als steun en zij niemand, tot ze tegen Ramon aanloopt.

De dochter is een Psychologische thriller, dit kan je in het boek al in het begin merken en bij andere boeken krijg je pas wat later de kriebels en vermoedens. Dit boek zette me op een dwaalspoor, door mijn hoofd ging dit is wel heel toevallig deze jongen is niet pluis, en toch draaide ik weer bij misschien is het een hele aardige meegaande jongen. Kleine hints tijdens het lezen brachten me weer bij het eerste idee maar wat heeft hij ermee te maken en waar gaat dit heen. Van af het begin wilde ik weten waarom ze de vader van Sophie hebben aangevallen, wat het familiegeheim is en waarom Sophie en Laura dit niet weten. Ik zat niet gelijk in het verhaal ik moest er echt even inkomen, me laten informeren door Sophie over hoe alles gaat en is bij hun. Hoe verder ik in het boek kom hoe meer ik in het verhaal zit en ik wil weten hoe het eindigt. Als ik dan denk dit is het einde is er toch nog een twist in het verhaal.

Een lekker boek om te lezen is De dochter. Ik miste alleen Yvonne in het verhaal aan het einde, je hebt geen idee hoe het nu verder gaat met haar en haar relatie met Ronald.