Ik zal verdwijnen in het donker is een razendknap geschreven documentaire van de laptopdetective Michelle McNamara. Michelle neemt je gedetailleerd mee in haar obsessieve zoektocht naar de Golden State Killer. Een man die van 1974 tot 1986 een spoor van slachtoffers achter zich liet door te verkrachten en moorden. Haar zoektocht leest als een spannende thriller, maar dan zonder de ontknoping wie de moordenaar is. Haar obsessie is enorm, en daarom des te schrijnender dat na haar overlijden, op veel te jonge leeftijd, de GSK gearresteerd is. Het boek heeft ze zelf niet afgerond. Dat is gedaan door de schrijver Billy Jensen en researcher Paul Haynes. Het boek ziet er aantrekkelijk uit, met foto's en krantenartikelen. Ondanks dat het een knap geschreven boek is, vond ik het moeilijk om te lezen. Zo veel feiten en sprongen in de tijd. Het is pittig om je hoofd erbij te houden. Toch bleef ik lezen, want je bent toch steeds benieuwd hoe het verder gaat. Echt een boek voor doorzetters en feitenverslinders die de tijd hebben om door te lezen tot het boek uit is.