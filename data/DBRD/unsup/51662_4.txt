Een cover die meteen wat over het verhaal vertelt; een blote rug van een vrouw waar een plattegrond op te zien is. Maar waarvan?

'Stad van inkt' is een thriller die anders is dan thrillers die ik gewend ben te lezen, het is geen actiethriller maar een boeiende 'langzame', enigszins amusante thriller. Wat me vooral opviel was de droge humor die de auteur hanteert.
Korte hoofdstukken bestaande uit verschillende verhaallijnen, zorgen voor een afwisseling die nodig is in het verhaal.
Ondanks dat ik al vrij snel wist hoe de ontknoping zou zijn bleef het verhaal me boeien omdat ik steeds meer wilde weten. Deze verwachte ontknoping is een minpuntje.
De personages worden goed uitgewerkt, maar niet allemaal even vanzelfsprekend. Ze passen goed in het verhaal waardoor het gemakkelijk blijft doorlezen.

Droge, vaak intelligente dialogen zorgen voor nog meer leesplezier;
'U hebt van me gehoord.'
'Ja, maar ik dacht dat u niet meer was dan een akelig gerucht.'
'Was het maar waar'
'En u komt me vermoorden?'.

Ik waardeer dit boek met 3,5/5 sterren.