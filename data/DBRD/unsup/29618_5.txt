Schitterend boek, een voortbouwen op de boeken van Isaac Asimov. Net als Roger MacBride Allen, ben ik een enorme fan van de helaas overleden science fiction schrijver Isaac Asimov. Voordat ik deze trilogie las, dacht ik dat ze door Isaac geschreven waren, de omslag van de boeken zijn misleidend. Daar was ik zelfs verbolgen over, meesurfen op het succes van anderen. Dat is nu hlemaal verdwenen. Roger verdient zijn eigen plekje in mijn favoriete SF schrijvers. Dit laatste boek, Utopia gaat over de planeet Grieg, die met een razende snelheid naar de planeet komt waar de Ruimters en Blijvers (de nazaten van de mens) samen met robots leven. Deze dreiging wordt omgezet in kansen, meer mag ik daar zonder te veel te verklappen niet over zeggen. De opgebouwde spanning naar het hoogte- cq dieptepunt is prima. Het blijft SF, dus soms ongeloofwaardig, wat geen enkel probleem is. Zonder fantasie geen SF. prima boek dat zonder meer 5 sterren waard is!