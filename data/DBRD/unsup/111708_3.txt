Als Emma, een Nederlandse houtdeskundige, een opdracht krijgt om antieke snaarinstrumenten te dateren komt er meer naar buiten dan wat men eigenlijk wilde weten. Door haar bevindingen komen er verschillende zaken naar boven die tot op heden geheim waren gebleven. Meerdere personen laten ook blijken niet blij te zijn met de onderzoeksresultaten.

Naast het verhaal van Emma is er ook een deel van het verhaal dat verteld wordt door objecten van hout. De houten voorwerpen vertellen een geschiedenis die begint in tijd van Antonio Stradivarius en eindigt in het heden. In het verhaal hebben de twee verhaallijnen op het oog nog weinig met elkaar te maken. Maar hoe meer het verhaal vordert hoe meer de twee verhaallijnen met elkaar verbonden raken.

Het boek geeft een interessante kijk in de wereld van antieke instrumenten en kunsthandel. Het verhaal wordt op een spannende manier verteld en vraagt wel oplettendheid van de lezer. Dit kan zowel als positief of negatief worden ervaren. Er wordt veel verteld en ook uitgelegd, alhoewel niet alles even grondig is uitgewerkt. Dat levert ook wel wat vragen op.

Al met al vond ik het een boeiend boek over een onderwerp waar mijns inziens nog niet veel over geschreven is. Het boek krijgt van mij drie sterren mede door wat ik in bovenstaande alinea beschreven heb.