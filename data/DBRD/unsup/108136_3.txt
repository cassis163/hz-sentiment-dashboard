In het koninkrijk Kornichon (Frans voor augurk) wordt een prinsesje geboren. Het meisje, dat heel erg nors kijkt, wordt Lily genoemd.

Haar ouders halen er een clown, een muzikant en een beer op een fiets bij om haar maar aan het lachen te krijgen, maar niks werkt. Ze besluiten om haar voortaan prinses Piccalilly (een zuur mengsel van augurkjes en zilveruitjes) te noemen. Het prinsesje groeit op als een chagrijnige tiener. Ze gaat wel naar feestjes, maar ze heeft nog nooit gelachen.

Als het meisje achttien is, zoeken haar ouders voor haar een geschikte prins om mee te trouwen. Ze hopen op een kwieke, opgewekte prins en laten dan ook posters drukken met de tekst ‘Vrolijke prins gezocht’. Er komen wat lachebekjes voorbij. Grappig is dat die prinsen allemaal verwijzen naar prinsen uit andere sprookjes. Een prins vraagt of ze haar vlecht uit het raam wil hangen. Een tweede brengt een roze muiltje mee, of ze dat even wil passen. De derde sleept een stapel matrassen mee, na een nacht slapen zal ze zijn vrouw worden. Maar Piccalilly negeert de prinsen en gaat door met nors uit het raam staren.


Lees verder op mijn site