Martine Glaser vertelt het verhaal van Audrey met als alter ego Maite. Audrey is een 17-jarige spontane meid, heeft een vriend, een goed luxe leven. Totdat ze visioenen krijgt over haar alter ego Maite Sansin die leeft in de 16 de eeuw en terecht staat voor hekserij. Beide zijn 17 jaar en hebben een jongere broer, van beide is hun moeder overleden. Steeds verder raakt het leven van Audrey verbonden met dat van Maite. De mensen om haar heen denken dat Audrey "verknipt" is, maar is dat wel zo ...

Je leeft mee met Audrey, hoe de mensen reageren op haar gedrag tijdens de visioenen. Haar paniekaanvallen, nachtmerries. "Het is ....afgrijselijk. Als je in je eigen hoofd niet veilig bent, waar dan wel? Het voelt alsof ik af en toe zomaar in het leven van iemand anders terechtkom."

Het verhaal van Maite neemt je mee naar de 16 de eeuw, waar ze wacht op de terechtstelling, "In ..een cel. Ze zeggen dat ik een heks ben. Tralies. Witte muren. Krassen, als van nagels, in de kalk". Je beleeft haar angstige momenten, haar moed, haar leven tijdens de Spaanse inquisitie.

De verhalen vloeien in elkaar over, dit gaat soepel dus het leest lekker. Wat mij betreft een aanrader. Het gedeelte van Maite had wat meer uitgebreid mogen zijn. Dit is nu eens een YA met een heel ander verhaal.