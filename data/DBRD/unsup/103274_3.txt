Dit boek is een herziene uitgave van het boek Bestseller (oktober 2008). De literair agenten Paul Sebes en Willem Bisseling behandelen verschillende onderwerpen die vooral voor de beginnende schrijver interessant zijn om te lezen. Na het lezen van dit boek heb je antwoord gekregen op een aantal vragen waar je als (beginnend) schrijver mee worstelt. Bijvoorbeeld; hoe bouw je spanning op, hoe creÃ«er je geloofwaardige personages, wat is perspectief, hoe vind je een uitgever, hoe schrijf je een goede brief en proposal.
Er wordt een realistisch beeld geschetst over de (zeer kleine) kans dat je als debutant je boek bij een uitgever kan onderbrengen. Dit ontmoedigt me niet om te blijven schrijven maar ik kan me voorstellen dat je als beginnend schrijver een paar keer moet slikken.
Omdat ik een schrijfopleiding heb gevolgd aan de schrijversacademie zijn de schrijftips uitgebreid aan de orde gekomen en heb ik in dit boek niets nieuws gelezen.
Wat wel nieuw voor me is, zijn de brieven en de proposals. Erg waardevol.
Ondanks het feit dat er een aantal taalfouten in het boek voorkomen, heb ik het met plezier gelezen.