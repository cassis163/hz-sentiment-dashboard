In Broedertwist laat de auteur ons kennismaken met Henry Quinn. Deze countryzanger zat precies drie jaar, drie weken en vier dagen achter tralies.
'De laatste nacht leek zijn matras bultiger, de cel benauwder en het geluid van de gekooide mannen angstaanjagender dan al het andere dat hij sinds zijn komst had ervaren.'
Zijn tijd in Reeves County Farm Prison had hij doorstaan dankzij de vriendschap met Evan Riggs, een countryzanger die een moord beging en nu levenslang uitzit. Hij redde Quinn van een aanslag op diens leven.
Op de dag van zijn vrijlating belooft Henry dat hij Evans dochter, die hij zelf nooit heeft gekend, zal opsporen en haar een brief zal overhandigen.
Belofte maakt schuld denkt Henry en hij gaat op weg naar het kleine stadje in Texas waar Evan opgroeide en waar diens broer Carson inmiddels sheriff is.

Quinn is vastbesloten om zijn belofte na te komen, maar deze tegenwerking had hij nooit kunnen vermoeden; behalve dat er geen spoor van het meisje te vinden is, beweert Carson niets te weten over het adres waar ze te vinden kan zijn. Ook bij de andere inwoners van het rustige stadje is geen informatie los te peuteren.
Er moet iets gebeurd zijn tussen beide broers waardoor deze situatie is ontstaan. De sfeer wordt steeds grimmiger en wanneer zich Carson steeds vijandiger gaat gedragen, realiseert Evan zich dat er zich het een en ander heeft afgespeeld moet hebben in het rustige stadje.
Langzaam maar zeker komen we achter de reden van deze broedertwist.
Een knipoog in het verhaal naar zijn band The Whiskey Poets is een leuke bijkomstigheid.

R.J. Ellory weet op een manier zoals alleen hij dit kan, de lezer mee te nemen naar een tijd en een plaats in de wereld, waar het verhaal zich afspeelt. De prachtige dialogen dienen stuk voor stuk een groter geheel.
Door de manier van beschrijven van personen en omgeving waan je jezelf aanwezig tussen al hetgeen er gebeurt en gebeurd is. Je krijgt een band met de personages, het lijkt alsof je hen kent.

Lees dit boek, laat je wederom verbazen door de verhalende kracht van R.J. Ellory om tenslotte het boek op het eind met een zucht dicht te slaan.
WÃ¡t een verhaal!
4,5/5*