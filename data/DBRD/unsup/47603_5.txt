Bernard Minier was nog niet eerder op mijn netvlies verschenen. Ik vermoedde dat het te bloederig zou zijn voor mij.

Nu, is het eerste boek met de onvergetelijke karakters Servaz en Ziegler niet gespeend van bloed, maar de intense spanning die Julian Hirtmann (eveneens onvergetelijk) oproept doet je doorlezen. Zijn briljante, maar verknipte geest heeft de touwtjes in dit verhaal stevig in handen. En hoe is dat nu mogelijk, als je geplaatst bent in een beveiligde instelling voor moordenaars en psychopaten. Wat kun je dan nog aanrichten? Kennis is macht en daar maakt Hirtmann optimaal gebruik van. Iedereen speelt een rol in zijn theater.

De frêle en jonge psychologe Diana Berg die de instelling bezoekt, lijkt er niet op haar plaats. Tot de stukjes van verleden en heden op zijn plaats vallen, maar dan is het al te laat. Intussen komen er steeds meer geheimen aan het licht in het onderzoek van Servaz, waarbij in het op het eerste oog onschuldige berggebied van de Franse Pyreneeën, ook Ziegler geheimen moet prijsgeven.
De plotwendingen zijn erg sterk bedacht. Steeds word je op het verkeerde been gezet. Met een zeer spannend einde. Kan Servaz de race tegen de klok, Hirtmann (en zichzelf) winnen?

Kortom, een waanzinnig spannend boek, dat je niet loslaat. Vijf sterren!