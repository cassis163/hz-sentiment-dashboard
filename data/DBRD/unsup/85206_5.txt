"Als hij zijn ogen dicht deed, zag hij alleen maar donker- en lichtgrijze vlakken die langszweefden, zoals wolken als het hard waait." ~ p7.

Na het lezen van "Verlamd", het eerste boek uit de serie Eiland geheimen, wist ik zeker dat ik de rest ook wilde lezen. Gerard van Gemert heeft een hele fijne schrijfstijl, waarmee hij je aandacht goed weet vast te houden, maar je ook genoeg ruimte geeft om even stil te staan bij de dingen die we eigenlijk als vanzelfsprekend beschouwen. Met "Vermist" wist hij zichzelf absoluut te overtreffen!!! Vanaf de eerste pagina word je alsware in het verhaal gezogen, en laat het je niet meer los. Je moet weten wat er aan de hand is...

"Zijn hoofd zat nog vol watten die alle onzekerheid, pijn en verdriet van de afgelopen tijd verzachten." ~ p66.

Nadat Tobias in een vreselijk ongeluk zijn ouders is verloren beweren opa en oma dat zijn zusje Julia nooit bestaan heeft. Is Tobias dan echt gek geworden? Maar al die herinneringen dan? Hoe fijn is het om één vriendin te hebben, één persoon op de hele wereld die je wél gelooft? In Valerie vindt Tobias niet alleen een luisterend oor, ook is zij de enige die hem wel gelooft en de enige die hij echt kan vertrouwen.
Wat ik een absolute toevoeging vond aan het verhaal zijn de kleine raakvlakken met het vorige boek. Beide zijn losstaande verhalen, maar sommige personages en lokaties komen (soms heel subtiel) weer voorbij. Een oplettende lezer zou kunnen zien hoe beide verhalen zich langs elkaar afspelen.
Enige minpunt, net als bij het vorige deel, is de wat saaie cover. Die doet de inhoud echt absoluut te kort... Ik hoop echt dat mensen zich niet laten misleiden door de cover en dit boek een kans geven, want hij is het dubbel en dwars waard!!!

"Er zijn genoeg plekken op dit eiland waar je een lijk kunt dumpen." ~ p144.

Ik heb echt onwijs genoten van dit verhaal, en kijk alweer rijkhalzend uit naar het volgende deel. Gerard heeft de lat voor zichzelf hoog gelegd met dit boek, maar ik heb er het volle vertrouwen in dat hij me ook daarmee weer weet te verrassen. Erg benieuwd naar de rest van de geheimen van het eiland...
Ik kan hem echt iedereen aanraden!!! ♡