Wat kan ik vertellen over China Noir? Wanneer iemand me nu zou vragen waar het boek precies over ging, zou ik geen duidelijk antwoord kunnen geven. China Noir is intrigerend, maar tegelijk ook een groot mysterie. Het is duidelijk, maar tegelijk ook verwarrend. Na het lezen van een boek, probeer ik altijd voor mezelf op een rijtje te zetten wat de inhoud nu precies was. Bij China Noir is dat niet in een paar woorden te vatten. Ik heb dan ook eerlijk waar het idee dat ik niet het hele boek heb begrepen. Uiteindelijk vallen flink wat puzzelstukjes op zijn plaats, maar om duidelijk te hebben of ik het boek echt goed begrepen heb, zou ik het nogmaals moeten lezen.
Wat ik in ieder geval echt geweldig vond, waren de mythische verhalen. Deel 2 in het boek heb ik echt verslonden! Ik vraag me af of deze verhalen ontsproten zijn aan de geest van Julie O'Yang, of dat dit bestaande Chinese mythen zijn.
Na het lezen van dit boek wil ik gewoon naar China en rond gaan kijken!