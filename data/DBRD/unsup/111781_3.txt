Karen woont met haar man, Joost, en 9 jarige dochter Melissa in Zeeland. Het gaat het gezinnetje voor de wind totdat ...
Na een doodnormale werkdag komt Joost, rijschoolhouder, niet thuis op de afgesproken tijd. Dit is nog nooit eerder voorgekomen en Karen is zeer bezorgd. Ze gaat iedereen bellen die ze kent en wil de politie inschakelen, maar die reageren erg joviaal.. och die drinkt nog ergens wat en mannen komen we eens vaker niet thuis.. Na 24 uur kan eindelijk het onderzoek officieel beginnen. Dit levert vooralsnog niets op. Dan ontdekt Karen dat er een flink geldbedrag van de zakelijke rekening is verdwenen....bijna gelijktijdig wordt de auto van Joost leeg aangetroffen bij het Veerse meer...Dan begint de geruchtenmachine pas echt goed op gang te komen: Zelfmoord, ondergedoken, wanbeleid...etc etc. De politie komt niet verder en Karen besluit zelf op onderzoek te gaan. Ze duikt in het leven van Joost, voordat ze elkaar kenden. Ze ontdekt dat de man die ze blindelings vertrouwde een totale vreemdeling was/blijkt te zijn?.....Nu is ze vastbesloten de onderste steen boven te krijgen en haar leven en haar huis in Vlissingen met hand en tand te verdedigen..Ze reist zelfs naar St Maarten om dit te bereiken...

Het is een leuk , lekker leesbaar boek. Het leest bijna als een Chicklit..Eenvoudige, vlotte schrijfstijl, geen ingewikkeld verhaal. Het mist helaas wat aan spanning, dus de kwalificatie Thriller is teveel eer.. Een lekker boek om aan het strand te lezen.