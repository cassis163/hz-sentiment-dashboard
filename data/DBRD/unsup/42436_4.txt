Meteen met dit achtste boek in de reeks van 'Tony Hill' in het verhaal beland en hoewel sommige recensies menen dat het beste van de koek er intussen af is, waren het verhaal, de aangename schrijfstijl en de meegegeven inzichten verrassend aangenaam. Als het waar is dat de voorgaande boeken nog veel beter zijn, dan ga ik zeker de ganse reeks lezen. Precies die inzichten zijn dermate beklijvend dat ik ik er geen probleem mee heb het boek dat uit de bibliotheek komt, te houden en een nieuw exemplaar terug te geven. Het is tijdens de vakantiereis immers bevlekt geraakt door aan de rand van de berm geplukte braambessen en en heeft zich daarmee in mijn leven genesteld. Het is zo'n boek dat je moet kunnen voortlezen. En als je onderbroken wordt, zal je heel waarschijnlijk gepind zijn om verder te kunnen lezen.