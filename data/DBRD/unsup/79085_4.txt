Wat een verrassend leuk boek voor kinderen (11+)! Als ik dan al een puntje van kritiek zou kunnen uiten op dit zeer originele uitgewerkte verhaal dan is het hooguit de grauwe en zeer ontoegankelijke cover welke absoluut niet uitnodigt tot oppakken laat staan tot lezen. En dat is zo jammer want dit boek verdient absoluut meer!

Oeds, Ella en Adje vinden een prehistorische computer welke zomaar uit de lucht is komen vallen. Via een druk op de knop komen zij in verbinding met Bram, hij zit gevangen en weet behalve zijn naam helemaal niets meer. Zij besluiten om Bram te redden en raken hierdoor in een spannend avontuur. De schrijfstijl van Marijke Mosterman is verfrissend en eigentijds met leuke woorden en gekke uitdrukkingen met daarover heen gegoten een flinke dosis fantasie... want wat gek of onmogelijk is in "normale" wereld is in dit boek heel normaal... kortom een kinderboek wat mijn hart heeft gestolen!