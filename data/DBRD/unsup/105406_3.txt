In 'Leeuwentemmer' volgt Läckberg het normale stramien, die ze ook in de vorige boeken rondom het speurdersduo Patrik en Erica Hedström heeft gebruikt: Patrik raakt betrokken bij een ernstig misdrijf en Erica is bezig met een boek, in dit geval naar aanleiding van een oude moord. Zij interviewt hiervoor de vrouw die voor de moord is veroordeeld. Wanneer haar verhaal het werk van Patrik raakt komt de plot in een stroomversnelling, met een onverwachte twist aan het eind.

Leeuwentemmer is niet het allerbeste boek van Camilla Läckberg. Het zit redelijk simpel in elkaar en de plot is niet echt verrassend, net zomin als de dader. Maar dat gebeurt in een serie wel vaker; een boek dat het net niet helemaal heeft.
Desalniettemin is het wel fijn om verder te lezen hoe het met Erica en Patrik, hun gezin en familie verder gaat.
Ik kon niet echt greep krijgen op de andere hoofdpersonen in het boek: de dader(s), de slachtoffers, de achterblijvers. Daarvoor was er op de een of andere manier te weinig verdieping en couleur locale. Hopelijk wordt dat in het volgende boek weer goedgemaakt.