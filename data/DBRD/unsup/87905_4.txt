De cover van ‘Duister verleden’ maakt je nieuwsgierig en past bij de rest van de serie. Ik vind het fijn als een boekenserie er hetzelfde uitziet. Het straalt dan een geheel uit.

De proloog van ‘Duister verleden’ is fantastisch. Wauw! Je zit direct in het verhaal. Wim Hendrikse heeft een goede stijl en in dit boek is dat niet anders.

Joop en zijn vader zijn geweldig. Het is een origineel duo. Joop en Theo (rechercheur) zijn ook leuk samen en ze vullen elkaar goed aan. Daarnaast zijn het niet de standaardhelden uit een boek. Ze zijn gewoon normaal. Dat maakt deze thriller tastbaarder. Daarnaast bevat het verhaal veel emoties. Dat maakt het verhaal tastbaarder.

Er wordt in het verhaal heel veel randinformatie gegeven. Daardoor verdronk ik soms in de vele details. Soms vond ik gebeurtenissen een tikkeltje vaag.

Het verhaal is zo opgezet dat je niet meer weet wat echt is. Knap! Hierdoor raakte ik op een goede manier in de war en wilde ik doorlezen. Ik was benieuwd naar de ontknoping. Het verhaal is kabbelend en miste soms wat vaart. Toch zit er genoeg spanning in om door te lezen. Er zitten een aantal goede gebeurtenissen in die je niet ziet aan komen.

Meer lezen? http://www.veroniquesboekenhoekje.nl/recensie-duister-verleden-wim-hendrikse/