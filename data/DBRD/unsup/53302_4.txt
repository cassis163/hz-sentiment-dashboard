De duivelskamer is een beetje maf/vreemd boek maar wel goed geschreven. In eerste instantie dacht ik dat het een soort spookverhaal zou worden. Meisje kraakt met wat nieuwe vrienden/backpackers een huis naast het hostel en hoort daar rare geluiden. Helen Fitzgerald zette mij vervolgens vakkundig op het verkeerde been. Om niet de plot te verraden ga ik hier niet verder op in, gewoon zelf lezen is mijn advies! Bronny, de hoofdpersoon, een Australisch meisje dat gevlucht is naar Engeland is het maffe/vreemde element in het boek. Ze gaat compleet los in Londen wat betreft drank, drugs en mannen. Hier en daar vond ik dat een beetje over de top gaan, niet meer geloofwaardig.
Het verhaal zit gedegen in elkaar, met mooie verrassende wendingen. En als je denkt dat alles in orde en opgelost is, dan haalt Fitzgerald nog een joker uit haar mouw en zorgt ze voor wat echte onvervalste nagelbijtende spanning.