Margret van Gelre is Eurocommissaris, gescheiden van Lodewijk van Bommelsteyn en moeder van drie dochters en een zoon.
Haar streven is om haar kinderen hoog op de maatschappelijke ladder te krijgen. De van Gelre dynastie moet opnieuw leven ingeblazen worden als compensatie voor de sluiting van de Universiteit van Harderwijk. Margret heeft het er nog steeds moeilijk mee dat de door familie van Gelre opgerichte Universiteit tijdens de Franse inval, gesloten werd.

Ze wil dat haar dochters belangrijke mensen worden waar iedereen het over heeft. Ze stelt alles in het werk om haar dochters een bevoorrechte start te geven.
Het lijkt aardig te lukken.
Lila is taxateur bij Kingston Real Estate en wordt daar gewaardeerd, een mooie toekomst ligt in het verschiet.
Pèar is een succesvolle zwemster die menig wedstrijd gewonnen heeft. Ze oefent voor de Olympische spelen waar ze hoge ogen gaat gooien.
Jongste dochter Victoria gaat studeren in Wichita USA, ze studeert Fine Arts.

Margret is betrokken bij haar dochters maar is wel obsessief, als iets niet goed dreigt te gaan, roept ze haar dochters ter verantwoording. Uiterlijk en aanzien zijn volgens haar heel belangrijk.
De prestatiedruk ligt vooral bij de dochters, met haar zoon Lucas bemoeit ze zich minder.

Het boek is geschreven als een drieluik van zonde en eindigend in de hel.
Iris Pinson heeft hierbij gebruik gemaakt van het Hooiwagendrieluik van de kunstschilder Jheronimus Bosch.
Iedereen probeert zijn aandeel te bemachtigen. Het doel heiligt de middelen.

Dat kansen kunnen veranderen, zal niemand gek vinden. Een beetje tegenslag komt op hun pad.

Het boek is een echte aanrader voor lezers die van intriges houden.

De auteur Iris Pinson heeft met haar vierde boek weer een mooi verhaal neergezet. Ze maakt gebruik van de termen: Carrière - Erotiek - Tragiek ook in de reeds eerder verschenen boeken.