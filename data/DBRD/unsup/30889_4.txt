Als Reve haar broer verliest, veranderd ook haar wereld. Ze voelt zich schuldig en gaat min of meer het leven van haar broer leiden. Ze gaat het leger in en wordt uitgezonden naar Syrië. Niet vrijwillig wordt ze naar huis gezonden en ook de nazorg is niet zoals hij zou moeten zijn. Reve draait door en de gevolgen zijn erg groot.

Het verhaal begint met een zin zie je als lezer niet meer loslaat. “Ongeveer een uur nadat mijn broertje zijn eerste zoen kreeg, is hij onder de van Marelbrug op het wateroppervlakte te pletter geslagen” en een rechtszaak waarvan je niet weet waarom Reve terecht staat. Dit wordt pas aan het einde van het boek duidelijk.

Anders dan de titel “Lief van je” doet vermoeden, is dit boek geen liefdesroman, alhoewel er is zeker sprake van liefde van Reve voor haar broer, de ouders voor hun kinderen en de kameraadschap binnen het leger.

Het boek is opgedeeld in drie delen, elk deel verteld een fase van het leven van Reve. De dood en verwerking van haar broertje, de training en uitzending naar Syrië en de tijd na terugkeer. Tijdens het lezen wordt steeds duidelijker waar het verhaal naar toe gaat en de reden dar Reve terecht staat. Het boek is op zo’n manier geschreven dat het vlot leest en blijft boeien. Zware onderwerpen worden aangesneden en afgewisseld met alledaagse zaken, soms beklemmend maar altijd zeer beeldend.

Een verhaal wat zomaar waarheid zou kunnen worden!