Vlak voor ik dit jaar op vakantie ging hoorde ik voor het eerst van Henning Mankell. Met collega's spraken we over favoriete schrijvers en genres. Mijn collega's raadden mij Henning Mankell te gaan lezen omdat ik vertelde van literaire thrillers te houden. Dit was begin juli 2006, nu 2 maanden later heb ik inmiddels 6 van zijn boeken uit de Wallander-reeks in huis, waarvan ook al 3 gelezen. Ik kan niet anders zeggen dan dat het een geweldige schrijver is. Af en toe worden dingen iets te vaak herhaald, maar door zijn manier van schrijven heb je ook het gevoel 'middenin' een verhaal te zitten.
Na het lezen van alle recensies heb ik waarschijnlijk op dit moment de mooiste 3 boeken gelezen; namelijk Midzomermoord, De vijfde vrouw en Dwaalsporen. Ongelezen zijn nog De man die glimplachte, De blinde muur en De jonge Wallander. Ik ben benieuwd, alhoewel ik toch vermoed dat ik de mooiste en spannendste boeken dus al gelezen heb.