Het is het laatste deel van De Broederschap-trilogie. Ik heb de voorgaande delen niet gelezen. Wat jammer is, maar niet omdat het boek nu niet te volgen is. Het is goed te lezen als losstaand boek.

De kou spat van het boek af. Het begint al bij de cover, maar het verhaal straalt net zoveel kou uit. Een echte Scandinavische thriller zou ik zeggen.

Het is een behoorlijk dikke pil, ruim 500 bladzijden, maar dat heb je eigenlijk niet eens door. ( misschien alleen door het gewicht van het boek ). Eenmaal begonnen grijpt het verhaal mij direct bij de strot. Wat is dit? Wat gruwelijk! En: ik wil meer! En je krijgt meer. Voortdurend wordt je op het verkeerde been gezet. Denk je eindelijk te weten hoe of wat, komt er toch weer een konijn uit de hoge hoed. Maar niet op een vervelende of irritante manier, Nee, zeker niet! Ik wilde alleen maar meer, meer verrassingen, meer gruweldaden, meerâ€¦

Het is geen boek voor watjes, er gebeuren best heftige dingen, maar bij mij is het: hoe gruwelijker, hoe beter! En dat zit wel goed in dit boek.

Is het allemaal geloofwaardig? Nee, misschien niet, misschien zijn er dingen te ver gezocht. Maar dat maakt niks uit. In het boek is het de waarheid en dus kan het.

Het boek speelt ook in op angsten uit het verleden ( de Koude Oorlog ) en het heden ( terrorisme ). Waardoor het ook actueel is.

Zeker een aanrader wat mij betreft! Mijn oordeel: GOED