Een jonge, zwangere vrouw wordt dood aangetroffen onderaan de trap in haar appartementsgebouw. Nadia Mendock neemt het onderzoek in handen. Snel duikt een verdachte op. Maar dan wordt Nadia Mendock zelf het slachtoffer en belandt in coma.
Dirk Deleu, die twijfelt tussen de gevoelens voor zijn vrouw en zijn liefde voor Nadia Mendonck, die een kind van hem verwacht, neemt haar onderzoek over. Een oplossing lijkt nabij tot hijzelf beschuldigd wordt betrokken te zijn bij de aanslag op Nadia Mendonck
Het tweede deel van het boek wordt dan een rechtbank thriller, waar Dirk Deleu zijn onschuld tracht te bewijzen.

De karakters van de hoofdpersonen zijn mooi uitgewerkt. Vooral Dirk Deleu wordt zo sterk neergezet. Een man die worstelt met eeuwige twijfel tussen zijn gezin en de liefde voor Nadia Mendonck.
Ook de werking van justitie komt mooi naar voren, ook met haar minder fraaie kanten van machtsmisbruik en -manipulaties, tot aan de hoogste rechtsinstanties toe .

Luc Deflo heeft een vlotte schrijfstijl, met goede dialogen.
Daarbij weet hij de spanning goed op te bouwen. Het boek leest zo vlot weg