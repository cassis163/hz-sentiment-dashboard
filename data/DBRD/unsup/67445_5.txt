Het boek “Het ijzig hart“ begint bij de begrafenis van Julio Carrión en wordt verteld vanuit Álvaro,de jongste zoon van de overleden Julio.
Als Álvaro op de begrafenis een jonge vrouw ziet die hij niet kan thuisbrengen gaat hij op zoek naar haar.
Het toeval wil dat hij haar weer tegenkomt bij afwikkeling van zaken in verband met het overlijden van zijn vader.
Ze laat doorschemeren dat ze zijn vader goed heeft gekend,Álvaro denkt dat ze de minnares van zijn vader was,maar de waarheid is heel anders
De twee krijgen een liefdesrelatie,maar opeens verdwijnt Raquel en Álvaro gaat op zoek naar haar.
De liefde van Raquel en Álvaro wordt eigenlijk gedwarsboomd door allerlei zaken uit het verleden,de vader van Álvara heeft veel geld gestolen van de familie van Raquel
Het boek boeit vanaf de eerste bladzijden , heden en verleden wisselen elkaar af en laat veel zien over de generaties van de families Carrión en Fernández.
Mensen ontvluchten hun land,de een is vóór de republiek,de andere vóór het communisme,sommige komen terug naar Spanje terwijl anderen elders een nieuw leven opbouwen,er zijn desserteurs,falangisten,socialisten en gevangenen.
Omdat er veel namen,vaak ook dezelfde namen in voorkomen, moet je je hoofd erbij houden wil je het verhaal goed kunnen blijven volgen.
Heel prettig was het stamboomkaartje in het boek, het hielp me hoe de familierelaties in elkaar zaten.

Almudena Grandes is er in geslaagd een prachtig meeslepend verhaal neer te zetten, een verhaal over liefde , verraad ,wraak,geheimen en vertrouwen,het zit vol met onverwachte wendingen en langzaam maar zeker vallen de puzzelstukjes in elkaar
Heb er van genoten en ben meer te weten gekomen over de Spaanse Geschiedenis in de twintigste eeuw.
In het nawoord legt Grandes duidelijk uit waarom ze het boek heeft willen schrijven.