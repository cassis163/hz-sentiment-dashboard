Anaid Hean neemt je mee in haar werelden. In deze bundel staan 40 verhalen van uitlopende aard. Het gaat van SF, naar Fantasy, maar ook Thriller en het dagelijkse leven. Van humoristisch tot tragisch. Van verrassend tot hilarisch. Van groots tot in het kleine. Er zitten mooie verhalen tussen tot verhalen waar ik niets mee had. Anaid heeft een prettige verteltrant en ze weet mooie verhalen te spinnen.

Mijn favoriete verhalen zijn:
Wraak op het Spoor: Over een brigadier die het mysterie van de verdwijning van het mannelijke geslacht probeert op te lossen. Dit verhaal is prachtig geschreven en heeft een mooie sfeer. Terecht de winnaar van de Unleash Award. Ik vraag mij af of we nog meer horen van Brigadier Groenwei.

Gouden Jongen. Hoe een Joods jongetje zo blij kan zijn met zijn Davidster, maar ondertussen voel je de ondertoon van wat er toen speelde.

Erven van Ferro. Deze wereld van mijnwerkers die een stad kunnen vormen en weer kunnen verbreken op de achtergrond, terwijl Rysa probeert te bevatten wat haar is overkomen.

Bannelingen op Troop. Ik vond dit een heel komisch verhaal. Over een gestrande kapitein van een ruimteschip na een muiterij die in aanraking kom met een banneling van Hust (een ronde bal op pootjes).

Behaakst. Hoe een heks haar haak toverij afzweert en wat de gevolgen zijn,

Ommekeer, Het vluchtelinge verhaal uit de toekomst en wat voor invloed het heeft op mensen.