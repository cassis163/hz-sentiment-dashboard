Zeg tegen mij New Adult en ik zeg Sophie Jackson. Maar er zijn meer schrijfsters die NA schrijven. Tijd om eens meer te lezen in dit genre want het is een fijn genre. Mia Sheridan gaat voor mij de strijd aan met Sophie Jackson. Een nieuwe NA auteur erbij of niet?

Stilte is het eerste deel in de twaalfdelige serie A sign of love. Mia Sheridan schreef op basis van de twaalf sterrenbeelden een twaalfdelige serie. Elk boek staat op zichzelf en is daarom los van elkaar te lezen.

Stilte van Mia Sheridan vertelt het heftige verhaal van Bree, die om een traumatische ervaring te verwerken haar boeltje oppakt en naar een nieuwe stad verhuist. Bij het boodschappen doen loopt ze daar Archer tegen het lijf. Ze is meteen van hem onder de indruk, maar Archer is nogal zwijgzaam. Als in: hij praat helemaal niet. Al sinds zijn zevende niet. Kan haar liefde zijn stilte doorbreken?

Eerder las ik een boek waarin de mannelijke persoon niet kon praten. Soms wekte dat wat irritatie bij het lezen. Zou dat nu ook het geval zijn vroeg ik me af en hoe ga ik deze NA vinden. De eerste paar pagina's begint het verhaal rustig en leer je Bree kennen, je leest over Archer maar dan heel veel jaar geleden toen hij klein was. Het is fijn dat het rustig begint en je wat achtergrond informatie krijgt van twee van de belangrijkste personen. Geen overhaaste liefde maar Mia Sheridan geeft de lezer de tijd om de personen te leren kennen. Van Archer lees je eer terugblikken naar vroeger en dat helpt zeker om zijn verhaal te begrijpen. Ik vind dit echt een heerlijk boek, heb het met veel plezier gelezen, met een glimlach en zelfs geschokt toen ik dacht dat er iets gebeurt was. Het gevoel wat er in het verhaal gelegd wordt is echt te voelen. Het is goed omschreven hoe Bree maar ook Archer met een probleem zit. Ze helpen elkaar om hun verleden te verwerken. Dat Archer niet kan praten heb ik me geen moment aan geÃ«rgerd, ik vond het wel heel mooi hoe daarmee omgegaan werd en heb zelfs zitten lachen om het sms'en tussen Archer en Bree.

Geen straf dat er nog 11 delen te lezen zijn in de A sign of love serie. Hopelijk gaan deze allemaal vertaald worden en anders ga ik gewoon de Engelse versies lezen. Ik heb er in ieder geval een nieuwe NA auteur bij. Mocht je benieuwd zijn naar Stilte dan kan je een stukje lezen op de site van Zomer & Keuning.

Wanneer jij ook gek bent van de boeken van Sophie Jackson is dit echt een enorme aanrader om te lezen en zo een nieuwe NA auteur toe te voegen aan je boekenkast.