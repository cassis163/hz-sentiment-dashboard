Op het moment dat Fabian Hightower in Frankrijk tijdens een auto ongeluk komt te overlijden verschijnt hij voor zijn gescheiden levende vader David en zijn moeder Alexa. Dit maakt het voor zijn moeder moeilijk om zijn dood te accepteren. Toch probeert ze haar leven en werk weer op te pakken. Door geluiden 's nachts in huis en vreemde "dromen", voelt ze zich steeds onveiliger in haar huis en nadat ze op haar beeldscherm op het werk de woorden "help mij, moeder" ziet verschijnen, raakt ze er van overtuigd dat Fabian contact met haar zoekt. In haar zoektocht om in contact te raken met Fabian, wordt haar duidelijk dat haar zoon niet was wie ze dacht dat hij was. Nadat ze via een medium contact heeft proberen te leggen met Fabian, raken de ontwikkelingen in een stroomversnelling.
Tijdens het lezen voel je als het ware de spanning opbouwen. De ontknoping geeft geen duidelijkheid in wat het belang is geweest van een aantal hoofdrolspelers in dit verhaal, dat had wat mij betreft wel wat meer uitgebouwd mogen worden. Vandaar mijn 3 sterren.