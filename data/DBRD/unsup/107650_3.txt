Het verhaal begint in het dorpje Keldale waar het onthoofde lichaam gevonden wordt van William Teys. Naast zijn lichaam zit zijn dochter Roberta, en het enige wat ze zegt is "ik heb het gedaan en ik heb er geen spijt van". Of Roberta nu de waarheid spreekt of dat er toch een andere moordenaar in het spel is, moet onderzocht worden door inspecteur Lynley en zijn tegenpool Havers. Na vele omwegen stuiten de inspecteurs op een grof verborgen schandaal en zal niets meer hetzelfde zijn in het vredige dorpje.
Mijn eerste Elizabeth George en ik vond hem een beetje tegenvallen. Kwam erg moeilijk in het verhaal en halverwege moest ik nog steeds nadenken wie nou wie was. Ik vond het verhaal erg langdradig met veel onderwerpen die niets aan het verhaal toevoegden.