Dit is typisch zo'n boek waarvan je er maar ééns in de paar jaar vindt. Het verhaal is origineel, je weet vooraf dat er iets gaat gebeuren... dat er 'gedood' wordt. Dat maakt het erg spannend. Schokkende gebeurtenissen, soms lekker luguber beschreven en verrassende plotwendingen volgen elkaar op. Ondanks de 544 bladzijden had ik het boek erg snel uit...dat was eigenlijk weer jammer. Als je wel eens aan de zuidkust van Frankrijk/Italië en in Monaco geweest bent, dan kun je je nog beter voorstellen waar en hoe het verhaal zich afspeelt. Maar zonder die kennis lukt dat ook heel goed want het verhaal is echt geschreven om verfilmd te worden. Het wordt mooi afgerond (soms blijf je na het lezen van een boek zitten met vragen hoe zou het met die persoon aflopen en hoe zou die uit de strijd zijn gekomen?) en je wordt niet teleurgesteld met een afgeraffeld einde...want dat gebeurt nog wel eens...als de moordenaar maar gepakt wordt, dan is alles ok. Kortom, een echte aanrader voor fans van Crimezone.