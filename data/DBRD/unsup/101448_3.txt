'Sex sells. Dat heeft de 50 tinten grijs serie meer weer duidelijk gemaakt.
Under cover is het tweede deel in de erotische thriller serie ‘G’ en komt chronologisch gezien voor Soixante neuf. Als je van chronologie houdt is het aan te raden dit boek eerst te lezen. Je leert Sanne als hoofdpersoon namelijk beter kennen en kunt gebeurtenissen uit Soixante neuf beter plaatsen. Het hoeft natuurlijk niet. Ook in een andere volgorde is het verhaal goed te volgen.

Agente Sanne Romeijn wordt ingezet om under cover te gaan bij sexlijn ‘Charlie’s Angels’. We gaat aan de slag als webcam girl en het is haar taak om klanten zo lang mogelijk online te houden, terwijl ze op weg zijn naar hun hoogtepunt. Tussen haar werkuren door probeert Romeijn contact te krijgen met haar collega’s die veelal uit Rusland en andere Oost-Europese landen komen. Als ze ontdekt dat een van de meisjes vlak voor haar komst is verdwenen is kan ze het niet laten om de zaak te onderzoeken.

Dit deel beviel me al beter dan voorganger Soixante neuf. De schrijfstijl is prettig en vanaf het moment dat de vermissing van het webcammeisje een het licht komt, wil ik weten wat er met haar gebeurd is. Toch had ook de uitwerking van dit verhaal beter gekund. Deze wordt naar mijn mening wederom afgeraffeld. Jammer, want er zat potentie in. Desondanks blijft het een heerlijk tussendoortje voor een moment van ontspanning.