5 Vriendinnen moeten vluchten als zij proberen 5 kilo witte heroine (gevonden bij een dode vader van 1 van de meiden) aan de man te brengen, en daarbij stuiten op de rechtmatige eigenaar, de vlucht loopt helemaal uit de hand en laat een spoor van dood achter.
Het andere verhaal is die van een gestoorde man die, met niet logische tussenpozen, besluit om, door de jaren heen, een groot aantal mensen om te brengen die toevallig in de buurt zijn.
Deze verhalen komen steeds dichter bij elkaar en zorgen voor een indrukwekkend slot met onverwachte wendingen.

Hoewel ik in het begin moest wennen aan de schrijfstijl, alles wordt beschreven uit een derde persoon, steeds weer belicht vanuit 1 van de hoofdpersonen, werd ik toch wel helemaal in het vreemde verhaal gezogen.
Een bijzonder boeiende knappe en boeiende thriller, waar wel veel doden vallen, maar waar geen politieman aan te pas komt.
Voor mij tot nu toe de beste thriller die ik dit jaar heb gelezen.