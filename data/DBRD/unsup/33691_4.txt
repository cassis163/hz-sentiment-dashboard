Sylvia Witteman is toch wel een heldin in haar genre. Ik schaterlach en schuddebuik wat af tijdens het lezen van haar boeken en columns. Zo ook vond ik dit boek weer heerlijk, en ik ben niet eens moeder!
Laat staan als je moeder bent, dan denk ik dat het een feest van herkenning is, tenminste, als je sommige uitspraken met een korreltje (of kilo) zout neemt! Ik houd van Sylvia, laat dat voorop staan. Ik begrijp dat sommige vrouwen (en mannen! Ja, die helemaal) een gruwelijke hekel aan haar en haar uitspraken hebben, al vraag ik me dan wel weer sterk af hoe het met hun gevoel voor humor zit.

Met plezier gelezen en zeker een aanrader.