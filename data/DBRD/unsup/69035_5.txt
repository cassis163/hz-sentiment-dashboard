Dit alweer derde deel uit de Helen Pendergast serie is een boek dat er zeker weer wezen mag. Het is wel noodzakelijk om eerst Koortsdroom en Weerwraak te lezen. Een boek dat leest als een trein maar uitstappen op het juiste perron is onmogelijk. Vaak zoek ik in een boek een rustpuntje om even met lezen te stoppen, in dit boek zijn die momenten echter niet te vinden, een echte pageturner. Je bent dan ook bijna verplicht om het boek in één ruk uit te lezen. Alle personages uit de voorgaande boeken zijn weer aanwezig, De hoofdpersonage Aloysius Pendergast is weer goed op dreef. Echt een personage dat je niet snel zat bent. Boek na boek weet hij je te boeien. Een beetje een mysterieuze en charmante man, goed in zijn vak als Special FBI agent. De plot zit goed in elkaar en regelmatig wordt je verrast met nieuwe plotwendingen en ontwikkelingen rond Aloysius Pendergast, het kan dan ook niet op. De ontknoping heeft wel wat weg van een ritje in de achtbaan met weer een spannende cliffhanger aan het einde, die je alweer uit doet kijken naar het volgende boek. Kortom, Ik heb van elke pagina genoten, een aanrader dus.