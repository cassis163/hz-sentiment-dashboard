Ik vind Karin Fossum een erg goede schrijfster. Toch heb ik voor dit boek slechts drie sterren over; het is zoals gewoonlijk goed en indringend geschreven, maar langzamerhand wordt het meer van hetzelfde. Het misdrijf, de vermissingen, de wanhoop en het verdriet van de achterblijvers (vaak ouders van een kind), het inkijkje in de psyche van de dader, de onverstoorbare speurzin van Sejer en Skarre. Prachtig, soms zelfs ontroerend, maar een beetje variatie mag wel een keer.