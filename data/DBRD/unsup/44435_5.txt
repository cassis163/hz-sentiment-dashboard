"O God, alstublieft, maak het snel af. Als u er bent, als u er echt bent, alstublieft, doe het snel..." ~ p10.

Wat een gruwelijk goed boek! Wat hou ik toch enorm van dit soort verrassingen in boekvorm. Niks lief, leuk en aardig. Gewoon lekker hard en rauw. Ik hou ervan!!!

"Ik knipperde met mijn ogen tegen de opkomende tranen en hield mijn adem in omdat mijn hart zo tekeer ging." ~ p117.

In Prooi maak je kennis met Evelyn, Evy een jonge meid die Nederland achter zich heeft gelaten en voor haar studie in London woont. Ze huurt een kamer in het huis van Joy McAllen, samen met een groepje andere leeftijdgenoten. Als Evy ontslagen wordt en haar huur niet meer kan betalen, helpt vriendin en huisgenoot Lily-Rose haar via via aan baan als hostess op een plezierjacht. Maar die droombaan blijkt al snel een nachtmerrie wanneer er aan boord een gruwelijke moord wordt gepleegd, en de politie bij Evy op de deur aanklopt. Dit is slecht het begin...
Wauw, gewoon wauw! Ik hou echt van dit soort boeken. Van die verhalen die ineens *BOEM* alles op zn kop zetten. Heerlijk, geen rekening houden met tere zieltjes, maar gewoon lekker rauw op je dak. Is het begin nog rustig en opbouwend, voor je het weet slaat het helemaal om. Dit was mijn eerste boek van Lydia van Houten, maar ik weet nu al dat ik de rest ook gewoon mo√©t hebben en lezen! De manier waarop zij tot in detail kan gaan zonder te veel te vertellen, maar je het toch compleet voor je ziet is echt een kunst opzich. En zo spannend dat je gewoon door wil blijven lezen, dan maar 2 uur later eten. Dit boek MOEST uit!

"Iets in me schreeuwde dat er iets niet klopte, maar mijn lichaam reageerde niet meer." ~ p182.

Absoluut een dikke, vette, welverdiende 5 sterren. Instant fan bij deze van Lydia van Houten, en wil vanaf nu gewoon alles lezen en hebben. Zonder twijfel!