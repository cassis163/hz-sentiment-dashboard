Interessant werkje voor mensen die multiculturalisme en vermenging van culturen een warm hart toedragen. Wat ik zelf fijn vind is dat Kaminer niet politiek correcte onderwerpen aansnijdt maar laat zien dat herkomst en identiteit veel complexer zijn dan aan de oppervlakte lijkt. Hij toont hoe hybride en dynamisch het Berlijn is waarin hij op dat moment leeft. Daarbij schuwt hij trouwens ook niet de schaduwzijde die multiculturalisme tot gevolg heeft.. Ondanks het beperkt aantal bladzijdes per verhaal (2/3) is het zo opgezet dat het voldoende in elkaar overloopt. Soms komen karakters uit het ene verhaaltje ook weer terug in andere verhaaltjes.De vorm heeft een beetje het effect van iemand die steeds anekdotes opdist over zijn eigen leefwereld en daarbij inzoomt op bepaalde politiek-maatschappelijke aspecten die daarmee verbonden zijn.