Wanneer je deel 1 van The Royal-serie hebt gelezen, wíl je natuurlijk weten hoe het verder gaat. Wat gebeurt er met Ella? Wat gebeurt er met Reed? En de meest belangrijke vraag: Hoe zal het verdergaan tussen Ella én Reed?

Deel 1 werd geschreven vanuit de personage van Ella. Deel 2 begint met het verhaal vanuit Reed. Dit zal voor sommige lezers even wennen zijn, maar het went snel. Het voordeel hiervan is ook dat Erin Watt je niet té lang in spanning houdt. Als lezer kom je er snel achter wat het verhaal achter de 'cliffhanger' van deel 1 is. Dit is heel fijn en hierdoor leest het boek lekker weg.
Erin Watt blijft je als lezer bezig houden. Als je het boek weglegt kun je waarschijnlijk nog steeds enkel aan de hoofdpersonages denken. The Royal-familie krijgt veel aandacht in het boek, waardoor je als lezer een echte band krijgt met de personages. En.. de cliffhanger van deel 2 is nóg beter dan die van deel 1! Wanneer je deel 2 koopt, vergeet dan niet om gelijk deel 3 te kopen, want geloof me: je zult níet kunnen wachten.