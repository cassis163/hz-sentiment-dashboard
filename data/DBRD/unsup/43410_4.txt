Geen typisch George verhaal, de moord op de pastoor verzeilt aanvankelijk op de achtergrond en er wordt meer gefocust op de uitdieping van de verschillende personages en wat er allemaal plaatsgrijpt in hun leven. Sage, de pastoor die stierf door een vergiftiging, heeft voor zijn dood nog een gesprek gevoerd met Deborah St James. Hij merkte op dat Jozef ontbreekt op elk schilderij van Da Vinci.

Maanden later is de man dood en is het onderzoek afgesloten. Een ongelukkige toeval van het toedienen van het verkeerde voedsel heeft tot zijn dood geleid. Toch denkt het echtpaar St James dat er meer schuilt achter zijn overlijden.

Lynley wordt erbij geroepen en ontdekt beetje bij beetje dat de man bezig was een schokkende waarheid aan het licht te brengen rond iemand uit het dorpâ€¦

Al bij al een goed boek van George, hoewel de echte spanning soms wel wat ontbrak. De oneindige focus op de personages haalde af en toe de vaart uit het verhaal en sommige stukken waren in mijn ogen ook overbodig om te vernoemen. Toch heeft het einde wel nog veel goed gemaakt.

https://elinevandm.wordpress.com/2019/05/11/de-verdwenen-jozef-van-elizabeth-george-4/