De jongen op de berg heeft best een originele invalshoek. Pierrot, een weeskind uit Parijs wordt via een omweg door zijn tante in Duitsland geadopteerd. Die tante is huishoudster op de Berghof in Berchtesgaden, het buitenverblijf van Hitler. Geleidelijk en onbewust wordt Peter -zijn naam wordt veranderd- geïndoctrineerd met de Nazi-ideologie, niet in minst door de führer zelf. De beschrijving van het veranderende ideeëngoed en gedrag van de jongen is prima. De Duitse leider, daarentegen wordt toch net iets te karikaturaal afgebeeld. De complexe persoonlijkheid van Hitler wordt onvoldoende uitgewerkt. Enkele historische correcte gebeurtenissen (het zinken van de Scharnhorst…) geven aan waar in tijd het verhaal zich op dat ogenblik bevindt. Ook hier wordt een kans gemist om de de deprimerende sfeer in het Duitsland van op het einde van de oorlog te beschrijven. Zonder twijfel is dit boek aangenaam leesvoer. John Boyne kan evenwel beter.