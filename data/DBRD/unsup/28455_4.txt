Met veel plezier ben ik begonnen aan het boek. In het begin wist ik niet wat het gebeuren in Afrika met Marco te maken zou hebben, ik was dan ook in het begin even verward en vroeg me af of ik wel het juiste boek aan het lezen was. Gelukkig was het gevoel snel voorbij.
De introductie van de personages in het boek waren goed. Zeker Marco en de clan waren heel goed omschreven, waardoor ik makkelijk de verhaallijnen kon volgen, maar ook zorgzame gevoelens voor Marco kreeg.

Het boek is zo spannend opgebouwd, dat ik vaak moeite had om het boek weg te leggen. Jussi Adler-Olsen weet de spanning (van het begin tot het eind) er goed in te houden. Het is een absolute aanrader om het boek te lezen. Van de vier boeken die ik van deze serie heb gelezen, staat deze toch zeker op nummer 2!