Het is weer even geleden sinds ik het laatste deel van De Boeken van de Zieners gelezen heb, maar de schrijfstijl van Robin Hobb herken je meteen. Hoewel ik verknocht was aan Fitz en Nachtogen spreekt het verhaal van dit eerste deel van De Boeken van de Levende Schepen me erg aan. Misschien zelfs nog wel meer. Ik vond het heerlijk om te lezen over de schepen van toverhout en Beijerstadse vaarders. De personages zijn boeiend al heb ik dit keer wat minder een uitgesproken favoriet dan bij de vorige serie. Onder andere Wintrow, Althea, Bresker en zelfs piraat Kennit vind ik erg leuk.