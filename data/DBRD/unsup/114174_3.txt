Een boek met Chantal Zwart in de hoofdrol is eigenlijk altijd leuk, maar ook niet meer dan dat. Na de twee eerdere verhalen is het concept ook wel duidelijk. Er gebeurt iets, Chantal gaat volledig op eigen houtje op onderzoek uit en lost het op. As simple as that. Dit verhaal gaat niet anders.
De baas van Chantal wordt overreden en dit wordt afgedaan als een ongeluk. Chantal heeft zo haar twijfels of dit wel echt zo is en gaat op onderzoek uit om de waarheid te achterhalen. Ze duikt in het verleden van haar baas en beetje bij beetje komen omstandigheden naar boven die leiden tot de climax.
Het verhaal leest lekker weg, de schrijfstijl is erg prettig. De spanning wordt geleidelijk opgebouwd en je wilt ook wel graag weten hoe dit uiteindelijk afloopt. Leuk verhaal dat ik met veel plezier heb gelezen.