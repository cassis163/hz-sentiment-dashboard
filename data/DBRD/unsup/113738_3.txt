Ik kan niks over de auteur vertellen, want ze doen er heel geheimzinnig over wie dit geschreven heeft. En dan kijk ik hier en dan blijkt dat de auteur toch bekend is. Apart. Het staat niet in het boek.
Het boek gaat over de mislukte chirurg Martinus Elsenbosch, die het als huisarts op het platteland moet zien te rooien. Daar krijgt hij al snel een bijnaam: Dokter Tinus. Maakt deze stijve, stugge Tinus een kans bij de knappe onderwijzeres Lisa? Hoe verloopt zijn vriendschap met de slungelige agent Ken? Hoe lang handhaaft hij Kim, de brutaalste doktersassistente van het land? En luistert hij naar de wijze raad van zijn lievelingstante Jannie? Kortom: hoe overleeft de nurkse Martinus Elsenbosch het prachtige stadje Woerkum? Naar aanleiding van de populaire serie en met voorwoord van Thom Hoffman, die dokter Tinus speelt.
Ik heb de serie nog niet gezien. Ik lees liever eerst het boek en kijk dan pas de serie. Er zijn 12 hoofdstukken en aan het begin staat in het kort waar het over gaat. Het was wel aardig om te lezen, maar je moet er niet te veel van verwachten. Ik heb toch het tweede deel besteld, want ik ben toch wel nieuwsgierig hoe het verder gaat.