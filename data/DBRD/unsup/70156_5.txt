Auteur: Esther Kreukniet
Beschrijving:
De cover van het boek vind ik niet bijster interessant. Ik zou hem niet gauw oppakken. Ik geef de cover 4 punten.

Michelle van Kempenaarde wordt zonder haar medeweten “uitgehuwelijkt”aan de rijke vrijgezel Lennart Huijbers. Michelle is mooi, jong en nog maagd. Ze trouwt met Lennard en heeft alles wat haar hartje begeerd. Ze runt een goed lopende galerie en Lennard runt het familiebedrijf. Maar wanneer een vroegere schoolvriend van Lennart, Jacob, in hun leven komt, ontdekt Michelle wat echte liefde en passie is. Ze begint een hartstochtelijke affaire met Jacob en neemt ondertussen een oude schoolvriendin aan, Maartje, zodat ze meer tijd heeft voor Jacob.
Michelle denkt dat niemand iets van haar verhouding weet, maar er is toch iemand die haar in de gaten houd en probeert haar uit de weg te ruimen.
Wanneer Michelle wakker wordt uit een droom waarin ze wordt ontvoerd en onder verschrikkelijke omstandigheden wordt vastgehouden blijkt ze in coma te liggen in het ziekenhuis. Ze hoort haar familieleden met haar praten en komt er achter dat haar zo geweldige leventje toch niet zo geweldig was. Langzaam komt ze bij uit haar coma en de waarheid van haar ontvoering en leven komt steeds verder naar boven. Wanneer
Michelle zo ver is opgeknapt dat ze naar huis kan, komt ze in een nieuw huis. Ze kan niet goed praten en zit in een rolstoel. Was dit het allemaal waard?

Beredenering:
Het boek heb ik gelezen omdat ik erg benieuwd was hoe Esther een verhaal kon neer zetten van iemand die in coma ligt en het eigenlijk zelf vertelt.
Wat me erg raakte in het boek was de manier waarop de ontvoerder met Michelle omging. Hoe kan iemand zo met een persoon om springen geen greintje mededogen.
Ook was ik verwonderd over de moeder van Michelle, die wel erg ver ging om haar dochter gelukkig te maken, maar ook al in een eerder stadium van het boek haar eigen leven zelf te regisseren.
Het verhaal was erg boeiend en het plot was tot het einde een verrassing. Hoe het leven van Michelle is begonnen en haar bijna einde had ik niet kunnen vermoeden. Toch komt er ook wel naar voren dat geld niet gelukkig maakt.
Hoe Esther het verhaal van Michelle die in coma ligt neer zet vind ik geweldig. Ik had soms het idee dat ik zelf Michelle was ik leefde zo met haar mee, ik wilde ook uit die coma ontwaken.

Oordeel:
Dit boek is een aanrader en voor mij ook eentje uit mijn top. Ik geef En Passant 5 sterren. Ik heb zo met Michelle mee geleefd terwijl ze in coma lag. Ik vond het zo goed geschreven hoe Michelle haar herinneringen terug vond en achter de waarheid kwam terwijl ze in coma lag. Het plot was voor mij echt tot het laatste een geheim. Wat ik ook erg leuk vond is dat ik de plaatsen waar het verhaal zich afspeelde oa Oostvoorne en Rockanje ken.

Esther diep respect voor de wijze waarop je dit boek hebt geschreven.