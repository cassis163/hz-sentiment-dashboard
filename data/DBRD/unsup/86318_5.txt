Een boek met een hoog wow-gehalte. Spannend verhaal, dat draait om een moord waarna het hoofd van het slachtoffer is achtergelaten op de keukentafel van een rechercheur, David. Samen met het team, waarvan ook zijn halfzus Isabel uitmaakt, gaat hij achter de dader aan. Isabel werkte voorheen ook bij de recherche, maar heeft het politiekorps vaarwel gezegd na een traumatisch incident waar zij niet mee kon omgaan. Tegenwoordig werkt ze als specialist in postmortale zorg. Het slachtoffer blijkt een link met Isabel te hebben. Isabel wordt als freelancer ingehuurd door het rechercheteam waar ook David in zit. Dynamisch verhaal waarbij je telkens een klein stukje wijzer denkt te worden, maar niets is wat het lijkt.
Er is aandacht voor de familieband van David, Isabel en hun zus Lennette. Waarom zijn sommige verhoudingen onderling zo slecht? Wat is er in hun jeugd gebeurd? Daar krijg je als lezer aan het einde, na een wervelende ontknoping, antwoord op. Ik had maar één huh?-momentje, waarin ik iets een beetje raar vond. Maar afgezien daarvan en als boek in zijn geheel vond ik het erg goed. Ik heb ervan genoten en op het puntje van mijn stoel gezeten.