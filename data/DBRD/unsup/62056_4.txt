Als je van koken houdt, is koken voor de keizer een leuk boek om te lezen.
Als Mick veroordeeld wordt tot de Haaibaai, geeft hij het voorstel te koken voor de keizer.
En niet een dag, wel een hele week wilt hij proberen om de onmogelijke taak te volbrengen. De keizer lust namelijk alleen suikerbroodjes. Als Mick iets kookt wat de keizer lust, zal elke gevangene van de witte rots vrij komen. Zo beland Mick in de paleiskeuken. Samen met Kokkie, de oude vrouw die elke dag in de schommelstoel in de keuken zit te mompelen kookt hij, zijn leven hangt er letterlijk vanaf. Mick krijgt ook nog hulp van zijn zusje Lori, en zijn vrienden Pieke en Remo. Samen kiezen ze recepten uit het geheimzinnige reiskookboek. Ook ontmoet Mick Ari, een oude eenzame man, die zich in de heuvels verscholen houdt. De eerste dag gaat alles goed, maar de dagen die volgen brengen stuk voor stuk moeilijkheden met zich mee. Mick weet niet meer wie te vertrouwen is. De gemene soldaten en vooral de Raadsheer vertrouwt hij niet. Zal Mick slagen in zijn opdracht?

Hoe meer je lees, hoe meer raadsels er ontstaan. Want waarom houdt Ari zich schuil?
Wat heeft Kokkie meegemaakt? En waarom wilt Remo zijn ouders niet terug zien als ze van de witte rots komen?
Gelukkig hoef je niet heel het boek te wachten op de antwoorden op deze vragen, telkens wordt er iets opgelost wat het prettig leesbaar maakt. Het is niet te spannend maar ook niet saai. De enige vraag die lang onbeantwoord blijft is of het plan van Mick zal lukken. Of wordt hij toch de haaibaai ingeduwd?

Door het hele boek worden de recepten uitgebreid besproken. Achterin het boek staan de recepten nog eens duidelijk uitgelegd, zodat jij het zelf ook kan maken. Wat vooral leuk aan deze recepten is, is dat er ook een stukje uit het oude geheimzinnige reiskookboek bij staat. Zo leer je ook nog wat over verschillende keukens over de gehele wereld. Maar bijvoorbeeld ook over hoe kruiden eruit zien en hoe je bepaald eten het best kan bereiden. Het is geen kookboek, maar juist door het verhaal om de recepten heen onthoud je de kennis en de recepten beter. Deze extra kookinformatie maakt het verhaal echt af.