Wederom een heerlijk boek om te lezen.
Een mooi vervolg op het debuut Thuis in Portugal maar oh zo gemakkelijk als losstaand verhaal te lezen. Af en toe een kleine terugblik en dat is genoeg voor dit verhaal. We komen meer te weten over hoe het leven nu echt is na die eerste start van Marjolein en Bart. En of ze hun draai hebben kunnen vinden in het heerlijke Portugal.

Ook dit keer is het gemakkelijk jezelf te verplaatsen in het wel en wee van het geÃ«migreerde koppel, daardoor lijkt het net alsof je zelf verblijft in die oude boerderij op de heuvel! Een heerlijk gevoel als je het mij vraagt.

Doordat er mooie ontwikkelingen zijn op allerlei gebied vraagt Een Portugese droom om een vervolg. Ik ben nog lang niet klaar met de avonturen en belevenissen van Marjolein en Bart. En ik hoop dat Marieke dat ook nog niet is.

Een Portugese droom is een prima roman om verslonden te worden buiten onder de parasol of binnen waar het koel en behaaglijk is. Ik zeg: veel leesplezier!