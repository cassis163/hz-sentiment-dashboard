Ilse Kastein en Lennard Henley hebben in hun jeugd vreselijke ervaringen opgedaan en willen wraak op de persoon die hier verantwoordelijk voor was.
Op een dag raken ze beide betrokken bij het Het Conventus Vertitatis. Een genootschap dat staat voor Geluk. De Bloem, een sieraad met magische krachten, valt in verkeerde handen en moet weer "boven tafel" gehaald worden. Dit alles speelt zich af in de bovenwereld. Het verhaal van auteur Rolf Dorint over deze wereld gaat een eigen leven leiden. De dagelijkse realiteit van de onderwereld wordt verweven met de avonturen van de bovenwereld.
In "Recht" komen ook personages voor uit het boek "Bron". Dit boek, in dit verhaal geschreven door Rolf Dorint, speelt een belangrijke rol in hel verhaal van "Recht". Het is echter goed mogelijk om "Recht" te lezen zonder eerst "Bron" gelezen te hebben.
Het is een mooi avontuur om te lezen. Realiteit en fantasy zijn kundig in elkaar verweven. Het is wel een boek waar je je aandacht bij moet houden wil je alles goed kunnen volgen. Zeker de moeite waard om te lezen.