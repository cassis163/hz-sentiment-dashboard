Ik had alleen nog maar de proloog gelezen en ik vond het boek al zó inspirerend! Leuk ook dat ze daar begint met een stukje van haar avontuur waarbij je echt denkt “hoe dan??”. Later in het verhaal komt het stukje nog een keer voorbij, maar dan met de rest van het gebeuren erbij, dan weet je “hoe”.
Je leest in dit verhaal alles over Cheryl’s avontuur op de PCT, al haar ontberingen, haar bijzondere ontmoetingen, haar benauwde momenten en haar geluksmomenten, en daarnaast lees je wat er allemaal in het verleden gebeurd is en hoe ze op dit punt in haar leven terecht is gekomen.
Wild is het ontroerende en onwijs inspirerende waargebeurde verhaal van een ontzettend moedige vrouw. Echt heel bijzonder!
(ik heb de film ook meteen gekeken en vond het mooi gedaan, leuk om een levend beeld bij het verhaal te hebben, maar: het deed het boek geen recht, dat is zoveel kleurrijker, dus lees het verhaal ajb ook!)