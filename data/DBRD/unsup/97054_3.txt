Het verhaal

Het autobiografische verhaal gaat over Mirna. Het is 1987 als er iets vreselijks gebeurt. In het leven heb je vele keuzes, behalve als iemand deze keuze al voor je maakt. Het gebeurde de vader van Mirna. Op een dag belt er iemand aan met snode plannen. Hij nam het leven van haar vader. Mirna is dan nog maar 25 jaar. En hierdoor zonder ouders. Want haar moeder overleed al eerder.

Als Mirna jaren later, in 2011, op een begrafenis van haar oom aanwezig is, maakt iemand een opmerking. Nu ze over de 50 jaar is, beseft ze dat haar vader alweer 25 jaar geleden is overleden. Na deze opmerking blijft het onrustig. Tot voor kort was het onderwerp ( haar vader) een no-go-erea. Een paar jaar later vertelt ze ook haar jongste dochter over het voorval. "Nu ga je zeker over je vader schrijven" zei haar vriendin. Daar zag ze best tegenop. Het was ook erg diep weggestopt. Dan neemt ze een besluit en vraagt het dossier op. Steeds meer herinneringen komen terug. Hoe was de band met haar vader? En wat gebeurde er nu precies, die dag..dat het drama zich voltrok?

De elementen

Cecile Stok neemt ons mee, naar vroeger. Haar jaren met haar ouders. De jaren met haar vader. En de dag dat alles werd verstoord en door elkaar werd gegooid, door snode plannen van een jongeling. In de ik-vorm verteld Cecile over Mirna en Paul. Het zijn niet de echte namen in het boek, vanwege de privacy. Door de herinneringen die kwamen ging er elke keer een nieuw luikje open. Van Paul kreeg Mirna een klein katje. Dan denkt ze opeens terug aan haar vader. Er was een foto met haar vader en een klein poesje erop. Het gaf herkenning en misschien een weemoedig gevoel naar vroeger. God en de mensen om haar heen gaven haar de kracht om door te zetten. Mirna ziet stapje voor stapje de waarheid onder ogen en Paul steunt haar daarbij. Het moet een hele overwinning zijn geweest voor hoofdkarakter Mirna. De kerk, de bijbel en sommige muziekstukken zijn elementen uit het boek waar Mirna naast haar man, steun aan heeft. Verdriet, gemis en diep weggestopte emoties zijn thema's die voorbij komen. Het is een vlot geschreven verhaal met een afgerond einde. Toch bleven een aantal passages in het boek onduidelijk.

Conclusie

Tot zwijgen gebracht is een mooi verhaal op waarheid berust. En met gevoel geschreven. Jarenlang heeft Mirna het verzwegen en er niet over willen praten: het overlijden van haar vader. Dit kwam door een misdrijf. Dan jaren later, door een foute opmerking, gaan er allerlei radertjes draaien. En krijgt Mirna een soort ontwaak-momentje. De opmerking van toen, laat haar niet meer los. Door het zoeken naar de antwoorden die mogelijk de leegte bij Mirna konden vullen, komen er steeds meer zaken boven water. Ook over het misdrijf zelf. Het zal niet meegevallen hebben voor haar, om de politierapporten door te nemen. Maar mogelijk kan het nu een plekje krijgen. En geeft het rust.