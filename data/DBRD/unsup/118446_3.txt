We maken kennis met Jamie Morton, een jongetje van zes die soldaatjes voor zijn verjaardag heeft gekregen. Hij zit hiermee buiten te spelen en ineens valt er een schaduw over hem heen. Het is de nieuwe dominee van het dorpje, Charles Jacobs. Jacobs is geobsedeerd door elektriciteit, en dan met name de "onbekende" elektriciteit. Hij denkt dat hier hiermee mensen kan genezen van allerlei uiteenlopende kwalen. Het start met onschuldige experimentjes, een ontvanger in een televisie monteren, tot een soort halsbandje maken waar een lichte elektrische schok doorheen gaat, waarmee Conny, Jamie's oudere broer zijn stem weer terug krijgt, Dan verongelukken vrouw en zoon van Jacobs en vertrekt hij, gek van verdriet uit het stadje. Jaren later als Jamie volwassen is en verslaafd aan heroïne komt hij Jacobs weer tegen op een kermis. Jacobs zorgt voor hem en geneest hem van zijn verslaving door middel van elektroshock therapie. Weer jaren, en vele genezingen, later, gebeuren er vreemde dingen met de patiënten die 'genezen' zijn door Jacobs en stelt Jamie een onderzoek in naar alle 'ongelukken' die gebeuren. Uiteindelijk wordt er van Jamie verwacht dat hij mee werkt aan het 'ultieme experiment'.
Het verhaal kabelt langzaam voort, je komt veel te weten over hoe het leven van Jamie is verlopen omdat het boek in de 'ik'-vorm wordt verteld. De verhaallijn is niet direct spannend te noemen. Het verhaal op zich wordt mooi verteld en de laatste hoofdstukken zijn dan weer wel spannend in de zin van: je wil graag weten wat het 'ultieme experiment' is en hoe dit afloopt. Verder is de 'spanning' ver te zoeken. De personages worden wel heel mooi uitgewerkt en je kunt je een goed beeld vormen hoe ze zouden zijn. Ook de leefwijze (vroeger en nu) en de omgeving waar ze wonen worden duidelijk uitgelicht. Verder wordt er vrij veel over het geloof gesproken (het gaat tenslotte over dominee Jacobs), wat het voor mij een minder aantrekkelijk boek maakte, omdat ik hier weinig mee heb. Ik ben geen Stephen King-kenner, heb nog maar 1 ander boek van hem gelezen, maar dat was totaal anders geschreven dan dit verhaal wordt weergegeven. Kortom, een leuk , onderhoudend verhaal, maar geen nagelbijter waarbij je op het puntje van je stoel zit omdat het zo gruwelijk of spannend is.