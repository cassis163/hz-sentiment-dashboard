Een zaak van vrouwen, is mijn eerste kennismaking met Peter de Zwaan, maar ook de eerste kennismaking met Jeff Meeks. Is de priv√©detective nu een harde jongen of toch een sociaal bewogen man. Die vraag komt bij mij op naarmate het verhaal vordert.
Een verhaal waarin Meeks wordt meegesleurd door de gebeurtenissen, die ontstaan als hij een foto van Gail Rogers ziet. Met haar heeft hij eens gewerkt en zij is mishandeld en bijna voor dood bij het afval achtergelaten. Niemand weet wie ze is, tot Meeks zich meldt.
Als hij gaat sporen wordt hij zelf ook te grazen genomen; door vrouwen. Inderdaad vrouwen spelen een belangrijke rol. En de waarheid blijft lang onzichtbaar en aan het einde weet je eigenlijk nog steeds niet helemaal wat er nu wel waar is en wat niet. Hoewel sommige dingen wel waar zijn. En dat geld dat rondgepompt wordt, verdwijnt voor een deel in een kluisje bij Meeks en de rest wordt uitgedeeld.

Voor mij is dit boek voldoende reden om nog maar een boek van De Zwaan te gaan lezen.