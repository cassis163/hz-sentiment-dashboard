Hoe meer boeken Dhooge schrijft over zijn alter-ego Somers, hoe beter ze worden. Dit is de vierde in de rij en tot dus ver de beste. Somers komt in contact met de filmwereld op het Internationaal Filmfestival en met Herman Brusselmans. Vooral die laatste zorgt voor enkele memorabele, hilarische scènes. De spanning is in STAR ook helemaal ingehaald door de humor. Moppen en oneliners vliegen je om de oren. Het was niet duidelijk welke richting Dhooge met deze originele reeks wilde uitgaan (vooral na Spookbloem), maar dit is in elk geval de juiste. Bij wijlen echt surrealistisch en absurd! Misschien niet voor de liefhebber van de doorsnee Vlaamse thriller à la Aspe of Deflo, maar zeker voor de fijnproevers! Vijf sterren voor het vierde boek van de schrijver die op mijn persoonlijke lijst op nummer één staat.