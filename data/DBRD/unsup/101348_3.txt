Het boek begint ermee dat café-eigenaar Jan Koopmans berecht wordt voor een taakstraf van 6 weken in een verzorgingstehuis waar hij als kok en techneut aan het werk moet en waar Ageeth Vos directeur van is. Jan zit vol met woede over de oorzaak van de taakstraf, nadat een man zijn café beroofde en er met zijn zuurverdiende geld vandoor ging, is hij hem achterna gegaan en heeft het vervolgens in het gezicht geslagen. Ondertussen zit Jan ermee dat zijn huwelijk niet op rolletjes loopt en zijn vrouw Kyra meer en meer van hem verwijderd lijkt te raken. Dan komt hij in aanraking met de knappe Ageeth, direct bij het zien slaat de vonk over. Maar het kan en mag toch niet denkt Jan bij zichzelf. Gaandeweg probeert hij haar te ontlopen maar dat lukt hem niet. In de gangen van het verzorgingstehuis gonst het van de geruchten want er vinden plotseling heel wat ouderen de dood. Ageeth voelt zich van alle kanten belaagd, ze krijgt bedreigende brieven van een persoon die bezeten van haar lijkt te zijn. Zowel Ageeth als Jan raken steeds meer en meer verstrikt in een web vol intriges en leugens.

Het verhaal steekt goed in elkaar, de spanning blijft alleen wat op de oppervlakte hangen, soms komt er wat vaart in het verhaal en vervolgens zakt het plots ook weer af. Daarnaast is het een voorspelbaar verhaal en zitten er stukken tussen dat het verhaal te langdradig wordt. Ik heb soms moeite gehad verder te lezen maar ondanks dit heb ik wel genoten van het verhaal.Personages zijn goed uitgediept en je leeft ook echt met hun mee. Ondanks de titel Zielsverwanten mis ik de echte passie en aantrekkingskracht tussen Ageeth en Jan.