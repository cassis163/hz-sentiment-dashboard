Eind 2017 schrijft Remco Campert een brief aan zijn vriend Kees van Kooten om.hem uit te nodigen voor een briefwisseling. Deze uitnodiging wordt gelukkig aangenomen.

De briefwisseling leest erg makkelijk weg, zo makkelijk dat je bijna vergeet dat zelfs deze korte brieven met grote vakkundigheid zijn geschreven.

Ondanks dat beide heren op leeftijd zijn is er een duidelijk verschil tussen de 77-jarige Kees van Kooten en de 89 jarige Remco Campert. Campert benoemt dat mooi als hij zegt dat Kees van Kooten nog veel buitenwereld heeft terwijl hij alleen nog binnenwereld heeft.

Ondanks dat Remco Campert veel met de dood en de oorlog bezig is wordt het nergens zwaar. Beide mannen hebben de kunst van het genieten van onze soms idiote wereld, Wat ze dan weer heel raak op papier krijgen.

Een groot plezier om te lezen en maakt een beetje jaloers.