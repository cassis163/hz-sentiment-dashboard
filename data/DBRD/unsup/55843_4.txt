Het is haar droom: wonen en werken in Londen, als meisje uit Somerset niet zo eenvoudig, maar het lukt Katie, of Cat zoals ze zichzelf noemt. Een baantje als research medewerkster, anderhalf uur reistijd door Londen en een kreng van een baas, alles heeft ze ervoor over. Maar als ze totaal onverwacht wordt ontslagen, zit er niets anders op dan terug te keren naar Somerset.
Haar vader is daar net begonnen met een glamping en kan haar hulp goed gebruiken.
Dan komt er een gast waar Katie niet op zit te wachten, maar waar ze maar wat graag op wraak wil nemen..

Na de chaos van de Shopaholic boeken, laat Kinsella zich hier van een wat serieuzere kant zien. Het verhaal heeft net zoveel vaart en humor als haar eerdere boeken, maar het hoofdpersoon Katie is heel wat stabieler en dan komt het boek ten goede.
Katie is een sympathiek persoontje, en in het eerste deel van het boek krijg je medelijden met haar. Ze doet zo haar best en het is het allemaal net niet.
In het tweede deel van het boek komt ze pas echt tot haar recht en daar zit ook veel humor in.

En het boek sluit als een echte feelgoodroman, niet zoetsappig maar een reÃ«el goed opgebouwd verhaal met leuke twists en veel humor.