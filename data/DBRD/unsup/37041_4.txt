Leia is inmiddels zestien en heeft al veel geleerd over hoe je voor jezelf moet zorgen. In haar dorpje is het normaal dat de kinderen dat al vroeg leren. Samen met hen woont ze in een groot landhuis in een bosrijk gebied.

Hun leider Sol heeft vaak rare ideeÃ«n. Leia twijfelt daardoor steeds meer of de manier waarop ze nu leven misschien niet gewoon anders kan. Steeds vaker betrapt ze zichzelf erop hoe het zou zijn om aan de andere kant van de Muur te leven. Een enorme Muur verdeelt het eiland in twee. En van de verhalen die verteld worden over de Dwazen, zoals zij de mensen aan de andere kant noemen, wordt ze alleen maar nieuwsgieriger.

Ondertussen worstelt Walt aan de Dwazenkant van de Muur, met zijn eigen problemen. Hij woont thuis bij zijn vader en van iedereen in het dorp wordt verwacht de tempel die er ligt regelmatig te bezoeken.

Ook hij is erg nieuwsgierig naar wat er zich aan de andere kant van de Muur allemaal afspeelt. Wanneer hij de stoute schoenen aantrekt en een kijkje gaat nemen ontmoet hij Leia en ineens lijken hun werelden niet zo anders als ze verwacht hadden.

Ik was aangenaam verrast dat ik de kans kreeg om dit boek van Jen Minkman te lezen. Ik heb haar andere boek, Het Laatste Licht, wel op mijn verlanglijstje staan maar nog niet gelezen.

Om te beginnen vind ik de cover erg mooi en nodigt je meteen uit om het boek te gaan lezen, doordat het er zo mysterieus uitziet. Jen heeft gekozen om vanuit het perspectief van Leia en van Walt te schrijven. Dat vond ik bij dit boek erg fijn, als lezer ben je namelijk ook erg nieuwsgierig naar de andere kant van de Muur en door de verhalen van beide te lezen leer je steeds meer over de mensen die er wonen. Je leest eigenlijk twee kanten van een verhaal wat uiteindelijk bij elkaar uitkomen.

Het is een origineel verhaal met grappige momenten. De personages zijn goed uitgewerkt en door de manier van schrijven kon ik mij goed inleven.

Ik heb genoten van het verhaal en als er een vervolg komt van dit verhaal dan wil ik het erg lezen!

Heerlijk verhaal over twee verschillende werelden en een wending die je alleen in boeken leest!