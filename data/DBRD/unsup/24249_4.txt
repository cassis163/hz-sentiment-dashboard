"Voor hen die we onderweg verloren"

Marieke Nijkamp (30 jaar) is een Twentse schrijver van romans voor young adults. Ze is een dromer, globetrotter en verhalenverteller Haar 1e boek "54 Minuten"bereikte een nummer 1 positie in Amerika.

Het verhaal speelt zich af in Lost Creek, Alaska

Corey & Kyra zijn beide 17 jaar en dikke hartsvriendinnen. Samen groeien ze op in de afgelegen en besloten gemeenschap van Lost Creek. Een oud mijnstadje in het koude Alaska. Totdat de moeder van Corey elders kan gaan werken en ze gaan verhuizen naar Winniped. Niets blijft bij het oude. De vriendinnen nemen afscheid en beloven elkaar plechtig om contact te houden. Dan 7 maanden later, als Corey net besloten heeft om terug te gaan naar Lost Creek, hoort ze dat Kyra is overleden. Ze is gevonden onder het ijs. Corey kan het maar niet geloven, pakt haar spullen en vertrekt naar Lost Creek. Maar niets bleef ook bij het oude..in het mijnersstadje.

De elementen zijn ijskoud, grillig en mysterieus

De cover is werkelijk prachtig, met kleine ijssterretjes die schitteren. Met de titel nodigt het zeker uit en maakt tegelijk nieuwsgierig. Het rode handschoentje geeft ook wat spanning aan. De schrijfstijl is in de ik-vorm lezen we over Corey en haar zoektocht naar Kyra. Tevens zijn er stukken uit het verleden en ook brieven van Kyra. Deze vertelperspectieven maken het verhaal heel bijzonder en ook mysterieus. Corey vertrekt naar Lost. De piloot die haar daar afzet, zegt tegen haar: "Wees voorzichtig in Lost Creek. Er gebeuren soms vreemde dingen". Dat is ook een van de elementen uit dit boek. Mystiek en griezelige mysterie houden je als lezer aan het boek gekluisterd. Thema's als Liefde & verdriet, teleurstelling en de gedragsstoornis van Kyra komen voorbij. Neem daarbij een dosis kou , die aanwezig is in deze streek van Alaska en er alle ingrediÃ«nten zijn er voor een spannend verhaal. Wat bezielde Kyra, wat bezielde haar? Corey kan er haar vinger maar niet op leggen. En wat gaat er om in het hoofd van Corey? Dat alles wordt heel goed beschreven door auteur Marieke Nijkamp. Zij heeft hier veel talent voor en dat is zeker te voelen in dit mooie spannende boek.

Conclusie

De voor mij onbekende Marieke Nijkamp heeft een bijzonder en mysterieus boek neergezet. Tijdens het lezen deed het denken aan de film The Wicker Man. Met Nicolas Cage. Waarbij het op een bepaalde manier afloopt met Cage. Een echte aanrader voor mysterie en griezeligheden. Maar dan nu The people versus Corey. Het is een echte YA, maar ook lezers buiten deze doelgroep zal het boek in zijn greep houden. Al is het geen thriller, wordt er toch een soort griezel en spanning opgebouwd. Het lijkt erop..dat er alleen maar vragen zijn en geen antwoorden komen en dus geen voldoening. Maar toch aan het einde komt er nog een konijn uit een hoed. Waardoor de lezer het boek met een zucht zal dichtslaan.

Gewaardeerd op 4 Birdy-Sterren.

Hartelijke groeten,
Annette Overvoorde, Birdy's Boeken
https://birdysboeken.blogspot.nl/2018/01/marieke-nijkamp-voor-ik-je-loslaat.html

**Een kijkje op mijn blog is altijd leuk. Deze tekst overnemen mag echter niet.