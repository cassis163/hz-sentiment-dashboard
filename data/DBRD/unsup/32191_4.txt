Een mooi doch heftig verhaal over de oprechte en onvoorwaardelijke vriendschap tussen 2 tieners die ondanks het feit dat hen een dramatische gebeurtenis boven het hoofd hangt, de zeer korte tijd die nog rest, intensief gebruiken om het (bijna) onmogelijke te realiseren. Er hangt een voortdurende spanning doorheen het verhaal omwille van het onvermijdelijke noodlot. Het is even slikken als een onverwachte wending in de loop van het verhaal zich voordoet.

Het boek zit boordevol wijze levenslessen en mooie (songtext) quotes aan het begin van elke dag/elk nieuw boekdeel. De hechte (niet-romantische) relatie tussen Sam en Jasper wordt naar mijn mening wel net iets te veel in de verf gezet.

Je voelt duidelijk dat de auteur zelf al een en ander meegemaakt heeft in haar leven. Enkel iemand die zelf gelijkaardige dramatische gebeurtenissen heeft meegemaakt kan zo een gevoelig verhaal neerzetten. De songs die tijdens de talentenjacht aan bod komen, geven perfect de sfeer van het verhaal weer.

Het genre Young Adult lag mij voordien niet zo wegens een paar tegenvallende boeken, maar Hart-Slag vond ik wel een prachtig boek dat mij als iets minder Young Adult toch zeker kon boeien.