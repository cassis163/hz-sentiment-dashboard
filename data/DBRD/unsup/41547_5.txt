Wat had ik al uitgekeken naar dit boek en zoals alle andere boeken van Michael Berg heeft ook dit boek me zeker weer niet teleurgesteld.
Met “ Het meisje op de weg “ heeft Michael Berg een spannende thriller geschreven die me vanaf het begin in de greep hield.

Hoofdpersoon is psychologe Anne Givernaud die, nadat ze bij haar man Nicolas is weggegaan, met haar vriend Guido en hond Basco een gelukkig leventje leidt in een frans dorpje.
Als ze op een avond thuis komt ligt er een meisje op de weg, samen met Guido nemen ze haar mee naar binnen en besluiten het meisje een nacht bij hen te laten doorbrengen. Het meisje vertelt ,als ze bij kennis is gekomen, dat ze onderweg was naar haar tante, de volgende dag zal ze daar ook heen vertrekken.
Als het meisje naar bed is gegaan maken Anne en Guido er nog een gezellige avond van.

Als Anne de volgende dag laat wakker wordt zijn Guido, het meisje en de hond verdwenen.
Het is een enorme ravage in het huis en alles is overhoop gehaald.
Anne krijgt geen antwoord op telefoontjes en smsjes van Guido en dan besluit ze hem als vermist op te geven.
Maar zelf gaat ze ook op onderzoek uit en langzaam maar zeker komt Anne steeds meer te weten over het verleden van Guido.
Wat wist ze weinig over hem...maar ze wil er gewoon achter komen waarom Guido zoveel dingen voor haar verzwegen heeft.
Ondanks alles wat er is gebeurd houdt ze nog steeds van hem.
Je wilt echt graag te weten komen wat voor een persoon Guido eigenlijk is.

In het boek wisselen heden en verleden elkaar af en de spanning loopt op, je moet gewoon verder lezen en wilt weten hoe het nu allemaal in elkaar zit.
Steeds meer zaken worden er duidelijk, over Guido én over het meisje…
We krijgen nog een rondleiding door een stukje België en het Nederlandse Limburg en ja je komt zelfs in een carnavalsoptocht terecht!
En dan gebeuren er de nodige dingen en komt alles in een stroomversnelling terecht.

Het is een boeiend, intrigerend en spannend verhaal, de karakters worden goed neergezet en ik heb weer erg genoten van dit boek.