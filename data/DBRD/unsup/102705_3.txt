Wat was ik enthousiast en opgewonden dat ik dit boek mocht lezen en over mocht discussiëren voor de Hebban Young Adult leesclub. Ik had nog nooit iets van John Green gelezen, hoorde allemaal positieve geluiden én het boek was ook nog verfilmd, win-win dacht ik.

Toen ik het boek voor het eerst bekeek, was ik meteen nieuwsgierig en begon vrijwel direct met lezen. Een omschrijving die niets weggeeft maar je wel onwijs benieuwd naar de hoofdpersonen maakt.

Het verhaal begon meteen goed met een opmerkelijke ontdekking, bedacht dat dit super spannend ging worden en dat de speurtocht wat achter op het boek beschreven stond hiermee van doen had, maar dat had ik mis. Hoe verder ik in het boek kwam hoe gefrustreerder ik werd.

Bij tijden wou ik het boek echt wegleggen omdat ik er niet doorkwam, vond ik de personages iritant, maar wou toch doorlezen omdat ik dacht straks word het beter en spannender, dat staat ook op de achterzijde van de cover, het heeft nota bene een thriller award gewonnen! Alleen heb ik dat niet gevoelt, jammer!

Ik kon me helemaal niet in de hoofdpersonen vinden, vond Margo een aandachttrekker en Q een beetje een nerd. De vriendschappen die Q en Margo hebben daarentegen vond ik wel mooi beschreven, hoewel ik Ben een opschepper vond was ik helemaal fan van Radar, met zijn ouders met zwarte kerstmannenverzameling....

Ik denk dat ik niet vlug weer een John Green boek oppak en weet ook vrijwel zeker dat ik de film zeker niet in de bioscoop ga bekijken. De film wil ik zeker wel zien om te bekijken hoe ze het verhaal hebben opgepakt en verwerkt en hoe Q en M er als "echte" personen uitzien. Ik hoop dat de film meer indruk maakt.

Omdat ik terwijl ik dit boek aan het lezen was allemaal berichten ontving en las over hoe geweldig mensen dit boek wel niet vonden en dat ze het wederom een knaller van een Green boek vonden, heb ik, omdat ik dacht dat het misschien aan de vertaling zou kunnen liggen het engelse boek aangeschaft en het boek opnieuw in het engels begonnen met lezen, echter kwam ik tot dezelfde conclusie, ik miste de spanning en dat er dieper word ingegaan op personages of feiten. Wat ik wel heel goed vond was de vertaling van het engels naar het nederlands, knap gedaan.

Dat het verhaal en de personages zo voorspelbaar waren, stoorde me het meest. Het had allemaal wat origineler gemogen, de potentie was er zeker ik geef daarom dit boek 2,5 ster.