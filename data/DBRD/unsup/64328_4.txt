Deze reactie bevat spoilers, selecteer de tekst om de spoilers te lezen. Wat een heerlijk boek! Het heeft humor, is vlot geschreven, ook romantiek komt aan bod, en het heeft ook nog een beetje diepgang. De hoofdpersoon, Grace, is ronduit geweldig! Kortom een ideaal boek met dit heerlijke weer (glaasje wijn in de hand ).
Vooral de laatste paar zinnen maakte indruk op me. Wellicht omdat een poosje geleden een excollega het ook al zo goed wist te verwoorden met de wijze woorden ´Linda, niet alleen je vakanties dienen leuk te zijn´...

´De meeste mensen lopen hun hele leven mis. Leven is niet dat je boven op een berg naar de zonsondergang staat te kijken. Leven is niet wachten voor het altaar of het moment waarop je kind wordt geboren of die keer dat je in diep water zwom en er een dolfijn naast je opdook. Dat zijn fragmenten. Tien of twaalf zandkorrels verspreid over je hele bestaan. Dat is niet leven. Leven is je tanden poetsen of een boterham maken of naar het nieuws kijken of op de bus wachten. Of wandelen. Elke dag gebeuren er duizenden kleine dingen en als je niet uitkijkt, als je niet oplet, als je ze niet vastlegt en telt, zou je het kunnen mislopen. Je zou je hele leven kunnen mislopen.´