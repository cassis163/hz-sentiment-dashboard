De 19-jarige studente Kyra bijt zich vast in het onderzoek naar de moord op één van haar docenten. Zijn lichaam werd gevonden door Kyra’s broer Jarno. Wat volgt is een verhaal doorspekt met toevalligheden die het verhaal op de rails moeten houden. Het maakt Galgenveld tot een ietwat ongeloofwaardige, maar wel onderhoudende thriller. Het heeft me enkele ontspannende uurtjes bezorgd, maar heeft me niet volledig kunnen overtuigen.

Als ik dit boek door de slordigheden en schoonheidsfoutjes amateuristisch vind overkomen, ben ik dan meedogenloos?
Als ik het er niet helemaal mee eens ben dat Isa Maron zich met dit boek schaart tot de top der Nederlandse thrillerauteurs, ben ik dan meedogenloos?
Als ik de Schotse verhaallijn met open einde onvoldoende vind om de volgende 3 delen van deze reeks te lezen, ben ik dan meedogenloos?
Het zij dan maar zo, het is niet anders.