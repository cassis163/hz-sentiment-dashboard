Ken Follett is een schrijver die al aardig wat boeken op zijn naam heeft zijn. Sneeuwjacht is het eerste boek dat ik van hem gelezen heb. Het verhaal speelt zich af in winters Schotland. Uit een farmaceutisch bedrijf wordt, ondanks de strenge beveiliging, een dodelijk virus gestolen.

Toni Gallo, verantwoordelijk voor de beveiliging, gaat op jacht naar de criminelen. Vanwege een plotseling opkomende sneeuwstorm wordt haar dit ernstig bemoeilijkt. Ze maakt zich zorgen om het gestolen virus dat een regelrechte ramp met dodelijk gevolg kan veroorzaken, maar ook om haar carri√®re.

Sneeuwjacht begint nog redelijk rustig, waarbij de familie Oxenford (Stanley Oxenford is de oprichter en directeur van het bedrijf) uitgebreid wordt voorgesteld. Vanaf het moment dat het virus wordt gestolen komt er steeds meer vaart in het boek en begint de spanning toe te nemen.

Met die spanning neemt ook de actie toe. Een combinatie die ervoor zorgt dat de aandacht van de lezer niet afneemt. Ik vond Sneeuwjacht een boeiend boek dat ik met plezier heb uitgelezen. Het enige minpuntje vond ik de laatste pagina's van het boek. Deze vond ik wat goedkoop. Maar dat weegt niet op tegen het feit dat het boek een aanrader is voor de liefhebber van actie en spanning.