Hoe is het om te leven in een groot gezin? Anita Terpstra beschrijft een tweetal gezinnen (bestaande uit 14 resp. 7 personen) vanuit het perspectief van de gezinsleden zelf. Daaruit blijkt duidelijk hoe verschillend de beleving kan zijn van gezinsleden, zelfs in dezelfde periode. Terugkijkend beseffen wij ons dat wij van veel dingen niet meer precies weten wat er is gebeurd en hoe verschillend de gezinsleden die gebeurtenissen hebben beleefd.
In 18 verhalen maken wij kennis met leden van de familie Borger en Terpstra. Tussen die kijkjes in het familieleven geeft Anita algemene informatie over invloeden uit die periode op het gezinsleven, zoals kerk, mode, zorg en onderwijs.

De verhalen geven een beeld van het gezinsleven in de jaren na de 2e wereldoorlog, waarin de wederopbouw een belangrijke rol speelde. Of deze verhalen representatief zijn voor het gezinsleven van grote families in die periode is de vraag. Het gebied (Hallum), de sociale omstandigheden (beroepen in de veelal agrarische sector) en de daar heersende (relatieve) armoede kleurt de verhalen, die voor een deel niet hoeven op te gaan voor grote gezinnen in het westen van het land in bijvoorbeeld het midden en kleinbedrijf.
Gelukkig zit er voor iedereen genoeg herkenbaars in de verhalen, zoals de vernoemingstraditie, het voeren van een huishouding en de invloed van de kerk op het gezinsleven. Kortom leuk om te lezen met veel O jaâ€™s, dat kan ik mij nog wel herinneren