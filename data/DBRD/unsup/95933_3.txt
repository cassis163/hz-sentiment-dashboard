De echtgenoot van Laurie wordt voor de ogen van haar zoontje vermoord en de dader wordt nooit gepakt. Vijf jaar later heeft Laurie een baan als tv-producent. Maar ze kan de moord niet loslaten en ze begint een nieuw tv-programma over cold case-zaken. Lauries eerste aflevering gaat over een rijke dame die werd vermoord toen haar dochter en drie vriendinnen bij haar logeerden. Nu keren de volwassenen vrouwen terug naar de plaats van het misdrijf om voor eens en altijd hun onschuld te bewijzen. Maar zijn ze wel zo onschuldig?

Dit is mijn tweede boek van deze schrijfster. Toch een beetje aan haar stijl gewend geraakt. Veel personages en verhalen die door elkaar lopen. In dit geval zelfs het verleden erbij en uiteindelijk komen deze samen.
Het bijzondere is wel dat ik me niet echt kon hechten aan bepaalde personen en dat heb ik meestal graag. Maar het boek toch uit wilde lezen omdat het blijft boeien en heel prettig leest met over het algemeen korte hoofdstukken.