Dit is in principe het verhaal van de beginjaren van Abel, maar je zou het ook het verhaal van Dina kunnen noemen, zijn moeder want dat is waar het allemaal mee begint.
Dina vlucht schaamtevol weg uit haar logeeradres (Lieuwe haar man zit in het leger) als zij haar hospita naakt aantreft, ze kiest een weg naar Amsterdam, maar wordt van het bezoek aan haar broer ook niet gelukkig.
Uiteindelijk belandt ze in Zeeland waar haar roots liggen en daar vestigt ze zich en sticht een gezin, daarna volgt een reis door de beginjaren van Abel, de gewaarwordingen van de omgevingen, van de gebeurtenissen rond het huwelijk van zijn ouders, en zijn toenemende belangstelling voor het vrouwelijke geslacht, dat in deze fase nog niet veel voorstelt.

Het was voor mij een aaneenschakeling van herinneringen aan hoe het vroeger was, dingen die nu niet meer bestaan maar vroeger de orde van de dag was, ik heb zeker genoten van het boek al zal het voor sommige mensen wat oubollig overkomen.