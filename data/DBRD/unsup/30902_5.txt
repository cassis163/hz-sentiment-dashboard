Wat zit er heerlijk veel humor in dit boek! Ik heb zo fijn zitten grinniken om van alles, echt genieten!! En daarnaast is het een lekker spannend avontuur! Tomas besluit het geheim toch te delen met zijn beste vrienden, maar die willen dan natuurlijk ook allemaal een draakje… Lukt het Tomas om er meer te ‘kweken’? En hoe lang blijft dit geheim echt geheim? Voorlopig lukt het! Of toch niet?

Dit is echt een boek om in één ruk uit te lezen. En na het lezen van dit heerlijke verhaal wil je inderdaad maar één ding: ook zo’n draakje als Fikkie! Ok, en nog een ding: meer!! Gelukkig verschijnt in oktober al het tweede deel uit deze serie. En wat ben ik benieuwd hoe ze dit verhaal op tv gaan overbrengen! Aftellen…