In het museum is het debuut van Joost van Driel, een boek met een van de meest uitnodigende beginzinnen die ik ooit heb gelezen.

- Nooit had David Schijndels durven hopen dat hij in een dinosaurus zou veranderen.-

In het museum is een verhaal waarin het gezin van de kleine David centraal staat. De vader heeft een kleding zaak en weet de overhemden goed verkopen. David helpt hem vaak. De moeder van David heeft een passieve rol. Dat ze eenmaal per maand nogal gek doet (en is?), waarna ze weer normaal functioneert, is een van de weinige dingen die je over haar komt te weten.
De vader gaat vaak op stap en neemt David mee. Wat die vader precies doet blijft onduidelijk, maar dat David alleen mee is om het anders te doen lijken, blijkt als de vader David keer op keer in het museum achterlaat.

Het museum is de basis voor een boek welke zich grotendeels afspeelt in dat museum. Een veilige plek voor David, waar hij door de vele en lange bezoekjes alles weet te staan en alles over de museumstukken weet. Vooral de dino's hebben zijn aandacht.

Het is in een prettige stijl geschreven, gezien vanuit het oogpunt van David. Het is een soort terugblik van een paar jaar, waarin David als jongetje van zes zijn vader adoreert, maar naarmate hij ouder wordt ziet dat zijn vader niet is wat hij dacht.

Voor David zit er maar een ding op, hij moet zich zelf redden, en vlucht. De manier waarop is op zijn zachtst gezegd bijzonder te noemen.