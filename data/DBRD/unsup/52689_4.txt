Over het boek.

De dochter van Kari Lise Wetre, politica van de Kristelig Folkeparti, Annette genaamd heeft zich aangesloten bij een sekte, Guds Lis oftewel God’s licht.
Het tehuis van de sekte, een grote boerderij , wordt overvallen. Er vallen vijf dodelijke slachtoffer. Het vreemde is dat de overige leden van de aardbodem verdwenen lijken.
Fredrik Beier, hoofdinspecteur van politie, 48 jaar, gescheiden van Alice wordt op de zaak gezet samen met zijn partner Andreas Figueras.
Het is niet zo gemakkelijk om vat te krijgen op de zaak voor Beier en Figuaeras, ook al omdat binnen de politie flink met de ellebogen gewerkt wordt om zo hoog mogelijk op de apenrots terecht te komen.
Er liggen lijnen naar 1936 en 1943, die allemaal te maken hebben met de Weense Broederschap, een clubje wetenschappers die in 1936 een soort verbond sluiten. Maar ook lijntjes naar de politieke situatie in Noorwegen en veiligheids- en informatiediensten, die geweld legaliseren. Maar wel in het geheim.
Daarnaast lopen ook wat relationele lijntjes en niet te vergeten het gedraai binnen de politiek.
Deze veelheid aan verhaallijnen, ook nog eens spelend in verschillende tijdvakken, met vele figuranten maakt dat de lezer goed moet opletten. Zeker in het begin.

In de loop van het verhaal, als er wat meer informatie los komt, ligt het voor de hand dat de lezer anders gaat denken over een heleboel zaken. Bovendien vallen een groot aantal gebeurtenissen mooi op hun plaats

Conclusie
Een zeer goed debuut, spannend, een inventief plot met vele verhaallijnen. Verwacht weinig tot geen psychologische diepgang mbt de hoofdpersonen.
In dit eerste deel van de trilogie worden vele zaken nog niet afgerond, dat is teveel gevraagd. Een vergelijking met de trilogie aller trilogieën, de Milenniumtrilogie, is in het geheel niet aan de orde.
Boeiend.


**** sterren