Verslaafd – Mons Kallentoft, Markus Lutteman

Over de schrijvers:
Mons Kallentoft (1968) groeide op in de provinciestad Linköping. Zijn thrillers verschijnen over de hele wereld en in zijn thuisland Zweden verkocht hij al miljoenen boeken. De Hercules-serie schreef hij samen met Markus Lutteman.

Achterflap:
De Stockholmse politie stuit op een mysterieuze cultus: welgestelde jongeren komen in het geheim samen om hedonistische rituelen uit te voeren. Elke bijeenkomst eindigt even bloederig, in massale zelfmoord. Maar één detective is in staat deze gruwelijke zaak te doorgronden: Zack Harris.
Vol overgave stort hij zich op de case, met als enige aanwijzing kleine, roze bambipillen. De pillen leiden Zack naar een circuit waar hij bekender mee is dan hij zou willen. Het wordt een strijd op leven en dood in een meedogenloos spel van geweld, verraad en wraak.
Mijn mening:
Verslaafd heeft een pakkende cover waarbij een meisje met felgroene ogen je aankijkt. Ze heeft een pilletje op haar tong liggen, en daar draait het in dit verhaal om.
Het midzomer feest eindigt in een onvergetelijk drama, vier jongeren overlijden en een vijfde is spoorloos verdwenen. Zack Herry, 28 jaar, rechercheur met een beladen verleden is nadat hij door een diep dal is gegaan weer terug aan het werk.
De zaak van de jongeren is voor hem zeer confronterend, hij is bekend in de onderwereld maar ook voor Zack is dit een drama wat hij niet kan verklaren.
Samen met zijn team, wat bestaat uit Deniz, Rudolf, Sandra en hun baas Douglas ga ik op jacht naar de verstrekker van de pillen.
Continu heb ik het gevoel dat ik met Zack meereis, alles wat hij doet maak je van dichtbij mee, dit gebeurt 24u per dag, wat dus betekent dat ik getuige ben van zowel zijn werkactiviteiten als zijn privéleven. Zack heeft veel momenten waarop hij het erg zwaar heeft, het is soms schrijnend, ik leef enorm met hem mee. Buiten dat is het ook een top rechercheur die kostte wat kost een zaak opgelost wil hebben, gaat hiervoor door het vuur.
ik kijk mee in zijn gedachten en voel de emoties die hij toelaat, maar waar hij vaak ook tegen vecht.
Verslaafd is het derde deel van een serie, dit is tijdens het lezen geen belemmering, er zijn met regelmaat terugblikken naar het verleden waardoor je een goed beeld krijgt van de achtergrond van de hoofdpersonen. Elk teamlid heeft een rugzakje.
Ik vind het jammer dat ik Zack nu pas heb ontmoet, voel zijn verleden toch een beetje als een gemis, had hem graag een paar jaar eerder leren kennen. Ik heb mezelf tekort gedaan door de eerste twee delen over te slaan, maar dat is puur persoonlijk. Teruglezen doe ik niet omdat ik dan al weet hoe het de hoofdpersonen vergaat.
Mijn kennismaking met Kallentoft en Lutteman is echter wel dermate positief dat ik vanaf nu elk volgend boek zal lezen, dat staat als een paal boven water. Ik ben nu in de trein gestapt en blijf zitten tot het einde.
Verslaafd is een psychologische thriller met een goede verhaallijn en bijzondere hoofdpersonen, de plot doet mij nu al hals rijkend uitkijken naar een vervolg, ben heel benieuwd hoe ieders leven verder zal gaan.

Schrijfstijl: *****
Psychologie: *****
Spanning: ****
Originaliteit: ****
Plot: ****
Leesplezier: *****
Verslaafd krijgt van mij 4,5 ster.
Bianca