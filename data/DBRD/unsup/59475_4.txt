Van Uitgeverij Atlas Contact mocht ik dit boek lezen en recenseren. Ik wil ze daar hartelijk voor danken.
Ik heb heel erg genoten van het boek. Het boek laat je inderdaad anders naar de media kijken en je beseft dat je misschien vroeger ook wel voor de gek werd gehouden, dat toen ook niet altijd alles waar was wat er in de media kwam. Je gaat je afvragen hoe de columnisten en journalisten dat toen vonden. Dat nieuws feitelijk niet altijd waar wass, ook al denk je geen roddelkrant te lezen.
Je krijgt een mooi inkijkje in de krantenwereld, maar ook in de horlogewereld. Hoe het daar aan toe gaat, hoe columnisten soms ook met hun twijfels zitten, soms niet weten wat ze moeten schrijven, maar dan als een pitbull zich vast grijpen als ze iets hebben waar ze over willen schrijven. Je ziet hoe ze soms moeten dealen met de waarheid of het (gedeeltelijk) verdraaien om bepaalde mensen te beschermen.
Je snapt de premier beter waarom hij soms dingen anders naar buiten brengt dan de werkelijkheid. Wil hiermee niet zeggen dat dat goed of fout is, dat laat ik in het midden.
Toch vond ik bepaalde dingen, zoals bijvoorbeeld dat de zus van Masser de spindoctor is van de premier, ongeloofwaardig. Het lijkt mij dat dat in het echt niet zou kunnen als je een broer hebt die een 'gevreesde' columnist is, die de premier af en toe onderuit haalt. Anderzijds is dat ook weer niet storend, want het is ook wel weer een mooie aanvulling en later in het verhaal wordt het daardoor alleen maar leuker.
Ik moest soms ook wel lachen, vooral om een bepaald stukje. Zal niet teveel verklappen, maar het is iets met een hond en de krant. Meer zeg ik niet. Ik lag in ieder geval in een deuk.
Mijn complimenten overigens aan de auteur dat hij 'op Urk' schreef en niet 'in Urk' zoals velen die niet van Urk komen of geen Urkers kennen trachten te doen. Hij heeft zich ook goed ingelezen hoe de Urkers zijn, het beeld klopt.