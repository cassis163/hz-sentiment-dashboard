Vogelvrij is echt één van die boeken die je moet hebben gelezen wanneer je van fantasie en magie houd. Kellen wordt bijna 16, wat betekent dat hij nu toch echt moeten laten zien dat hij een Jan'tep, een magiër is. Wanneer zijn magie uitblijft en het erop gaat lijken dat hij een Sha’tep wordt, wat niet alleen betekent dat hij als non-magiër door het leven zal moeten gaan, maar ook nog eens als bediende, moet Kellen het over een andere boeg gaan gooien. Tegelijkertijd ontdekt hij dat niet alles in zijn leven is zoals het lijkt. Hij ontmoet Ferius Parfax, die hem op een geheel andere manier naar de wereld laat kijken en hem nog iets veel belangrijkers leert. Door de vele plottwists is elke pagina weer een verrassing, de schrijver zet je constant op het verkeerde been waardoor de theorieën die je eerst had weer helemaal kunt omgooien en er weer vele nieuwe voor in de plaats komen. Wat het plot juist zo origineel maakt is dat de hoofdpersoon deze keer niet de uitverkorene is met de grootste of meest aparte krachten, Kellen is juist diegene die het zonder dit alles moet doen en eigenlijk zelfs als de zwakkere in de gemeenschap wordt gezien. Mede hierdoor is het boek niet te vergelijken met andere verhalen, het staat vol met humor, sarcasme en mooie quotes en is dan ook een echte aanrader voor iedereen die van een sterk en origineel plot houden.