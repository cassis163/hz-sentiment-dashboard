Madison besluit de droom van haar overleden tweeling broer waar te maken en om de plaatselijke zeilwedstrijd te winnen. Hierbij heeft ze Beckett hulp nodig aangezien ze zelf nog nooit gezeild heeft.
Hij weet alles over zeilen en heeft al paar keer aan de wedstrijd meegedaan. Beckett komt uit een probleem gezin en is vanaf zijn jeugd al verliefd op Madison.

Het verhaal is goed opgebouwd en je komt langzaam aan steeds meer over de personages en hun familie te weten. De schrijfstijl leest ook lekker.
In het boek draaien Madison en Beckett lang om elkaar heen. Het gebrek aan vertrouwen heeft hierbij een belangrijke rol. Genoeg vertrouwen in jezelf hebben en in de andere dat deze relatie goed is.
Ook het geloof speelt in dit boek een rol. Een vrij prominente rol. Meer dan in andere boeken die ik van Denise Hunter heb gelezen. Ik ben zelf niet gelovig, maar heb mij hieraan niet gestoord.