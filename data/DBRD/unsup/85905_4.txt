Na bijna vier jaar herlas ik het boek , en twee dingen vielen me daarbij op. Het eerste was, dat ik zo goed als niets had onthouden van mijn eerste lezing. Het tweede was, dat ik nog eens bevestigd werd in mijn opvatting, dat je deze serie beslist op volgorde moet lezen. Het leven van Sara Linton en Jeffrey Tolliver, en hun vrienden en familie speelt zo'n belangrijke rol, en er wordt zo vaak teruggegrepen op wat er in de eerste twee delen is gebeurd, dat begrip zowel als waardering beslist groeit, wanneer je ze op volgorde leest.
Minder positief verrast was ik door de vertaling. Te vaak kwam ik 'poffertjes-vertalingen' tegen: dus vertalingen waarbij Engelse gezegden klakkeloos overgezet werden in het Nederlands, hoewel ze daarin niet bekend zijn of nergens op sloegen. Beetje jammer.