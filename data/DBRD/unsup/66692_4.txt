Eindelijk kwam dan deel 6 uit in de serie over Frieda Klein. De andere vijf delen heb ik betrekkelijk snel achter elkaar gelezen, waardoor je vanzelfsprekend helemaal in de wereld van Frieda verkeert.
Toen ik begon met deel 6 moest ik er weer even in komen, hoe zat het ook alweer met Walter Levin bijvoorbeeld. Zodra je echter weer in het verhaal zit, wordt het weer snel duidelijk.

Frieda had nog een schuld in te lossen bij deze Walter Levin. Levin wil deze schuld nu innen. Frieda moet voor hem iemand opzoeken, te weten Hannah Docherty. Hannah zit in Chelsworth hospital; een "tehuis voor rusteloze geesten." Zij zit daar opgesloten omdat zij haar familie zou hebben vermoord.
Het "verzoek" van Levin lijkt niet zo veel om het lijf te hebben, maar zodra Frieda met Hannah heeft gesproken, bijt Frieda zich vast in de "zaak Hannah."

In het boek komen veel personages terug uit de eerdere vijf delen. Hierdoor heb je ook als lezer het gevoel dat je deel uitmaakt van het leven van Frieda; je voelt je er zogezegd wat meer bij betrokken.
Door het lezen van dit boek maak je ook kennis met de soms schrijnende omstandigheden in klinieken.
Ondanks dat mensen daar hoogtstwaarschijnlijk niet voor niets zitten, vraag je je af of bepaalde dingen in de kliniek nou echt niet anders kunnen: wat vriendelijker, minder mensonterend...

Het eind van deel zes, vond ik niet echt een eind, meer een opstapje naar "zondag."