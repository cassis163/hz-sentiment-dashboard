Angelique Haak - Een nieuw begin

Voor vrouwenthrillers.nl mocht ik het debuut van Angelique Haak lezen. Het betreft hier het eerste boek van deze schrijfster en wat voor een boek. Vanaf pagina 1 tot en met de laatste zin (ja Ã©cht) houdt dit verhaal je in zijn greep. Lezen, lezen en nog eens lezen is het enige wat nog telt bij het openslaan van dit boek. En ademen, hoewel bij het lezen van dit verhaal je meermaals de adem wordt benomen. Zelfs als je het boek even weglegt, blijf je er mee bezig. En als je dacht dat het einde nu eindelijk verscheen, komt er weer een andere wending in het verhaal, opnieuw wordt je op een dwaalspoor gebracht. Hoe vaak de lezer ook tracht de dader uit deze thriller ontmaskerd te hebben, in geen geval kun je het verrassende einde niet zelf bedenken. Daarvoor moet je Angelique Haak heten. Pas in de laatste zinnen wordt alles duidelijk. En daarna blijft de lezer alleen achter, en slikt meermaals de krop in de keel weg. Het verwerken kan beginnen.
Jammer dat een schrijfster van dit niveau niet al -tig boeken heeft geschreven. Hopelijk mogen er nog vele boeken van haar hand verschijnen, ik zal ze allemaal verslinden, aan mij heeft ze in ieder geval een grote fan gevonden. Bedankt Angelique.
Beoordeling :
Spanning : omdat ik mezelf vaak genoeg naar adem heb horen snakken : 10
Plot : 10 : omdat het niet minder waard is, wat een fantasierijke schrijfster !
Leesplezier : mocht ik 11/10 kunnen geven, dan deed ik het, daarom een volle 10
Schrijfstijl : de schrijfster hanteert een zeer vlotte schrijfstijl, leest gemakkelijk, kent een goede opbouw, dus ook daarom opnieuw een 10
Originaliteit : minder dan 10 zou een leugen zijn
Psychologie : al bij al zou het verhaal nog een waargebeurd verhaal kunnen geweest zijn ook, films genoeg over dit thema, dus weer een 10, ook al omwille van de titelkeuze.

Algemeen : 10/10 of 5 sterren