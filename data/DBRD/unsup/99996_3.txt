Ik was zo benieuwd naar dit boek en omdat ik er zeker van was dat ik hem leuk ging vinden, heb ik hem waarschijnlijk ook hoger gescoord dan ik anders gedaan zou hebben. Er waren gewoon zoveel dingen die ontbraken voor mij en die het zeker weten 5 sterren waard hadden gemaakt.

Ik hou van Beauty and the Beast en vond de draai die er aan gegeven werd in deze retelling zo verschrikkelijk leuk. Harper is het soort personage waar ik van geniet om over te lezen en vooral ook omdat ze zo veranderd is door het verhaal heen wat voor mij nog meer een pluspunt is. Rhen daarentegen, had ik helemaal niks mee. Er waren meerdere dingen waar ik mij aan ergerde wat betreft hem, maar ik denk dat het vooral lag aan een ander personage die ik in tegenstelling tot hem (the Beast) geweldig vond; Grey. Waarschijnlijk mocht ik Rhen nog minder, omdat ik juist de chemistry tussen Grey en Harper zo goed vond en de momenten tussen Rhen en Harper een beetje deed verbleken.

De tweede helft van het boek was voor mij wel een verbetering door de hoeveelheid actie die erin zat en de twist. Naast het feit dat het fantastisch geschreven was, kijk ik toch ook uit naar het tweede deel vanwege een zekere hint die ik in de laatste pagina's ontdekte.

Nu, weet iemand hoe zo'n vloek werkt zodat we een eeuwige zomer kunnen veroorzaken hier?