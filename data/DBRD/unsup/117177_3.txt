Sara's huwelijk verkeert in zwaar weer en om afstand te nemen besluit ze tijd voor zichzelf te nemen. Op aanraden van een kennis vertrekt ze naar het vulkaaneiland Stromboli om deel te nemen aan een meditatieweek. Hier wordt veel duidelijk over Sara en haar verleden met seksueel misbruik.
Een belangrijk onderwerp om over te schrijven , seksueel misbruik en de gevolgen hiervan ook op lange termijn. Maar toch vond ik het boek enigszins tegenvallen. Er had meer uitgehaald kunnen worden, en ik vond het een nogal abrupt einde.
Ik ben het boek gaan lezen omdat ik het heel veel tegenkwam als aanrader, en misschien waren de verwachtingen daardoor te hoog gespannen.
Voor mij blijft het bij een aardig boek over een interessant onderwerp waar meer in had gezeten.