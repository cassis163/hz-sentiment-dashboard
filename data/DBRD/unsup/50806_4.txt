Rusteloos land van Berlinda Bauer is een knap geschreven debuut. Ik kan niet anders dan dat erkennen. De spanning blijft zich opbouwen door het verhaal heen. Wel vond ik het telkens nogal ziek om te lezen hoe de kindermoordenaar Arnold Avery denkt en doet. Berlinda Bauer is met het beschrijven van Arnold Avery zo goed in de huid van een kindermoordenaar gekropen dat het mij soms tegenstond. Daarom heb ik met enige tegenzin het boek uitgelezen, om in ieder geval te weten hoe het afloopt met de 12-jarige Steven.

Naargeestig is het juiste woord om de sfeer van het boek te beschreven. Als lezer moet je een sterke maag hebben om de hersenspinsels van de kindermoordenaar aan te kunnen. Toch blijft het uitermate knap hoe Bauer de 12-jarige Steven neerzet: zijn kinderlijke manier van doen dringt door in alles wat hij doet om zijn familie de rust te geven dat het nodig heeft om de verdwijning van zijn oom Billy te verwerken en weer samen een familie te worden.