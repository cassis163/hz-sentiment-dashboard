Onschuld: Spannend en aangrijpend.

Na de wet en de leugen ( 4 sterren) en Gevaarlijke onderstroom ( 3 sterren ) luidt de titel van het derde boek van John Hart: Onschuld. Ik zou zo zeggen, ondanks de titel meneer Hart, bent u hierbij Schuldig bevonden aan het schrijven van een topthriller! Dit boek bevat echt alles wat een goed verhaal nodig heeft: spanning en mysterie, maar vooral datgene wat Hart aan menselijke emoties aan het spannende verhaal heeft ingebracht, maakt dit een o zo bijzonder boek! Liefde, wraak, wanhoop, verdriet, twijfel, kwaadheid en (vooral) vriendschap.
Mooie karakters waarvan er eentje mij deed denken aan een personage uit de film The Green Mile.

Dit boek heeft indruk op mij gemaakt. De titel van het boek had voor wat mij betreft ook Vriendschap kunnen luiden. Een brok in de keel bij het sluiten van het boek!

Hulde aan John Hart en hierbij veroordeeld tot het schrijven van een 4e boek en hopelijk opnieuw een topper! (het ijzeren huis ??) Afwachten maar!