Het boek gaat over de wat oudere medemens. Op een prettige manier. In televisieprogramma’s worden ze, heel ergerlijk, vaak voorgesteld als zielig eenzaam, of achtergebleven ten opzichte van de maatschappij. De vijf vriendinnen in dit boek daarentegen staan nog volop in het leven. Soms hollen ze wat meer dan een zeventigjarige aankan, maar dat vergeef je ze op de volgende bladzijde meteen omdat ze zoveel lol in het leven hebben. Het boek leest zo prettig dat het in één ruk gelezen kan worden. Ondanks het hoge amusementsgehalte worden de tranen en schuldgevoelens niet geschuwd. Iedereen die nog verlangens heeft of geheime wensen moet dit lezen en meeleven met deze vijf vrouwen. Een mens is nooit te oud…