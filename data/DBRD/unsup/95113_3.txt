19% kans op geluk stond al een tijdje op mijn lijstje om te lezen.

Nu eindelijk de tijd ervoor gevonden.

Het boek vertelt ons het verhaal van Ava, die bij een evenementenbureau werkt. Ze is gescheiden en heeft een dochter van bijna vijftien.
Wanneer ze op een dag een nieuwe bazin krijgt die helemaal gek is op kleurcodes en mensen daarin te verdelen blijkt al snel dat controlefreak Ava eigenlijk niet meer in het totaalplaatje past van het bureau, toch probeert ze hier wel haar plaatsje te vinden.
Wanneer dan ook nog eens haar ex Thijs voor de deur staat omdat zijn nieuwe vriendin hem op straat gezet heeft en terug bij Ava en hun dochter Cleo wilt komen wonen, lijkt ze alle controle te verliezen.
Tot overmaat van ramp ontdekt ze dankzij haar buurvrouw Melanie dan ook nog eens het online daten.
Samen met haar beste vriendinnen gaan ze opzoek naar een nieuwe partner.

19 % kans op geluk bevat de nodige humor, absurditeit en hoe het leven van een controlefreak die alles uit haar handen ziet glippen er aan toe gaat. Tijdens het lezen zit je regelmatig met een lach op je gezicht door alles wat Ava doormaakt.
Ook leef je enorm met haar mee bij de problemen dat ze heeft met haar dochter Cleo.

Het is een leuk boek om tussendoor te lezen als je eventjes alles om je heen wenst te vergeten.
Zelf had ik het boek in twee dagen uit, omdat het een vlot lezende schrijfwijze bevat, je wilt ook constant verder lezen omdat je wil weten wat voor stoten Ava nu weer zal doen. Is dit een hoogvlieger? Nee dat nu ook weer niet, maar een leuk boek om te lezen.