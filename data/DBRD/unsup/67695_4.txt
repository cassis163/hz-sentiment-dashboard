Dit is het eerste deel van de sexy ijshockey serie Boys of winter
Samenvatting
Het verhaal begint met de 22 jaar jonge Brent Oliver centrale aanvaller en aanvoerder van het IJshockeyteam de Las Vegas Wolves, die na het seizoen, zijn twee medespelers tevens vrienden Benny en Nolan uitnodigt om in zijn huis in Minnesota te gaan feesten, wat ze dan ook volop doen. Dit doet hij ook omdat het niet meer zo goed gaat met hem en het team in de competitie en hij begrijpt niet zo goed hoe dat komt en wat hij eraan kan doen. Aubrey is een lifecoach van bekende mensen en zit tussen twee opdrachten in, als haar zusje haar overhaalt om een keertje uit de band te springen en mee uit te gaan naar een feestje. Daar wordt ze al snel dronken omdat ze niet gewend is om alcoholische dranken te nuttigen en beland door toeval in het bed van Brent en dit eindigt niet zo leuk.
Diezelfde middag komen ze erachter dat ze nauw samen moeten werken, wat een shock is voor beiden. Ze blijkt direct bij hem in te moeten trekken en vanaf het beginnen haten ze elkaar maar voelen zich ook tot elkaar aangetrokken. Al snel blijkt dat het positieve gevolgen heeft op de prestaties tijdens zijn wedstrijden omdat zij op zijn doen en laten past. Ze beginnen aan elkaar te wennen en vrienden te worden en verzetten zich beide tegen de aanwezige aantrekkingskracht.
Mijn mening
Het eerste hoofdstuk had ik even moeite om alles in me op te nemen, veel tegelijk en moest het drie keer overdoen. Het kan ook liggen aan het jargon, wat mij onbekend is. Daarna werd het gemakkelijker om te lezen. Op een gegeven moment heb ik keihard moeten lachen met tranen in mijn ogen en daar hou ik wel van. Ook leuk om eens een boek te lezen die niet te heftige scenes heeft.
Conclussie
Al met al, is het een totaal ander genre, sport in dit geval, dan ik gewend ben te lezen. Het is een fijn boek met zeer grappige acties van de hoofdpersonen. Het is zeker de moeite waard om te lezen.
Zelf geef ik dit boek 4 sterren, omdat ik het genre een verfrissing vind en zal het fijn zal vinden om meer te lezen over zijn teammaten.