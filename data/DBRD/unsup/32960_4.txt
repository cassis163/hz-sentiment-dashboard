Deze maand verscheen de verhalenbundel 'Er was eens een vrouw die haar buurkind wilde doden' van de 'grande dame' van de Russische literatuur: Ljoedmila Petroesjevskaja. Voor het eerst sinds 1989 - toen verscheen 'Netten en strikken' bij De Wereldbibliotheek - durfde een Nederlandse uitgeverij het aan om een vertaling te brengen. Met dank aan De Geus voor dit waagstukje. De verhalen van Petroesjevskaja zijn grimmige, duistere sprookjes. Allegorieën waarin de chaos nooit verder verwijderd is dan één enkele harteklop. De schrijfster haakt in op de traditie van Edgar Allan Poe, Arthur Conan Doyle en Franz Kafka. Smullen voor liefhebbers van het korte verhaal.