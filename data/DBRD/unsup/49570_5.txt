Indrukwekkend boek. Doordat de verhalen van de hoofdpersonen worden afgewisseld per hoofdstuk, sleurt het je mee. Je wilt steeds verder lezen, weten wat er gebeurde. Het is sober en eerlijk verteld. Bovendien hoor je de verhalen van beide kanten, zowel de kampverhalen van Joop als de onderduikverhalen van Sophie. Beide zijn ook bijzonder eerlijk in hun gevoelens en opvattingen. Ik heb het boek jaren geleden meegenomen in de trein op weg naar een conferentie. Kon de hele dag niet meer stoppen met lezen. Zou niet meer weten waar die conferentie over ging, maar het boek ben ik nooit vergeten.