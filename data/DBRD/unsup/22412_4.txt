Een bijzonder goed in elkaar gezet verhaal. Denk je in het begin dat Tessa Leoni de moord op haar man gepleegd heeft en wellicht ook haar dochter iets aangedaan heeft, blijkt het verhaal toch heel anders in elkaar te steken. Aan D.D. Warren en haar collega Bobby Dodge de schone taak om dit mysterie te ontrafelen.

De hoofstukken worden steeds afgewisseld, eerst vanuit het oogpunt van Tessa Leoni gevolgd door die van D.D. Warren.
Het is een meeslepend en aangrijpend verhaal waarin de karakters goed uitgewerkt zijn.

Ik had zelf nog niets gelezen van Lisa Gardner dus de personage D.D. Warren was mij onbekend maar dit was geen obstakel bij het lezen van het boek.