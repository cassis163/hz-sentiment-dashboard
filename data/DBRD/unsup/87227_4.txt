De feestdagen zijn volop bezig en voor diegenen die graag zelf in de keuken staan in plaats van een traiteur te bestellen, kunnen soms wel wat inspiratie of tips gebruiken.
In het boek A little bite of Beddington geeft de auteur, Jean Beddington, tips en recepten om de beste hapjes te serveren.
Met een kort voorwoord waar ze opteert voor “bites” in plaats van hapjes die gesneden of gelepeld moeten worden, de hoeveelheid hapjes per persoon die je moet/kan voorzien en wanneer je kiest voor hapjes in plaats voor een buffet ben je al startklaar om de beste hapjes op tafel te brengen.
Party tips, koude hapjes, kleine gerechten uit de oven, de pan of de frituur, gestoomde hapjes maar zeker niet te vergeten de basis die je nodig hebt om al dat lekkers tot een geslaagd geheel te maken komen allemaal aan bod in dit kookboek.
Als toemaatje geeft de auteur enkele QR-codes zodat je van bepaalde gerechten het filmpje kan bekijken.
Laat nu al dat volk maar binnenstromen, van de hapjes en de gezelligheid ben je reeds verzekerd!