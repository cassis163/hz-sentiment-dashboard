Wat een boek. Tjokvol details over de 'huidige' bewoners en hun voorgangers van een appartementenblok in Parijs. Ik kan in deze reactie geen recht doen aan het verteltalent van Perec, maar ook niet aan de inhoud van het boek. Dit boek moet ik nog een keer lezen. Het is zo 'dicht' geschreven dat het onvermijdelijk is dat er veel langs me heen gegaan is.
Ik weet nu niet waar ik moet beginnen, laat staan waar ik zou moeten eindigen om dit boek te beschrijven. laat ik volstaan met te zeggen dat Het leven een gebruiksaanwijzing een boek is dat iedereen voor zichzelf zal moeten ont-dekken. Niet door het in een paar dagen van voor naar achteren te lezen, maar om je zo nu en dan een paar uur in te verliezen. Bereid je voor op het lezen van foto's, avonturen en over fascinerende mensen en gebeurtenissen en je zult niet teleurgesteld worden.