Mooie kaft, blauwe lucht boven witte wolken, met daarin een half openstaand smeedijzeren poort.
In zwart/grijze letters in het blauw HEIN, horizon van de dood.

De tekst op de achterflap intrigeert.

Het boek begint met de laatste uren van mevrouw Jansen, 73 jaar en doet Hein, de manifestatie van de dood zijn intrede. Hein begeleidt mevr. Jansen naar het hiernamaals, waar haar al eerder overleden man haar opwacht.
Hein gaat daarna naar de ‘administratie’ om alles netjes af te handelen en ontmoeten we kort zijn collega’s Mort en Grim, waarna Hein weer verder gaat om de volgende ‘clienten’ te begeleiden.
Zijn direct leidinggevende Engelen vinden echter dat hij zijn targets niet voldoende haalt, hij is te ‘soft’ en hij stort zich als een wilde op willekeurige slachtoffers, dood en verderf zaaiend.

Thomas, docent wiskunde, zoon van een alleenstaande moeder gaat op zich zelf wonen, meld zich aan bij een datingsite en ontmoet Christel. Het klikt direct tussen hen en een relatie bloeit op.
Na een x-aantal bezoeken aan de Efteling waar Christel vroeger gewerkt heeft, vraagt hij haar daar ten huwelijk.

Na een tijdje zijn ze in blijde verwachting van hun eerste kindje.
Thomas gaat naar zijn moeder, omdat hij toch wil weten wie zijn vader is, maar zoekt hem verder niet op.

Na een paar maanden vieren ze de zwangerschap in de Efteling, maar op de terugweg, als het donker is en regent, raakt Thomas vermoeid en ‘ziet’ een man op de snelweg lopen. Hij rukt aan het stuur en krijgt de auto maar net weer onder controle. Helaas kan hij een volgende keer bij een afrit, niet zo snel meer handelen en stort de auto in een sloot. Hij overleeft het, zwangere Christel helaas niet, maar hij ziet een man, die zich voorstelt als de dood en Christel meeneemt.
Hij smeekt om Christel en de ongeboren baby te laten leven en hem in plaats daarvan mee te nemen.
Wat volgt is een aaneenschakeling van het leven van een depressieve Thomas, die na een tijdje een eind aan zijn leven maakt.

Uiteraard komt hij dan Hein weer tegen, en herkent hem als de man die zijn Christel van hem weg heeft genomen en schelt hem de huid vol.

En dan? Tja, Hein krijgt wroeging, maar wat er dan verder gebeurd? Dat moeten jullie maar mooi zelf lezen.
Een verrassend einde is het zeker!

3*** voor dit leuke, eigenwijze, grappige, aparte, maar vooral boeiende debuut!