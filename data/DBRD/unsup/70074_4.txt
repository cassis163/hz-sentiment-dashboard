Evenals Controle en Confrontatie heb ik dit boek weer met heel veel plezier gelezen.Ten eerste door de schrijfstijl, ten tweede ook door de spanning in het verhaal. Emma moet vanwege een jeugdtrauma die uit de hand gelopen is vier jaar in de gevangenis doorbrengen. Met heel veel pijn en moeite worstelt ze zich hier doorheen en heel langzaam lukt het haar haar leven weer op de rails te krijgen. Het boek is, zonder sentimenteel te worden, met erg veel gevoel geschreven, wat ik een groot pluspunt vind. Het boek heeft mij echt gegrepen en kon het vaak met moeite weg leggen. Wat mij betreft zeker een aanrader!