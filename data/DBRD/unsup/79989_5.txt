Dit tweede verhaal volgt niet alleen Cinder en Kai, maar ook Scarlet en Wolf. Het stel wat centraal staat in dit deel, is gebaseerd op roodkapje. Wederom een prachtige hertelling van de hand van Marissa Meyer. Deze serie is gewoon om te smullen. Het is onbegrijpelijk dat deze serie al eerder eens is vertaald, deel 1 en 2, maar nooit van de grond is gekomen. Nu worden de boeken prachtig uitgebracht met hardcovers, mijn favoriete boekuitvoering.

Scarlet is, net als Cinder, sterker dan het oorspronkelijke karakter waar het op is gebaseerd. Roodkapje is wel enigszins stoer, wat eigenzinnig, maar toch zoet. Scarlet is een dame die weet waar ze voor staat, ze staat stevig in haar schoenen en vecht haar eigen gevechten. Wolf zou het kwaad moeten zijn, maar in al het kwaad zit iets goeds. Bij Wolf komt overwint het goede meer en meer terrein.
Gedurende het boek komen de verhalen van Cinder en Scarlet een beetje bij elkaar. Het enige minpuntje voor mij was, dat had al iets verder mogen zijn. Cress staat in de bestelling en ik kan niet wachten tot ik hem heb.