Na alle voorgaande boeken te hebben gelezen, is Camilla Lackberg toch wel 1 van mijn lievelingsauteurs geworden. Ik was dan ook zeer benieuwd naar dit boek, zou ze het niveau weten te handhaven? Wat mij betreft heeft Lackberg toch wel weer bewezen 1 van de betere scandinavische auteurs te zijn. Ook dit boek is weer enorm spannend en sleept je helemaal mee. Wel is het duidelijk dat je voor dit boek beter eerst de voorgaande delen gelezen kan hebben. Er komen veel terugverwijzingen in het boek voor, die je alleen kan snappen als je de verhaallijn gevolgt hebt. Daar in tegen denk ik dat je ook wel heel snel meegesleept zal worden door de schrijfstijl als je de boeken niet eerder gelezen hebt, maar dan blijven er dus wat losse eindjes in zitten. Lackberg weet als geen ander de privezaken en de rest van het verhaal in elkaar te verstrengelen, waardoor het echt naadloos op elkaar aansluit. Het valt me ook op dat dit boek toch ook meer een bovennatuurlijk tintje heeft, welke je in de vorige boeken eigenlijk niet hebt. Dit geeft alleen nog maar meer extra spanning en mysterie aan het verhaal.