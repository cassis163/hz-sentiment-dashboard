De korte inhoud sprak me aan, maar dat het zo goed zou worden, dat had ik niet verwacht.
De wraak van een echtgenote, hoe ze alles uitdokterde en uitvoerde. De politie die er geen vat op kan krijgen. Zo goed gevonden, zo goed verteld. Duidelijke taal, heldere zinnen en korte hoofdstukken. Een spannend boek zoals ik het graag lees. Politieonderzoek is er wel, maar niet de hele tijd door (goed want dat vind ik al snel saai). Verschillende hoofdstukken over verschillende personages, in het begin is het even zoeken wie wie precies is en hoe ze met elkaar gerelateerd kunnen worden, maar eens je dat door hebt leest het als een trein.
En dan dat einde. Wow!
Ik hoop nog veel meer van Pat te lezen.