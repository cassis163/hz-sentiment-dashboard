Eindelijk het lang verwachte vervolg op De schim. Was De schim al een vermakelijk boek, zo is Politie nog een stukje beter, omdat je toch graag wilt weten hoe het met Harry Hole en Rakel is afgelopen. Politie begint alweer reuze spannend, de eerste moorden zijn alweer snel gepleegd en worden spannend beschreven. Jo Nesbø weet je al in de eerste hoofdstukken te pakken en laat je niet meer los tot de laatste pagina. Het boek leest dan ook heerlijk weg, er eenmaal in begonnen is stoppen bijna onmogelijk. De personages worden levensecht beschreven en lijken zo uit het boek weg te kunnen lopen. Stuk voor stuk hebben ze zo hun problemen en hun fouten. Nesbø zet ze op een menselijke manier neer. De plot zit goed in elkaar en regelmatig komt er weer een duveltje uit het doosje piepen, de ontknoping is weer reuze spannend en smaakt naar meer. Dit is dan ook weer echt een boek om eens voor te gaan zitten en ervan te genieten. Ik heb mij dan ook reuze vermaakt en kijk alweer uit naar het volgende boek.