Na de 2e Wet van de Magie meteen doorgegaan met deze 3e Wet om in de flow van het verhaal te kunnen blijven. Ook dit deel is prachtig om te lezen. In elk deel van de serie (tot dusver tenminste want ik heb de volgende delen nog niet gelezen) worden nieuwe personages ge√Øntroduceerd en elke keer zijn die nieuwe personages net zo interessant en volwaardig beschreven als de hoofdfiguren. Sommige zijn zelfs heel lief (Gratch) of grappig (Mord-Sith). Wat een verandering hebben de Mord-Sith ondergaan, een totale ommezwaai maar toch blijven ze geloofwaardig en worden ze zowaar sympathiek! Ook dit boek heb ik snel uitgelezen want ik wilde maar al te graag weten wat er in het volgende hoofdstuk zou gebeuren. Een spannend boek dus. Het boek heb ik uit en nu ben ik ontzettend benieuwd hoe het Verna en Warren zal vergaan, hoe Holly zal opgroeien en wat Zedd nu weer in zijn schild voert. Op naar het volgende deel!