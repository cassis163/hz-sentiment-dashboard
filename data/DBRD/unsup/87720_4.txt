Een guur aandoende cover, die me een herfstgevoel geeft, met een wegwandelende man. De rode letters van de titel springen er uit. Het begin van een kil verhaal.
Colombes, een slaperig stadje in de provence, is de scene van de nieuwste thriller van Koen Strobbe. Zijn kennis als wijnbouwer verwerkt hij mooi in het verhaal rond Laura en Nicolas. In Colombes wordt er niet alleen wijn verbouwd, maar de truffeljacht is één van de hoofdingrediënten van dit verhaal.
Het boek begint met een jachtongeval en dan springt het verhaal tien jaar verder.
Waar het verhaal eerst het karakter van een roman heeft, komen er langs alle kanten verwikkelingen op je af en vermeende beweringen van naziverhalen zodat je snel op een internationaal vlak van huurlingen en maffiapraktijken bezig bent. Dit alles wordt nog eens overschaduwd door een zogezegde wolf die zijn slag slaagt onder zowel de veestapel als de plaatselijke bevolking. Met andere woorden, een slapend dorpje wordt bruut wakker geschud door alle geweld dat er heerst. En dan spreken we nog niet van ontvoering of verduistering.
Goed opgebouwd verhaal met de nodige portie spanning. Een perfect uitgewerkt script dat laat smaken naar meer.
Jullie moeten misschien wachten maar ik kan reeds verder met de vorige boeken van Koen Strobbe, die ik tot hiertoe nog niet had gelezen.