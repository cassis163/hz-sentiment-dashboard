Wat een geweldig boek: Sky. Ik werd direct gegrepen door de directe manier van schrijven van Ellen Lina. Open, eerlijk, fris en jong. Een verhaal dat je van de ene tijdsperiode in de andere gooit (en die overgang vond ik soms wat abrupt), maar het geheel vormde een goed verzorgd verhaal, waar zeker over nagedacht is. Herkenbaar helaas ook voor mij als moeder van twee (hoog)begaafde tieners.
Ellen Lina windt geen doekjes over de heftige gebeurtenissen waar Sky mee te maken krijgt. En ook de gebeurtenissen van Sky's moeder en vader worden goed neergezet. De emotie, het verdriet, de woede: alle aspecten van het alleenstaande ouderschap komen (volgens mij) prima uit de verf.

Een verrassend einde, waar ik wel even mijn twijfels over had, maar dat heel goed bij deze roman past. Ik heb genoten en wil graag meer Ellen Lina op mijn boekenplank, na dit mooie verhaal!