Nowelle Barnhoorn, geboren en getogen in Friesland, is schrijver en journalist.
Schemerdieren is haar debuut.
En wat voor een debuut.

De hoofdpersoon in Schemerdieren is de ouder wordenden Pier, geboren en getogen in Friesland, werkt hij als concierge op een middelbare school in Amsterdam.
Pier is een aardige man, die het iedereen naar de zin wil maken .
Zo ook een nieuw meisje op school.
Het meisje kampt met problemen en wordt door Pier onder zijn hoede genomen.
Deze beslissing brengt Pier echter in de problemen.

Ook thuis gaat het minder goed.
Zijn vrouw Suzanne, die geestelijk niet erg sterk is, kan het vertrek van hun dochter uit het ouderlijk huis niet goed verwerken en raakt uit balans.

Via mooie en niet te lange zinnen krijg je als lezer een goede inkijk in de gedachten en belevingswereld van Pier.
En deze wereld van de hoofdpersoon neemt je tijdens het lezen mee via alle gebeurtenissen in het boek naar een toch nog onverwacht en tamelijk open einde, wat je als lezer zelf verder in kunt vullen.

Prachtige zinnen, een goede opbouw van het boek en een boeiende afwisseling tussen heden en - via flashbacks - verleden houden het verhaal spannend en plezierig om te lezen.
Goed beschreven en uitgediepte personages - vooral de eenzaamheid en het zichzelf wegcijferen van Pier wordt erg goed weergegeven - boeien tot het einde.
Erg dapper van Nowelle Barnhoorn om in een debuut zulke zeer goed uitgediepte persoonlijkheden met toch wel zware problemen neer te zetten. Petje af!
Een volgend boek van deze auteur komt zeker op de lijst.