Tijdens een stormachtige nacht wordt Rosie, het tweelingzusje van Ruby ontvoerd. Nadat dertig jaar later een nieuwe aanwijzing boven water komt, gaat het jongste zusje Eve op zoek naar de ware toedracht en daders hiervan. Tegelijkertijd lezen we het verhaal over Carol, een jonge vrouw die binnen een sekte is opgegroeid en leeft. Langzaam komen de twee verhalen samen.
Dit is een spannend verhaal dat makkelijk wegleest. Het is allemaal niet al te ingewikkeld. En hoewel je denkt het wel allemaal te snappen hoe het zit blijkt het op het laatst toch net iets anders in elkaar te zitten. Dit is gewoon een leuk boek dat goed in elkaar zit.