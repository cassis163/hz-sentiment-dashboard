Culinair stylist en receptontwikkelaar Kathy Kordalis is van Australische en Mediterrane afkomst. Momenteel woont ze in Londen. Bij haar draait alles om het delen van lekker eten. Kathy verrast – zo schrijft ze – anderen graag met nieuwe recepten. Eerder verscheen van haar het originele boek The Goodness of Raw Chocolate. Nu komt ze met een heel ander receptenboek; De poptailbar! Een kleurrijk boekje met harde kaft in een handzaam formaat. Met De poptailbar hoopt Kathy iedereen inspiratie te geven om zelf nieuwe en spannende recepten te bedenken.

IJs op een stokje kinderachtig? Dan wordt het tijd voor poptails, of terwijl bevroren coctails. De Poptailbar staat vol met lekkere 18+ ijsvarianten. Het boek start met een uitgebreid deel over de voorbereiding. Hierin vindt je alle informatie die je nodig hebt om zelf aan de slag te kunnen gaan met het invriezen van coctails. Kathy Kordalis legt daarin onder andere stapsgewijs uit hoe je het beste een poptail in kunt vriezen. Hier vindt je ook een recept voor een basissiroop en een gembersiroop.

In het tweede deel van het boek zijn alle poptail-recepten te vinden. Ieder recept is gebaseerd op een hoeveelheid van acht poptails. De recepten zijn ingedeeld in overzichtelijke categorieën. Waarvan de eerste drie titels; Fris & Fruitig, Lekker Cool (eenvoudig en stijlvol) en Sprankelend & Tintelend zijn. In deze laatstgenoemde categorie vindt je vrolijke frisse poptails. Ideaal voor een feestelijke gelegenheid. Voorbeelden van poptail-recepten die je daar zult aantreffen zijn; Passie voor Champagne en IJskoud Goud; een wel heel exclusief ogend ijsje met bladgoud. Daarna volgen er nog een viertal categorieën waaronder; Zacht & Romig (ideale recepten om te serveren als dessert) en Extra Gekruid ( poptails met verwarmende kruiden en specerijen voor de frisse wintermaanden).

De poptailbar is een leuk 18+receptenboek voor iedere liefhebber van coctails en/of ijs. De recepten – allen voorzien van vrolijke illustraties – zijn goed te volgen en nadat je het boek goed door hebt genomen, redelijk eenvoudig te maken. De diversiteit en de kosten van de recepten variëren behoorlijk. Zo is er voor elk budget wel een passende poptail te vinden die ook nog eens prima past bij je persoonlijke smaak. Zo maak je van je favoriete coctail in een handomdraai een lekkere poptail.