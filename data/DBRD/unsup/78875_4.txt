Het verhaal:
Joey vindt op een bankje in het park een pistool. Hij neemt het wapen mee naar huis. Het wapen, De IJsvogel genaamd blijkt een soort magische kracht te hebben. Degene die het wapen in zijn blote hand vasthoudt word onderdanig aan de wil van het wapen.
Het pistool stamt uit de Tweede Wereld oorlog en is onderdeel van een experiment van een Duitser die nog met iemand een rekening te vereffenen heeft.
Joey en zijn vriendinnetje Vera belanden in een spannend avontuur waarin de IJsvogel de hoofdrol speelt.

Leeservaring:
Een spannend avontuur waarin een wapen de hoofdrol speelt. Een uitgebreide beschrijving van de personages wat karakter en uiterlijk betreft is in dit verhaal niet echt aan de orde. Dit is echter niet hinderlijk want het is van ondergeschikt belang. Het wapen wordt uitvoerig beschreven. Met name de werking op de personen die het wapen in handen hebben wordt mooi uitgewerkt. Moderne nanotechnologie komt hierbij om de hoek kijken. Dit maakt dat het verhaal geloofwaardig overkomt.
De vaart zit er vanaf het begin goed in. Het maakt je nieuwsgierig naar de werking en invloed van het wapen. Vanaf het begin is het spannend. Achtervolgingen, vuurgevechten en het experiment maken het spannend. Het boek is hierdoor moeilijk opzij te leggen. Een heldere zinsopbouw van niet al te lange zinnen in begrijpelijke taal, en de relatief korte hoofdstukken dragen bij aan het leesplezier.

Conclusie: Een heerlijk spannende pageturner. Een aanrader voor de thrillerfan.