Slaap! is het meeslepende verhaal van Maya en het fascinerende verhaal van Benoit, die elkaar ontmoeten als Maya op één van haar nachten omdat ze aan slapeloosheid lijdt uit frustratie mensen uit bed belt. Beiden hebben ze een weinig benijdenswaardig en bijna depressief makend verleden achter de rug. Hun relatie ontwikkelt zich en ze trekken elkaar aan in hun machteloosheid. De relatie is heftig maar ze kunnen niet zonder elkaar. Het moet ook eerst enorm bergaf met ze gaan vooraleer ze elkaar terug vinden, en elkaar op de been kunnen houden.

Ook al gaat het weer over de donkere kant van onze maatschappij met mensen met psychiatrische problemen, roepen de personages toch een zekere empathie bij mij op. Het boek is beeldend en filmisch gebracht . Annelies Verbeke heeft dan ook een achtergrond als scenarioschrijfster.

Na een 11-tal werken waaronder tevens enkele toneelstukken en verhalenbundels is ze nu actueel met haar roman 30 dagen, die op de ECI literatuurprijs stond en de F. Bordewijkprijs en de Boekenprijs van het NRC Handelsblad won.
Zowel 30 dagen als Vissen redden staan bij mij nog op mijn leeslijst.

Voor de categorie: Een debuut van een succesvolle auteur (m/v)