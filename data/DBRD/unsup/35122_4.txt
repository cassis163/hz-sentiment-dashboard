"Want ik wil me deze avond voor altijd herinneren."

Op een mooie zomeravond, in de prachtige omgeving van een oud kasteel, op een Venetiaans gemaskerd bal ter ere van het vijftigjarige verjaardagsfeest van Guido. Verandert het leven van Cara en Daphne Den Hartog voorgoed.

"Het werd tijd om te handelen. Oog om oog, tand om tand. Ik had lang genoeg gewacht. Vanavond, op het feest, zou ze eindelijk haar schuld inlossen."

De jonge Cara en Alexander komen elkaar na jaren weer tegen op het feest. Ze brengen de avond samen door, er hangt een vreemd soort spanning tussen beide, samen trekken ze zich terug in een oud verlaten gebouw.

"Maar bij elke seconde die verstreek, leek haar huid verder te scheuren. Haar gezicht leek op te lossen en tegelijkertijd in brand te staan."

Zomaar vanuit het niets wordt Cara door een gedaante in de duisternis aangevallen en overgoten met een allesvernietigend zuur. In een paar seconden tijd staat haar hele gezicht in brand, en voelt ze een allesoverheersende pijn. Het zuur vreet haar huid weg en wat overblijft is een verminkt lichaam.

"Want dat was het enige wat ze nog zag: het omhulsel dat ooit haar dochter geweest was."

Een levensgroot drama, Cara had nog een heel leven voor zich. Een daad van waanzin, in slechts een paar seconden tijd, werd haar hele leven verwoest. Cara zag geen hand voor ogen en heeft nauwelijks herinneringen aan de avond. Wie heeft haar dit aangedaan? Welk monster is tot zoiets verschrikkelijks in staat? Wie heeft dit op zijn geweten?

"Ik walg van mezelf. Ik wil niet geloven dat ik er zo uitzie. Ik ben een monster geworden."

"Alle pijn, frustratie en onmacht kwamen tegelijkertijd naar boven. Als kolkende lava stroomde de woede door haar lijf."

Cara is getekend voor het leven. Zal iemand haar ooit nog lief kunnen hebben? Was zij slechts een willekeurig slachtoffer of is er kwade opzet in het spel?
Inspecteur Vanlaer en zijn team bijten zich vast in het onderzoek naar de zuuraanval. Maar zonder concrete bewijzen tasten zij volledig in het duister en loopt het onderzoek muurvast.
Zal de waarheid ooit achterhaalt worden?

"Hoe hard ik ook mijn best deed het verleden ver weg te houden, nu diende het zich onvermijdelijk aan."

Recent verscheen alweer de zesde thriller, Zuur, van Vlaams thriller auteur Anja Feliers. Zuur is de vijfde thriller waarin een rol is weggelegd voor psychologe Kathleen Verlinden. Zuur, is de derde thriller van Anja die ik las en ik kan inmiddels wel zeggen dat ik gek ben op haar thrillers, ik kijk ieder jaar weer uit naar een nieuwe thriller van haar hand.

Zuur is opgebouwd in drie delen. De korte hoofdstukken zijn grotendeels afwisselend geschreven vanuit hoofdpersonages Kathleen Verlinden, Daphne Den Hartog en Cara. Het verhaal speelt zich af in het heden, met terugblikken naar het verleden, kenmerkend voor de boeken van Anja Feliers. Zuur gaat van start met een spannende broeiende proloog, die gelijk hunkert naar verder lezen.

Na de drie Feliers die ik las, kan ik wel stellen dat Anja een geheel eigen schrijfstijl heeft. Vlot, beschrijvend, je beleeft het verhaal alsof je er zelf bij bent, aangrijpend en vol spanning en vaart, met een erotisch tintje.

In Zuur staat psychologe Kathleen Verlinden weer centraal. Kathleen is een beetje een mysterieuze persoonlijkheid, die al veel in haar leven heeft meegemaakt. Stukje bij beetje komen we steeds iets meer over haar en haar verleden te weten. In dit deel vallen er eindelijk een aantal puzzelstukjes op zijn plaats. Kathleen worstelt met haar verleden, ze draagt een groot verlies met zich mee. Ze probeert haar relatie met haar lief Lucas weer op te bouwen, wat ook niet van een leien dakje gaat. Ondertussen raakt ze ongewenst betrokken bij een groot drama.

Verder maken we kennis met de bijna veertigjarige cosmetisch plastisch chirurge Daphne Den Hartog en haar prachtige, zeventienjarige dochter Cara. Daphne en Cara zijn al hun hele leven samen, Daphne voedde Cara bewust alleen op. Alles in hun leven straalt klasse uit.

Tijdens een mooie zomeravond, in de prachtige omgeving van een oud kasteel, op een Venetiaans gemaskerd bal ter ere van de vijftigjarige verjaardag van Guido. Vriend en baas, Guido is de eigenaar van de kliniek Clinique, waar Daphne werkt. Verandert hun leven voorgoed. Cara wordt zomaar vanuit het niets aangevallen en overgoten met een bijtend zuur, wat haar hele gezicht wegvreet en haar voorgoed verminkt. Een levensgroot drama, Cara had nog een heel leven voor zich, haar hele leven in een paar seconden tijd totaal geruïneerd, door een daad van waanzin. Wie is tot zoiets verschrikkelijks in staat? Wie heeft dit op zijn geweten? Is Cara slechts een willekeurig slachtoffer of heeft iemand het op haar voorzien? Waarom zij? Hoe moet ze dit ooit overleven? Ze gaat kapot van de pijn en verdriet, ze voelt zich vreselijk eenzaam en hunkert naar liefde. Haar leven is voorgoed voorbij, ze is getekend voor het leven. Wie zal haar ooit nog lief kunnen hebben? Inspecteur Vanlaer en zijn team bijten zich vast in het onderzoek naar de zuuraanval. Zonder concrete bewijzen tasten ze volledig in het duister en loopt het onderzoek muurvast. Zal de waarheid ooit achterhaalt worden?

Anja zou Anja niet zijn, zonder aangrijpend thema in het verhaal. Ook in Zuur is wederom een actueel aangrijpend thema verweven. Zoiezo draaien haar verhalen om liefde, vriendschap en wraak.

Met Zuur heeft Anja een spannende whodunnit afgeleverd. Een beklemmende psychologische thriller die zich afspeelt in een onheilspellende omgeving. Gaandenweg het verhaal schieten de verdenkingen over en weer, wie heeft Cara’s leven verwoest? De spanning, voornamelijk onderhuidse spanning en het psychologische aspect, vullen elkaar goed aan. Het verdriet van Cara, haar leven zal nooit meer hetzelfde zijn. Haar onzekerheid, de wanhoop en hulpeloosheid, hoe ze met haar verminking moet leren omgaan. In vliegende vaart ging ik door het verhaal heen, eenmaal begonnen met lezen wil je niet meer stoppen, voor het uit is. Anja’s spannende schrijfstijl in combinatie met goed uitgewerkte verhaallijnen, die weer helemaal samen komen en levendige karakters, maakt haar kracht.

Zuur, spannende whodunnit, wederom een topper, de desastreuze gevolgen van een verborgen verleden, mustread!

★★★★½