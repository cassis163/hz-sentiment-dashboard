Toen ik voor het eerst de coverfoto van Jen's boek zag, was ik meteen verliefd. Het spreekt dan ook meteen aan om het boek te lezen. Het is een minpunt van me dat ik boeken beoordeel op de covers, maar ik vind het gewoon belangrijk dat het boek een mooie uitstraling heeft.

Het Boek van Voorheen was een boek die ik op enkele dagen heb uitgelezen. Zonder de flaptekst te lezen, ben ik gelijk begonnen in het boek en in het begin was het wat verwarrend om te lezen, maar ergens vond ik het niet erg. Want ik merk wel dat je alerter gaat reageren op bepaalde zinnen. Je gaat met meer aandacht het boek gaan lezen, omdat je niks van de belangrijkere details wilt gaan missen.

Wat ik een pluspunt vind is: dat je op gaande weg de leefwereld van Leia leert kennen. Het is niet zo dat er vanaf het eerste hoofdstuk alles op je boterham wordt gelegd en dat Jen zoiets zegt van: "Hier heb je alles wat je nodig hebt, doe ermee wat je wilt."
Het boek werd geschreven in een wisselend perspectief tussen twee personages. Zo lazen we uit het oogpunt van Leia maar ook van Walt, een jongen die aan de andere kant van de muur woont. Het was zeer interessant om een verhaal te volgen van beide kanten. Een mooie switch want anders had het boek me misschien iets sneller verveeld.

Op een bepaalde stuk in het boek had ze ook echt veel emoties in het boek gelegd. En dan zwijg ik nog maar over de gruwelijke scene's. Ja, er was een moment dat ik echt buikpijn kreeg en dat ik even in shock verkeerde. Als je achteraf bij stil stond, kwam het verhaal wel traag op gang maar eens het verhaal in zijn draai zat, kwam het helemaal goed.

Het is de eerste keer dat ik een boek lees van Jen, omdat dit een recensie exemplaar was, maar met dit verhaal heeft ze me vast en zeker overtuigd om nog meer verhaal van haar te lezen. Haar schrijfstijl leest zeer vlot weg en de kleine hoofdstukken waren zeer aangenaam.