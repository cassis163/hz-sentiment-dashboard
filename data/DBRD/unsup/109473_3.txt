Kjell Genberg is de meest gelezen schrijver in Zweden, aldus zijn uitgever De Rode Kamer. Zijn boeken staan in de top van de leenlijst van de Zweedse bibliotheken. Genberg gebruikt meerdere pseudoniemen zoals Christian Aage, Matt Jade, Shell Earlin en K. Earl Ginsburg. Retour Stockholm is het eerste deel in een reeks over de Stockholmse politiecommissaris Arnold Nyman. Hij heeft tien boeken geschreven over politiecommissaris Arnold Nyman. Alleen deze boeken zijn in het Nederlands vertaald.

Tijdens een groot feest, wat gegeven wordt door Gister Ubregis, een onderwereldfiguur uit de Stockholmse samenleving, wordt een lijk gevonden, wat was vast getimmerd aan de hoge duikplank. Toen er iemand ging duiken, liet hij los en zagen ze het lijk. Het blijkt iemand van de zedenpolitie te zijn. Toomas Ostroz, oorspronkelijk een Est, was opgenomen door een Italiaan op Sicilië, omdat zijn vader in de oorlog werk had gedaan als spion. Hij klom op in de maffia en het imperium breidde zich gestaag uit. Ostroz ging naar Zweden om daar verder te gaan met de expansie. Officieel werkte hij als bestuursvoorzitter van een Italiaans consortium, gespecialiseerd in scheepvaart en utiliteitsbouw. Echter waren er op het gebied van drugs en prostitutie al mensen in Zweden aan het werk, zoals Ubregis. Zodoende ontstond er rivaliteit tussen die groepen. Ook Ostroz had mensen van de politie op zijn loonlijst staan.

Als commissaris Nyman te dichtbij komt, proberen ze hem te laten aanklagen voor verkrachting. Ook wordt hij geschorst. Gelukkig heeft Nyman nog vrienden bij de recherche en wordt hij weer vrijgelaten. Hij blijft echter een gevaar voor hen, want nu gaat hij verder met zijn onderzoek, maar met onconventionele methoden. Na nog een moord, wordt commissaris Nyman voor zijn huis beschoten, net op het moment als zijn dochter Helena, die arts is in Noord- Noorwegen, bij hem op bezoek is. Helena kreeg een kogelwond aan haar dijbeen en nu was hij persoonlijk betrokken. Zij is het enige wat hij nog heeft. Ze zijn bang om in hun huis te blijven en trekken in hun voormalig zomerhuis, wat verkocht was aan vrienden, die maanden in Amerika verbleven. Door een list van de corrupte officier van justitie komen ze toch achter hun verblijfplaats en een achtervolging volgt.

Retour Stockholm is een thriller over de maffia met een vleugje Zweden. Zelf houd ik niet zo van verhalen over de maffia, maar de politie zal er best mee te maken krijgen. Je krijgt wel een inkijkje in die wereld en ziet hoe hun praktijken zich voordoen. Commissaris Nyman vond ik wel sympathiek. Het boek leest gemakkelijk weg, maar is niet bovengemiddeld. Genberg is wel bedreven in het omschrijven van alle figuren, die een hoofdrol spelen in het boek. Echt spannend werd het nooit. Toch wel leuk om te lezen, maar geen topper: 3 sterren.