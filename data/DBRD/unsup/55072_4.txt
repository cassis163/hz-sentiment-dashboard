Lis Lucassen weet het verhaal sterk neer te zetten. Je wordt meteen meegezogen in de wereld van Stef en Liv. Dit wordt grotendeels mogelijk gemaakt door het gebruik van een dubbel perspectief. We zien het verhaal door de ogen van Stef en Liv om te de beurt. Ik houd hier heel hard van. Elk verhaal krijgt hier een extra dimensie door en het zorgt er ook voor dat je minder snel gaat oordelen over personages.

New Adult staat ervoor bekend om soms toch wel pittige seksscènes te bevatten als je de cover ziet wordt deze verwachting nog eens versterkt. Op dit vlak bleef ik echter op mijn honger zitten. De aanwezige stukken zijn goed uitgeschreven, maar voor mij mag een New Adult er meer bevatten. Een meerwaarde aan het mindere aantal is dat ze nu wel echt op plaatsen staan waar ze echt tot uiting komen. Sommige boeken staan vol van deze scènes waardoor het lijkt dat het boek niets anders bevat.

Het boek leest heel snel door. Lis weet de nieuwsgierigheid van de lezer te wekken. Hierdoor blijf je lezen en leg je het boek niet aan de kant. Hierdoor las ik het op één avond uit. Razend is een ideaal boek voor op een ontspannend moment aan het strand, in de zetel of gewoon als je op zoek bent naar een niet-te-hard-nadenken-boek. Ik geef het boek dan ook 4 sterren.