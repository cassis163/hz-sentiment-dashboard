"De verdediging" bestaat uit zes delen. De eerste vier delen vertellen allemaal een aparte zaak. Ik ging me afvragen waar dat naar toe zou gaan. In de laatste twee delen kwamen de zaken toch bij elkaar.
De rode draad die door het boek loopt, is de ex-vrouw van Sebastian, die steeds probeert het bezoekrecht van Sebastian voor zijn zoontje te stoppen. Ze vindt dat hij hun zoontje in gevaar brengt door het werk dat hij doet. Hij is namelijk geen gewone advocaat maar eentje die de grenzen van de wet opzoekt en cliÃ«nten verdedigt die niemand anders wil hebben.
Het boek las zich gemakkelijk, mede door de korte hoofdstukken en de fijne schrijfstijl.
Echter, het wordt beschreven als zijnde een thriller, maar dat is het niet. Er is geen echte spanning in het verhaal en ook geen onverwacht plot. Dit vind ik een grote tegenvaller en ik hoop dat de volgende Grisham weer ouderwets spannend is.