Als het criterium voor een top thriller is dat je van begin tot eind bestookt wordt met spanning en het een marathon op het puntje van je stoel zitten is, dan is LAZARUS de top.

Lars Kepler is het pseudoniem van het schrijversechtpaar Alexander Ahndoril (1967 Upplands VÃ¤sby, Swe) en Alexandra Coelho (1966,Helsingborg,Swe). In 2010 debuteerden ze met het eerste deel in de Joonna Linna reeks met het boek Hypnose.
Lazarus is deel 7 en hoewel ik de vorige 6 delen niet altijd even sterk en wisselend van niveau vind( gemiddeld 3 sterren ) stijgt dit boek er ver boven uit.

Vanaf het begin klapt de spanning van de bladzijden en leest het boek als een niet te stoppen sneltrein zonder dat er ergens een pauze wordt ingelast. Naast deze elementen is er veel meer als in andere delen een uitwerking van de bekende figuren Joona Linna en Saga Bauer, maar ook de andere opgevoerde karakters komen er zeker niet bekaaid af. Kritisch gekeken is het soms wel tegen het randje en wellicht wat overdreven, maar dat geeft het boek wel de vaart en de spanning die het boven vele andere boeken uit doet tillen. Het plot is echt zeer goed en klopt volledig.

Het gaat niet meevallen om dit te overtreffen in deel 8.
Dat deel 8 er komt is een zekerheid gezien de enorme cliffhanger waar het boek mee eindigt

4,5 sterren