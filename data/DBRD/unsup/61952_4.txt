Ik moest in het begin even wennen aan deze Murakami. Het zijn verhalen geschreven tussen 1983 en 2005. Ze hebben op zich niets met elkaar te maken maar er zitten wel een aantal thema's in. Sommige verhalen zijn mysterieus, surrealistisch of hilarisch en van andere vraag je je af waar ze eigenlijk over gaan. Een aantal spelen zich af op redelijk exotische plaatsen: Hawai, de Zuidpool, Singapore, een Grieks eiland. Het verhaal 'Vuurvliegje' komt bijna op dezelfde manier voor in Norwegian Wood.
Een overeenkomend element in veel verhalen is eenzaamheid: de moeder van de surfer, de vrouw die met de ijsman getrouwd is, Tony Takatani, de zevende man, de ik-persoon uit 'De spiegel'. Zoals we gewend zijn van Murakami vinden er allerlei vreemde gebeurtenissen plaats: een aap die naambordjes steelt, een steen die van plaats verandert, allerlei toevalligheden, het hele armetanteverhaal!. Kortom, vond het wel een fascinerend boek, al geef ik de voorkeur aan de romanMurakami's.