Wat voor een moeder laat haar baby alleen thuis en gaat vervolgens naar een etentje bij de buren? Weliswaar staat de babyfoon aan en gaat ze ieder half uur even kijken, maar het bleek een verkeerde keuze. Het etentje dat zo gezellig had moeten zijn, eindigt in een ware nachtmerrie voor Marco en Anne. Hun zes maanden oude baby Cora is bij thuiskomst verdwenen uit haar bedje.
Ze schakelen direct de politie in en gaan wanhopig op zoek. Maar de politie heeft zo zijn twijfels. Zijn de ouders wel te vertrouwen? Heeft de postnatale depressie van Anne er iets mee te maken? Of de financiÃ«le gezondheid van het bedrijf van Marco? Wat is de rol van de ouders van Anne? Of die van de buren? En heeft er eigenlijk iemand wel iets gezien?

Waar is Cora?

Wat zich ontvouwt is een verhaal vol leugens, bedrog en wantrouwen. Een verhaal met redelijk goed opgebouwde spanning en plot. Dit laatste kwam toch nog uit een heel andere hoek dan ik had verwacht. Leuk!
Het is simpel geschreven, maar is wel boeiend. Hoewel sommige dingen wat oppervlakkig blijven en de verhaallijn wat recht toe recht aan is, zit er genoeg in om door te blijven lezen. Het intrigeert wel.

Al met al een redelijk geslaagde thriller die net de drie sterren haalt.