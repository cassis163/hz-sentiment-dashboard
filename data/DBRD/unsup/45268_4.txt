Het boek is met veel plezier gelezen. Het verhaal " Free Run" pakt gelijk en neemt je gelijk mee, in de spanning die Ward, 15 jaar, moet voelen, als zijn moeder mee moet met de politie.

Het eerste deel van het verhaal, gaat over Ward. Hij is 15 jaar en heeft als hobby Free Running. Hij doet dit heel graag met zijn vriend Marnix. Hij gaat na de arrestatie van zijn moeder op zoek naar zijn biologische vader. Want zijn moeder is hier illegaal, hij heeft zelf geen paspoort en is dus eigenlijk staatloos. Ze wonen dan ook niet lang op dezelfde plaats. Na een tijdje bij zijn vriend Marnix gewoond te hebben, vertrekt hij. Hij heeft de naam van de persoon die zijn vader moet zijn en gaat op weg bepakt en bezakt op een fiets. Onderweg komt hij veel mensen tegen die hem willen helpen, hij besluit ze dan ook te vertrouwen. Helaas is de wereld niet zo mooi en roze als dat ie er uit ziet, en hij komt dan ook de verkeerde personen tegen die ongevraagd enkele belangrijke spullen meenemen.

Het 2e deel gaat over Ward, die uiteindelijk de persoon heeft gevonden die hij zo naarstig zoekt. Zijn biologische vader heeft een goed leven en wil hem graag helpen. Maar of dat zo slim is? Dat lees je allemaal in " Free Run".

De cover:
Ziet er mooi uit, felle kleuren een jongen die over een muurtje springt. Het zal daarom een actief verhaal zijn, met een vaartje.

Het boek " Free Run" begint inderdaad met een vaartje, je wordt snel meegenomen in het verhaal. Het leest prettig weg, en de spanning die met name in deel 2 tot uiting komt, wordt goed opgebouwd het verhaal dat Annemarie Bon schrijft, zou zomaar in het echt kunnen gebeuren en sluit dan ook aan op een actueel thema zoals de vluchtingelingenproblematiek . De angst, het vluchten en het zoeken naar een uitweg. Het is een mooi gekozen verhaal, het sleept je mee en je blijft lezen. De hoofdpersoon Ward moet ook wel veel doorstaan en is een held als het gaat om lef tonen. Het enige wat ik heb gemist is iets meer van het Free Running zelf zoals de cover laat zien.

De titel " Free Run" , slaat op de zoektocht naar de biologische vader van hoofdpersoon Ward. En die Free Run heeft hij zeker goed doorstaan. Prachtig boek!

Elementen:
Enkele opvallende quotes/ stukken die zijn opgevallen in het boek:
>H8: ..Maak jij de landvasten los" .., mogelijk bedoelen ze hier de touwen mee, ik hoop dat YA-ers dit begrijpen.

>" Hou jij de fokkenschoot vast" , u mogelijk ook voorzeil kunnen zijn.

>Blz 85, zegt: " gelukkig hebben ze hier wifi", Dit is wel bijzonder, terwijl ze in een antikraakpand zitten, met een keukentje met een spitritusbrander. In antikraak zit meestal helemaal niks aan faciliteiten.

Thema's:
>Vriendschap: met Liz en Patryk
>Vertrouwen: Ward gaat gelukkig uit, van het beste van de mens, en vertrouwt veel mensen. Daarnaast moet hij er op blijven vertrouwem, dat het goed gaat komen.
>Teleurstelling:
>Eenzaamheid: Ward is alleen op zoek
>Misbruik maken van het vertrouwen: een aantal personen maken misbruik van zijn goede wil en vertrouwen, dit is een les voor Ward

De schrijver Annemarie Bon werkte als journaliste, was hoofdredacteur van Tapte en is al ruim vijftien jaar fulltime schrijver. Haar boeken zijn populair bij scholieren. Free run, is haar 5e jeugdroman.

Originaliteit: 5
Origineel onderwerp.
Spanning: 3
De spanning was goed opgebouwd, maar was gelukkig neit te spannend
Verhaallijn: 4
Goed te volgen.
Einde: 4
Mooi afgerond einde.

Het jeugdboek Free Run, krijgt een dikke 4 sterren!