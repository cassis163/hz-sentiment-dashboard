Het vijfde deel van de biebbende gaat over de schatbewaarders. Om de 5e hemelrijder Neander te kunnen bevrijden zullen ze via tijdscheuren naar het verleden moeten reizen , waar ze aanwijzingen zullen vinden en schatkistjes moeten zien te bemachtigen die nodig zijn om ‘’De man met de bijl’’ te kunnen stoppen in een later stadium. De schatkisten worden echter beschermd door schatbewaarders, halfgoden die in tweetallen de kistjes beschermen, het enige wat zij voor ogen hebben is zorgen dat niemand aan de kistjes komt. Ook George lijkt zijn krachten terug te krijgen en daarbij ook de kracht van zijn bijl,dit lijkt niet langer tegen gehouden te worden door de armbandjes, waardoor de bieb bende leden meer angst en misschien ook pijn zullen gaan voelen, wat deze maand dus extra spanning geeft voor de bevrijding van de hemelrijder.
In dit vijfde deel komt er ook een nieuw personage bij, het gaat om Tim een jongen die vanuit een andere school is toegevoegd en ingedeeld is in het werkgroepje van de biebbende. Eigenlijk zit hij het groepje een beetje in de weg, omdat hun project dat ze maken voor school gaat over de hemelrijders, maar nu kunnen ze niet meer vrijuit praten en dingen opzoeken over de 5e hemelrijder, zolang Tim in de buurt is. Tim lijkt ook erg bang, wanneer ze beginnen over geesten, helemaal als hij iets heeft opgevangen over de avonturen van dit clubje vrienden.
Oude bekenden zoals meneer Vonk en Rosaline komen ook terug in het verhaal. Zij spelen opnieuw een belangrijke rol en zijn een soort verbinding tussen het heden en het verleden. Alleen lijkt de tijd hun beide in te halen en is het nog maar de vraag hoelang de kinderen hulp kunnen verwachten vanuit deze hoek. Zoals elke maand krijgen ze nieuwe aanwijzingen, dit keer moeten ze Neander zien te bevrijden uit het schilderij, dit gaat samen met veel modder taferelen. Dit maakt het verhaal extra spannend.
Opnieuw een meeslepend verhaal, waarbij je jezelf steeds meer gaat inleven met wat de kinderen allemaal mee maken. Ieder kind wil graag avonturen beleven, maar deze avonturen lijken vooral alleen geschikt voor de uitverkorenen. Ik kijk uit naar het volgende deel!