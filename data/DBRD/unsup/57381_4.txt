De cover deed mij direct denken aan Stargate. Persoonlijk vond ik dat uitnodigend en maakte het mij nieuwsgierig naar dit boek.

De oude goden blijken anders te zijn dan we altijd gedacht hadden.
De hoofdpersoon Helena, een student in Groningen blijkt speciaal, hoewel zij dat zelf helemaal niet zo ziet en er niks van af weet. De oude goden zijn op zoek naar haar want ze hebben haar nodig. Na een nogal schokkend begin leert Helena 1 van de oude goden kennen en hoort ze waarom zij volgens hen speciaal is. Later blijkt dat er al heel lang een grote ruzie speelt tussen een aantal van deze goden en Helena zal moeten kiezen wie ze wel of niet helpt, maar hoe kies je als jou eigenlijk niet duidelijk is wat er nu precies is gebeurd al die decennia geleden en wie er dus goed en wie er kwaad is?

Het heeft korte hoofdstukken wat prettig leest. Je volgt wisselend verschillende personen of 1 persoon, wat een mooi inzicht geeft in de wisselende perspectieven en beweegredenen.

Ik vond het een goed boek, zeker voor mensen die hebben genoten van de film/serie Stargate of als je bekent bent met de stripserie Goden uit het heelal van Erich van DÃ¤niken een aanrader.