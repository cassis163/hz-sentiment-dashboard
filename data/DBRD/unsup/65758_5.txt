Starr is een meisje van 16 een ze woont in een “zwarte wijk” en gaat naar een “witte school” Ze heeft op beide lokaties een andere rol. En kan eigenlijk nooit helemaal zichzelf zijn. Dan gaat ze op een avond met een van haar beste vrienden op pad en ziet ze hoe hij door een politieagent wordt doodgeschoten. Het is niet de eerste keer dat ze zoiets meemaakt en oude herinneringen komen terug. Ze weet niet wat ze moet doen en besluit na een aantal gebeurtenissen die het gevolg zijn van de moord op haar vriend om te gaan getuigen tegen de agent in de hoop dat hij gestraft wordt.
Als de uitspraak komt breken er verschrikkelijke rellen uit met grote gevolgen voor Starr en haar familie. De vraag is hoe ze daar overheen zullen komen en of ze hun leven weer op kunnen pakken na dit alles.

The Hate U give heeft veel indruk op mij gemaakt, de manier waarop de gebeurtenissen beschreven worden is zo mooi en integer. Zonder gelijk te beschuldigen of een oordeel te vellen. Ondertussen blijft Starr in dit boek gewoon een meisje van zestien die midden in de puberteit met volwassenen problemen moet leren omgaan. Keuzes maken en opkomen voor diegene waar je van houdt. Ze heeft met vooroordelen te maken van haar klasgenoten en moet leren stand te houden hiertegen. Ook haar gezinsleden moeten met dit alles om leren gaan en de rol van haar ouders en de gevolgen voor hun zijn mooi beschreven. Personages die echt overkomen en de spanning van de bende oorlogen die in de wijk spelen met alle angst die erbij komt maakte dat ik dit boek niet weg kon leggen. Een must read voor tieners en hun ouders