De gedichten lopen zeer uit elkaar qua onderwerp. Van een vrolijk gedichtje over de koekjes die je uit de koektrommel wilt pikken tot een meisje wat haar moeder kwijt is. Onderwerpen als verdriet, alleen zijn, maar ook dwangneurose komen aan bod.

De gedichten hebben humor, maar geven ook stukjes herkenbaarheid waardoor ze niet alleen voor jonge kinderen maar ook voor oudere lezers zeker even tot nadenken aanzetten.
Als je het boek openslaat en twee pagina’s voor je neus hebt, prijkt daarop één gedicht en een mooie illustratie. Warme kleuren, eenvoudig en niet overdadig, geven een heel kleurrijk geheel. De illustratie past perfect bij het gedicht en het boek nodigt uit om te bladeren, lezen en voor te lezen. Een boek dat je herhaaldelijk op wilt blijven pakken en wil inkijken.