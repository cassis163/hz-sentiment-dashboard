Het aantreden van een nieuwe president van de Verenigde Staten was voor atoomwetenschappers de aanleiding om de noodklok te luiden. Volgens hen is de vernietiging van de planeet nu dichterbij dan ooit. Hoog tijd om oude geschriften uit het stof te halen en eens te kijken hoe een van de grootste filosofen aller tijden over het onderwerp 'ongeremde menselijke begeerte' dacht. Plato had duidelijk zijn eigen ideeÃ«n over politiek, democratie, de consumptiemaatschappij en het verschil tussen welvaart en welzijn.  

De werken van Plato moeten in de tijdsgeest geplaatst worden waarin ze zijn geschreven, echter zijn ze in veel opzichten nog steeds actueel. Dit boek, Plato's oplossing voor de planeet samengesteld en vertaald door Gerard Koolschijn, is een zeer interessant werk en vanaf de eerste bladzijde een uitdaging. Psychologische en politieke gedachten in filosofische bewoordingen weergegeven. Dus nee, geen boek waar je als lezer doorheen vliegt en wat niet een pageturner te noemen is. Maar fascinerend is het zeker wel.

Steeds weer wordt een vraagstuk in een denkbeeldig dialoog gegoten en zo worden beide kanten van de medaille belicht. Het geeft te denken over levensvragen en waar we ons als volk nu eigenlijk naar toe begeven. De pessimist en de optimist zijn aan elkaar gewaagd en het is aan de lezer of hij meer naar de ene of de andere kant overhelt. Het boek stemt soms wel degelijk wat melancholisch omdat de mens steeds weer in dezelfde valkuil stapt, zo lijkt het. Zeker als je beseft dat delen van dit boek eeuwen geleden zijn geschreven.  

Onderwerpen die de revue passeren zijn onder andere macht, nature vs nurture, recht en onrecht en politiek. Dit boek is niet geschikt voor iedereen maar als je besluit er voor te gaan zitten kan het best wel eens tot een aantal verhelderende momenten en discussies leiden.  

Misschien is filosofie in het algemeen voor meer mensen weggelegd als het wat vaker in Jip en Janneke-taal zou worden gebracht. Zo ook met de vertalingen van Plato, het mag allemaal wat toegankelijker. Dat was met dit boek een goede keuze geweest. Het taalgebruik en de enorme volzinnen maakt dat je je als lezer goed moet concentreren en het zal meer dan eens voorkomen dat een zin of alinea twee keer gelezen moet worden. Niet erg, maar een minpunt. Het zal als gevolg hebben dat een aantal lezers afhaakt. Jammer, omdat de boodschap wel degelijk belangrijk is en er toe doet.