Allereerst wil ik zeggen dat ik genoten heb van de humor in dit verhaal! Ik heb heerlijk zitten grinniken onder het lezen. Vooral om Mevrouw Harpij, de lerares op Fee’s school, die totaal niet van kinderen houdt: “Ze was ook een groot voorstander van het opsluiten van kinderen in een bezemkast.”
Daarnaast is het verhaal gewoon ontzettend spannend en boeiend om te lezen. Het boek is echt niet meer weg te leggen als je eenmaal begonnen bent, het is spannend van begin tot eind. En dan wil je het liefst meteen door in deel 2!
Wat een heerlijk verhaal over jezelf leren kennen, vriendschap, goed en kwaad én natuurlijk magie! De auteur heeft een geweldige magische wereld gecreëerd, waar je zo heen zou willen om alles wat Fee daar ziet in het echt te zien. Een wereld waar ik ook nog lang geen genoeg van heb. Wat een genot!