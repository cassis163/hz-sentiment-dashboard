De auteur heeft een mooie balans gevonden tussen goed en kwaad. Hoofdpersoon Robbie MaLaughlan heeft een criminele familie als achtergrond. Hij denkt het verleden achter zich gelaten te hebben als hij opeens wordt geconfronteerd met figuren uit zijn verleden, onder wie de politieman die nooit achter de waarheid is gekomen over de verdwijning van Robbies broertje.
Een heel goed boek, goed in elkaar gezet. De herkenbare karakters met zowel sterke als zwakke eigenschappen maken deze nieuwe van Julia Wallis Martin een waardige opvolger voor het verfilmde Likeness in stone - Gelijkenis in steen.
Zeker een aanrader voor liefhebbers van het Engelse genre.