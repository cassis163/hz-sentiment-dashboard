Vraag mij niet waarom, maar op de één of andere manier houd ik niet van boeken die zich op één dag afspelen. Maar dit boek is daar een gunstige uitzondering op. Ik kwam er niet meteen in, maar toen ik eenmaal gewend was aan de schrijfstijl werd ik als het ware betoverd. Wat een pareltje. Mooie teksten ook over het schrijfproces.
Ik herlees eigenlijk nooit boeken, maar samen met ‘Gloed’ van Sandor Marai staat dit boek nu op mij ‘herlees-lijst’. En ik vermoed, dat ik bij het herlezen ervan, er nog meer uit ga halen. Ook nu ik het uit heb blijft het boek dus toch nog trekken!