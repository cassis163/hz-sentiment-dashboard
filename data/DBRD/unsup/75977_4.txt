Niemand
gelooft niks meer
tegenwoordig
en daarom heb ik
niemand verteld
wat ik jou ga vertellen.

Dit is de openingszin 67 seconden. Direct wil je weten hoe dit verder gaat. Als je door het boek heen bladert valt gelijk de bijzondere wijze waarop dit boek is geschreven. Geen lange aan elkaar geschreven zinnen, het lijkt alsof je door een gedichtenbundel bladert maar niets is minder waar. Dit bijzondere boek vertelt een indrukwekkend verhaal waarin je verdwijnt en je adem inhoudt tot de laatste woorden KOM JE?

2 dagen geleden werd Shawn de broer van Will vermoord en Will weet wat hem te doen staat. Zijn broer hield hem voor altijd te leven naar 3 regels.
1. Niet huilen
2. Niet snitchen
3. Wraak nemen
En de laatste regel is precies de reden waarom Will nu in de lift staat met het pistool van zijn broer in zijn broekband.
Maar 7 verdiepingen zijn veel en 67 seconden zijn lang vooral als op elke verdieping iemand in de lift stapt waardoor Will gaat twijfelen aan zijn doel. Is zijn bestemming echt de juiste?

Jason Reynolds heeft als doel om lezen aantrekkelijk te maken voor jongeren en vooral jongens. Geen typische schrijf en leesstijl voor hem. Maar een boek geïnspireerd door jongens als hemzelf op een manier geschreven waardoor je wil doorlezen en het boek op sommige momenten zelfs weg leest als een rap. Niet voor niets dus dat hij één van de bekendste literaire young adult schrijvers van Amerika is geworden.