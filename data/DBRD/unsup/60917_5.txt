Als je wat inlevingsvermogen hebt, is dit een aanrader om te lezen. Gerrit de Veer, één van de expeditiegangers, heeft tijdens de tweede en derde expeditie naar de Noord (bijna dagelijks) notities gemaakt. Bij de beschrijving van de eerste expeditie naar de Noord heeft de Veer gebruik gemaakt van notities van anderen. Het geheel is "vertaald" in modern Nederlands en zo heel toegankelijk geworden om te lezen. Een informatief boekje, maar ook spannend als je je mee kunt laten voeren in de beschreven omstandigheden. De wanhoop, gevaar van de vele ijsberen, extreem weer en de wil tot overleven van de mannen die vastzaten op Nova Zembla komen goed tot uitdrukking. Een bijna niet te voltooien opdracht, waarbij sommige mannen het leven hebben gelaten. Een meerwaarde is de inleiding van 37 blz. waardoor het geheel meer achtergrond krijgt en ingebed wordt in de periode voor en na de expedities.