Tijdens een avondje stappen leert Luna Nicolai kennen. Ze had het wel gemerkt dat hij al een aantal weken achter elkaar naar haar stond te kijken. Maar in plaats van hem een “freak” te vinden zoals haar vriendin hem noemt, vind ze hem erg lief. Hij blijkt zelfs een beetje verlegen te zijn. Ondanks zijn verlegenheid weet hij haar iedere keer te verrassen met zijn superaardige en attentvolle gedrag.

Wanneer ze een tijdje verkering hebben word Luna steeds nieuwsgieriger naar zijn achtergrond. Iedere keer als ze vragen stelt over zijn familie of hoe het bij hem thuis gaat ontwijkt hij de vragen en soms wordt hij zelfs heel erg boos. Ze is zelfs nog nooit bij hem thuis geweest.

Als haar oudste broer Rick hem dan ook nog gaat verdenken van een inbraak bij haar buren weet ze helemaal niet meer wat ze moet denken.
Ze wil Nicolai erna vragen, maar steeds als ze samen zijn lijkt niets anders er toe te doen dan lekker samen zijn en van elkaar genieten. Ze is stapelgek op hem. Wat moet ze nou doen?

Dit was het eerste boek wat ik van Susanne Koster heb gelezen en ik was meteen verkocht! Vanaf bladzijde 1 was mijn interesse al gewekt en wilde ik weten wat er verder ging gebeuren. Ook was de schrijfwijze erg prettig. Ik kon meteen zien over wie ik nu wat ging lezen en dat maakte het erg fijn om door te lezen. Zo hoefde je niet steeds uit te vogelen van wie je de gedachte op dat moment las.

Ik was zo in de wereld van Luna en Nicolai gezogen dat ik voor dat ik het wist al op de helft van het boek zat.

Erg leuk en spannend boek met een twist die ik totaal niet zag aankomen. Een heerlijke pageturner die je dezelfde dag nog moet uitlezen!