Carla Vermaat schreef onder de naam Mary Morgan de thriller "Wisselspel".
Het boek begint heel spannend en indringend: een vrouw ligt vastgebonden en geblinddoekt in een donkere, afgesloten kist - zonder ook maar iets te weten van het waar en waarom : een heftig emotioneel gegeven, dat door de auteur meeslepend en met veel empathie beschreven wordt.
Op een bepaald moment komt de vrouw vrij ; en met de grootste moeite en in totale verwarring probeert zij daarna de redenen van die penibele situatie te ontrafelen.
Ondanks het feit dat de vrouw door haar echtgenoot vreselijk wordt onderdrukt, kon ik mij niet altijd vinden in de (soms ietwat onbegrijpelijke) beslissingen die zij neemt ; de logica in haar denkpatroon en gedragingen liet af en toe wat te wensen over.
En toch: het - naar mijn idee enigszins vrouwelijk getinte - boek "Wisselspel" van Carla Vermaat boeide mij, hield me vast ; tot en met dat duistere slotakkoord...