Ik heb net alle boeken van Val MCDermid in één keer uitgelezen en begon wat voorzichtig aan Karin Slaughter, maar wat een boek. Om een vergelijking te maken met MCDermid, haar serie van Kate vond ik niet leuk, alle andere boeken fantastisch. Vroeger heb ik de boeken over Sara en Jeffrey gelezen en die vond ik niet leuk, maar dit boek was bijna perfect.
Je wordt zo op het verkeerde been gezet dat ik echt dacht dat het boek verkeerd in elkaar gezet was!
Ik zei tegen mijn man "hu, het gaat opeens ergens anders over" om een uur later een gil te geven en uit te roepen dat dit zo knap was...
Het doet een beetje denken aan de boeken van Ruth Rendell, als je die uit hebt, denk je, nu ga ik hem nog eens lezen en kijken waar je in de val gelokt wordt.
Een werkelijk meesterlijke thriller.