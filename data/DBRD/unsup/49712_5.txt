Melissa Skaye ( 1972) woont in Hoorn met haar man en twee kinderen de standplaats van de rechercheurs uit de VT reeks.
Verknipte tegenstander is het vijfde boek uit de VT reeks met de rechercheurs Sanne Philips en Luca Borra in de hoofdrol.

Sanne heeft na alle gebeurtenissen die beschreven zijn in Verminkte Toekomst een jaar verlof gehad, welke ze samen met haar moeder Emma heeft doorgebracht. Ze zijn dichter naar elkaar toe gegroeid en hebben gerpobeerd de trauma’s te verwerken. Nu gaat Sanne terug naar Hoorn om weer aan het werk te gaan en haar leven op te pakken. Haar moeder voorlopig achter blijft in Drente.
Kan Sanne het verleden achter zich laten of blijft het haar achtervolgen?

1991. Tys wordt wederom mishandelt door zijn vader, de slagen met de riem laten diepe fysieke en psychische littekens achter. Hij begrijpt niet waarom zijn vader dit doet. Tot zijn 11e was zijn vader zijn beste vriend en ineens werd dat totaal anders. Zijn moeder verzorgt zijn wonden, maar wil hem ook aanzetten tot een vreselijke daad. Tys besluit dat het beter is voor zijn moeder , broer en zus om te vluchten en vertrekt.
Hij probeert het verleden te vergeten en bouwt een fijn leven op vol liefde en geborgenheid. Maar niets is wat het lijkt.

Als Sanne haar werk weer oppakt worden zij en haar collega’s geconfronteerd met een casus die buiten hun district valt, maar waarbij ze zich door een gemene deler uit het verleden wel betrokken voelen en worden.
Als hun hulp ook nog ingeroepen wordt door een vriend van de broer van Luca, bij de verdwijning van diens vrouw en dochter, weven alle draadjes zich in elkaar en ontplooit het verhaal zich.

Op persoonlijk vlak komt er duidelijkheid in de relatie tussen Luca en Sanne en staat Sanne eindelijk open voor haar liefde voor Wil de Jager, de paragnost.

De cover:
De cover past bij die van Verminkte toekomst en heeft iets sereens i.t.t de inhoud van het boek, maar het past wel bij het verhaal. Tussen alle covers in het thrillervak in de boekhandel zal deze zeker opvallen.

Taalgebruik:
Goed taalgebruik. Vlot geschreven, goede zinsopbouw. Eindelijk eens een auteur die zinnen op durft te bouwen en wat langer durft te laten zijn.

Spanningsboog:
Mooie langzaam opgebouwde spanningsboog, met een verrassend einde. Je blijft geboeid en wordt verrast van de eerste tot en met de laatste pagina.

Personages:
Tys zijn karakter wordt in het boek goed uitgewerkt. Je maakt hem mee als kind, vol onbegrip en wanhopig, als jonge man die besluit weg te gaan en volwassen man met een liefdevol gezinsleven.
Sannes karakter blijft voor mij wat oppervlakkig, mag iets meer uitgediept worden.
Van Wil verwacht ik meer in een van de volgende delen.

Als met al een prima thriller, ik heb er enorm van genoten en waardeer het met 4 ½ sterren.Ik kijk uit naar deel zes van deze VT reeks.