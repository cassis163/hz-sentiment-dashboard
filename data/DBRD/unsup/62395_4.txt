Me enkele dagen naar de Bruna gespoed tot daar dan eindelijk "Verbroken" in de schappen lag . Hoewel het jammer blijft dat Jeffrey naar de eeuwige jachtvelden is vertrokken en ik hem nog steeds een beetje mis, vind ik zijn vervanger Will inmiddels een hele charmante verschijning in het boek. Slaughter, m.i. een meester in het verdiepen van personages, weet de man stoer maar tegelijkertijd kwetsbaar neer te zetten. Je krijgt automatisch sympathie voor hem. De ineenstorting van het oude team van Jeffrey vind ik bijna schrijnend, maar geeft wel weer een hele nieuwe dimensie aan het verhaal, een goed uitgangspunt voor dit nieuwe boek. Ben wel teleurgesteld in Lena, zij was altijd wel de rebel van het team, maar nu is ze wel héél ver gegaan. De manier waarop Sara Lena neerzet vind ik een tikje ongeloofwaardig, want met een beetje gezond verstand kan ze toch wel begrijpen dat zij niet écht verantwoordelijk is voor Jeffreys dood. Desalniettemin was het weer een heerlijk boek. De spanning had wat hoger opgevoerd mogen/kunnen worden, maar het is niet voorspelbaar en het had een bevredigend eind (hoewel er toch op z'n minst wel een kusje tussen Sara en Will vanaf had gekund ). Next please....