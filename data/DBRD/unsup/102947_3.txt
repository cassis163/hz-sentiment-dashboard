Deel 4 in de serie rond hoofdpersonage Jessica Haider. Door de korte samenvatting van de vorige 3 delen vooraan in het boek, kan je dit boek ook lezen zonder de voorgaande delen gelezen te hebben.

Heb je zin om jezelf even onder te dompelen in een wereld van wraak en verraad? Jessica Haider neemt het recht in eigen hand. Enerzijds als rechercheur bij de politie en anderzijds als lid van de geheime genootschap Saligia. Jessica schuwt geen onorthodoxe werkwijzen, extravagante levensstijl of grof taalgebruik. Het boek kan hierdoor af en toe zeer rauw overkomen, maar als dit je niet afschrikt, ga je veel plezier beleven aan het boek.

Dit is geen boek om in passages te lezen: je leest het in een ruk uit of je laat het liggen. Hoewel de verhaallijn soms balanceert op het randje van de geloofwaardigheid, werkt dit niet storend. Dit verhaal gaat zo snel dat je geen tijd hebt om je daar vragen bij te stellen. Nadenken over het boek kan je achteraf.