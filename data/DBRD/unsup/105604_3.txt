Galgenveld is het eerste deel van het vierluik met de titel de Noordzeemoorden. In dit deel is het me nog niet helemaal duidelijk waarom het vierluik deze naam heeft gekregen, maar wie weet in de volgende delen. Het boek begint met de vondst van een lijk in een galg aan een lantaarnpaal bij de aanlegplek van de pont op Amsterdam Noord, het voormalige galgenveld. Hier werden vroeger de mensen terechtgesteld en tentoongesteld. De moordenaar heeft kennis van het verleden en daarom een galg. Rechercheur Maud Mertens leidt het onderzoek en Kyra`s broer heeft het lijk gevonden en direct zijn zus gebeld, welke zeer interesseert is in forensische recherche.

Het is het eerste boek, welke ik van Isa Maron lees. Ze heeft een zeer vlotte pen, welke door sommige lezers staccato wordt genoemd.Dit heeft mij echter geen moment gestoord, ik vond het juist vaart toevoegen aan het verhaal. De inmenging van eindexamenkandidaat Kyra is op sommige momenten ongeloofwaardig en het gemak waarmee zij informatie verkrijgt en toegang heeft tot de plaatsen delict. De toevoeging van de tweede cursieve verhaallijn brengt vooral in het begin van het boek extra spanning met zich mee.

De verwijzing naar meerdere historische plekken in het verhaal maken het interessant en voegen een extra aspect toe aan het verhaal. Ik kijk uit naar deel 2!