Ik was erg benieuwd naar dit boek na alle goede dingen die ik erover had gelezen en gehoord. De cover is prachtig. Ik vind het een goed debuut maar het kan veel beter. Carron voert wel erg veel personages ten tonele, die dan ook allemaal weer iets meegemaakt hebben, en daardoor raakte ik regelmatig de draad kwijt. De jongedame die als eerste wordt vermoord lees je eigenlijk helemaal niks meer over. Doordat ze ook nog vele onderwerpen aansnijdt (eerwraak, sektes, lesbische relatie, overspel etc.) heeft ze niet de tijd genomen voor verdieping en dat is jammer. Hierdoor blijven voor mij de personen vlak en raakt het verhaal me niet. Carron heeft wel een fijne schrijfstijl zonder moeilijke woorden. De korte hoofdstukken nodigen uit tot verder lezen. Het plot zit slim in elkaar maar is nodeloos ingewikkeld door de vele personen en namen.