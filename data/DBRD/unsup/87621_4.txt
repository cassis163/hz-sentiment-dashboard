Hygge, we kunnen er nog geen genoeg van krijgen en willen er meer van in ons leven. Ik zeker wel. Marie Søderberg schreef een boek over de Deense Lifestyle en daar was ze niet de enige in want eerder las, bekeek ik Hygge van Meik Wiking wat ik een fijn boek vond om te lezen, me te laten inspireren en om lekker door te bladeren. Wat kan een ander boek toevoegen, is het niet allemaal hetzelfde?

Het geheim van de Deense lifestyle:
gelukkig zijn met de kleine dingen in het leven

Waarom zijn Denen het gelukkigste volk ter wereld? Het geheim van hun geluk is ‘hygge’, spreek uit als ‘hoe-guh’. Het woord verwijst naar momenten van geluk, van warmte, van samenzijn. Maar hygge is niet alleen voor de Denen weggelegd, het is voor iedereen bereikbaar, wie of waar je ook bent. We begrijpen allemaal intuïtief wel wat dit gevoel is: het overvalt je als je in je favoriete hoekje verzonken bent in een boek, terwijl het buiten guur is. Of wanneer je van heerlijk eten geniet met je beste vrienden. Marie Søderberg laat zien dat hygge overal om je heen te vinden is, als je maar weet waar je moet kijken.

Het is zo belangrijk om Hygge momenten in je leven te hebben. Even de knop op stop. In het moment zijn. Al is dit moment een half uur of vier uur wees erin en geniet er intens van. Lezen in Hygge is een Hyggelig moment, op de bank met een dekentje lezen in een boek vol met mooie foto’s, warme teksten, tips en inspiratie voor Hygge in je leven. Het is iets wat zeker bij me past maar Hygge uitleggen? Nee Hygge moet je voelen. Het is dat moment dat Donder tegen me aan gaat zitten wanneer ik aan het Bloggen ben. Het is Mevrouw Mieps die het toelaat om haar te knuffelen wanneer ze in haar mandje zit. Het is aan de eettafel bij mijn ouders zitten, wat drinken, eten, kletsen of gewoon even zitten. Het zijn momenten, gevoelens, samen zijn, het is van alles maar niet te benoemen wat het precies is.

Dit boek is echt prachtig, het begint al bij de cover. De cover is mat als je erover heen gaat met je handen. Op de cover is een soort bokeh effect geplaatst en op een aantal plekken is daarbij goudfolie gebruikt om het effect te verdiepen. Ik vind dit echt heel mooi gedaan en het geeft de sfeer van het boek goed weer. Blader het boek door en wat gelijk opvalt is een rust, veel wit, korte stukjes tekst en sfeervolle foto’s. Tijdens het lezen gaan de kaarsjes hier aan op tafel, de sfeer van het boek trekt gelijk door in onze woonkamer. Kaarsen staan heel centraal in de lifestyle van de Denen en daar geef ik ze groot gelijk in.

Wat is het lekker om tips te lezen en bekijken om je huis Hygge te maken van de hal tot de slaapkamer en je werkplek. Nou mijn werkplek kan wel een hyggelige sfeer gebruiken en daar gaan we natuurlijk wat aan doen met de tips die erin staan. Nu is mijn bureau; drie telefoons, een beeldscherm, muis, toetsenbord, een hoop opdrachten, een pennenhouder en een foto. Het enige wat een beetje past in de sfeer die ik wil maken is de foto en de pennenhouder. De pennenhouder is een houtenblok met gaatjes erin met de tekst Kleur je leven erop. Deze is gemaakt door mijn collega. Maar twee dingen met sfeer dat kan beter en gan ik dus doen. Maar niet alleen mijn werkplek kan wat verbetering gebruiken, nee zeker kunnen er meer dingen verbeterd worden.

Dit boek over Hygge is heel anders dan het boek dat ik al over Hygge las. Beiden gaan over hetzelfde maar zijn zo verschillend. In dit boek lees je veel over de Hygge van anderen, wat het is voor hun, hoe ze het creëren en ervaren. Staan er DIY projecten in die echt leuk zijn om te maken en aan het einde ene Hygge woordenlijst.