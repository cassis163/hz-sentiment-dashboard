In het voorjaar van 2016 bracht Karakter Uitgevers al het vernieuwende kookboek Instock Cooking uit. De inhoud werd toen volledig herzien. Het boek werd toen ook al gedrukt op 100% duurzaam papier. De Instock-beweging heeft de afgelopen periode veel vooruitgang gemaakt. Na een eerste restaurant in Amsterdam, is er nu ook een filiaal te vinden in Den Haag en een in Utrecht. Nu komt Karakter Uitgevers dan ook wederom met een volledig herziende uitvoering over het koken met wat je op voorraad hebt. Een mooie degelijke uitvoering! Het boek Instock Cooking nieuwe stijl, heeft een robuuste harde kaft en de inhoud toont hypermodern. Het glanzende papier en idem fotoâ€™s geven het boek een luxe uitstraling, passend bij deze tijd. Een periode waarin we ons steeds bewuster lijken te worden van de noodzaak minder voeding te verspillen.

Chef Lucas Jeffries geeft in deze nieuwe uitgave antwoord op de veel gestelde vraag: wat kun je allemaal doen om je negatieve invloed op het milieu te minimaliseren? Hij geeft tips hoe je eetgewoontes kunt aanpassen, naast het voor de hand liggende minder verspillen. Hij legt de lezer uit hoe je conserveringstechnieken toe kunt passen en verklapt geheimen van diverse chef-koks. Hij bespreekt ook in het boek hoe je jouw food-footprint kunt verkleinen. Geeft recepten om drankjes van je instock-producten te maken en biedt aangename tips voor lekkere Vegan-recepten.

Dit en veel meer komt ruimschoots aan bod in dit praktische Instock Cooking boek.