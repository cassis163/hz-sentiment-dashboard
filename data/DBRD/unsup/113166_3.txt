Dit boek gaat over twee mannen genaamd Andrej en Gosip. Beiden leven een vrij ongelukkig leven. De één is erg eenzaam, heeft geen partner en denkt dat niemand hem ziet staan. De ander heeft gewoon een vrouw en dochter, maar voelt zich toch erg ongelukkig en zoekt de liefde bij een ander. En daarmee begint de chantage door de ander. Gosip gaat met een ander en dit wordt vastgelegd door Andrej. In eerste instantie voor wat geld en eenmalig. Gosip begint op zijn beurt Andrej te chanteren, met de kennis dat Andrej geld achterhoudt uit de post die hij moet bezorgen, Beide mannen proberen desondanks toch normaal en zelfs vriendschappelijk met elkaar om te gaan.
Daarnaast heerst er ook nog oorlog in het land en komt er in het dorpje ook onderlinge strijd. Deze verhouding zie ik ook wel deels terug tussen de twee mannen.
Het boek is al met al een best leuk boek, alleen geef ik persoonlijk minder om oorlogsboeken, maar dat had in dit boek zeker niet de overhand. Ik had alleen meer diepgang tussen de personages verwacht. Bepaalde delen gingen erg snel, de chantage in het begin bijvoorbeeld. Terwijl er wel langdradig uitleg wordt gegeven over de kabeltrein. Ook de personages zelf blijven vrij oppervlakkig en lijken ze weinig reëel. Het is dus best een amusant boek, maar ik verkies toch een ander genre of in ieder geval andere boeken boven dit boek.