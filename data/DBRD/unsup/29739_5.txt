Bij elk woord dat je leest ben je getuige van de liefde die Fry voor de Griekse Goden voelt . Wat een passie! Hij trekt je mee in de wereld van de Goden, waar geen menselijke eigenschap vreemd is. Haat, liefde, wraak alles komt aan bod. Naast deze prachtige verhalen maakt Fry mooie koppelingen naar de hedendaagse taal.

Op een slimme manier geeft Fry steeds weer een ruggesteuntje bij de vele namen die dit boek kent
Als lezer helpt je dit op weg zonder dat het stoort.

Het ontstaan van spinnen, de angel van de bij en het ontstaan van zoveel meer kent prachtige en gruwelijke verhalen die in dit boek worden verteld.

Weet je niets over de Griekse Mythologie? Lees dit boek! Met zijn humor neemt Fry jou mee.
Weet je al veel over de Griekse Mythologie? Lees dit boek! Met zijn humor is hij vernieuwend.
Heb je geen interesse in de Griekse Mythologie? Lees dit boek! Zijn enthousiasme is aanstekelijk.

En na het lezen van dit geweldige boek wordt het tijd voor een reis naar onderandere Kreta en Cyprus.