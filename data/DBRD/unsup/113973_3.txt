Een spannend en bijzonder boek met als hoofdpersoon Malorie, die helemaal alleen 2 kinderen opvoedt. Ze doet dit in een ‘andere’ wereld, een wereld die door niemand gezien mag worden. Het dragen van een blinddoek is een voorwaarde om te overleven.
Een zeer bijzonder thema, zeker niet alledaags. Het boek leest vlot en zodra je eraan begint wil je verder lezen. Je wilt antwoord op twee vragen:
1. Wat is er in de buitenwereld te zien waardoor men zo gek wordt dat men gaat moorden of zelfmoord pleegt?
2. Wat staat Malorie te wachten aan het eind van vaartocht over de rivier?
Ik vond het een verrassend boek met onverwachte en spannende gebeurtenissen. Jammer vond ik dat ik niet meer te weten ben gekomen over ‘de monsters’ en hun bedoelingen. Ook het eind vond ik niet geweldig. Ik had een ontknoping verwacht, die er niet kwam, helaas!