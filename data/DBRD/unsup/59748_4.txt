Welkom in Virgin River is het tweede deel van de serie, in deze serie kom je de personages uit het eerste boek ook weer tegen namelijk: Jack en Mel. Het boek begint waar het eerste deel is geëindigd.

John ook wel door de meesten 'Preacher' genoemd heeft samen met zijn beste vriend Jack een bar, waar hij als kok werkzaam is. Wanneer op een regenachtige dag, John besluit de bar eerder te sluiten staat opeens Paige en haar zoontje Chris op de stoep. John laat ze binnen, Paige ziet er gehavend uit, heeft onder andere een gescheurde lip en weet niet hoe snel ze weer weg moet. John bied haar een slaapplek aan. Beetje bij beetje kruipt Paige steeds meer uit haar schulp, de normaal zo stugge en teruggetrokken en totaal niet geïnteresseerde John lijkt een verandering te ondergaan, er komen gevoelens in hem los waar hij niet goed mee om kan gaan. En wat heeft de man van Paige allemaal met haar gedaan, de gruwelijke waarheid komt al snel aan het licht, en wordt weer realiteit wanneer haar man zich in Virgin River laat zien.

Het verhaal heeft alle ingrediënten voor een 'feelgood' roman, ik had het boek in een dag tijd uit. Het heeft een stukje spanning, romantiek, drama. Zo lekker leest het weg. Je krijgt een kijkje in verschillende levens van de mensen in Virgin River, hoofdzakelijk draait het verhaal om John en Paige, maar zo nu en dan wisselt het zich ook af met andere personages zoals Jack en Mel, maar ook Rick en Liz, allemaal karakters die je ook in het eerste boek tegen komt. Ik heb deel 1 niet gelezen maar ik heb niet het gevoel dat ik stukken mis, de auteur geeft stukjes informatie waardoor je heel gemakkelijk de karakters kunt begrijpen. Je leeft met ze mee, tijdens sommige delen van het boek zou je haast willen dat je in het verhaal kunt stappen om een bepaald personage een 'draai om zijn oren' te geven zo goed laat Robyn Carr de lezer meeleven, ze sleept je helemaal mee in het verhaal.