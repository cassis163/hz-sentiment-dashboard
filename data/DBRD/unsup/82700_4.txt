Liegen vereist fantasie acteertalent en geheugen. (Nietzsche)

Je hebt ongetwijfeld al wel eens een thriller gelezen, maar heb je ook al eens een thriller van Linda Van Rijn gelezen? Niemand had ooit gedacht dat Van Rijn zich zou verdiepen in de wonderbaarlijke wereld van de thriller, in het bijzonder de vakantiethriller. Haar eerste boek zit vol mysterie, leugens, verdriet, angst, geheimen, paniek en nog zoveel meer.

Last Minute is het debuut van de 38-jarige Linda Van Rijn. Na haar studie literatuurwetenschappen is Linda Van Rijn in de reisbranche gaan werken. Eerst werkte ze in het buitenland als reisleidster op diverse toeristische locaties en was ze interim-manager voor een grote toeristische organisatie. Na haar studie bleef ze heel erg geïnteresseerd in literatuur en schreef ze verhalen, maar nooit met het doel auteur te worden. Schrijfster Suzanne Vermeer wist Van Rijns kijk op het schrijven drastisch te veranderen, gezien ze na het lezen van Cruise van Suzanne Vermeer meteen is beginnen schrijven. Hieruit volgt haar eerste boek, een thriller waarmee ze zelfs grote auteurs van de troon stoot. Haar volgende boeken volgen het eerste snel op, Piste Alarm en Blue Curacao worden eveneens uitgegeven door de uitgeverij Marmer. De naam Linda Van Rijn schijnt overigens een pseudoniem te zijn. Journalist Peter Kuijt schreef in zijn artikel Het mysterie Linda Van Rijn: De reactie van Marc van Gisbergen van uitgeverij Marmer op de vraag of Linda van Rijn een pseudoniem is, is veel- zo niet alleszeggend: Geen commentaar." Daar komt nog eens bij dat de Spanningsblog vermoedt dat de dame op de foto gewoon een model is en dat haar boeken werden volgepend door een broodschrijver. Tienduizenden exemplaren zijn echter al verkocht, verder stonden drie boeken van Van Rijn in de Bestseller 60-lijst, dat was één meer dan Vermeer. Van Rijn schrijft eveneens zoals haar collega Vermeer, boeken in het subgenre vakantiethriller.

Susan Waterberg heeft met veel moeite en pijn haar verleden achter zich gelaten. Susan is nu gelukkig getrouwd met Hugo en samen hebben ze een zoontje Stijn die net drie is geworden. Susan boekt een lastminutevakantie naar Hurghada, gelegen in Egypte, om samen met haar man hun vijfde huwelijksverjaardag te vieren. Susans schoonouders, Katrien en Bert, passen een weekje op Stijn tijdens hun reis.
Voor Hugo is de trip een grote verrassing, omdat hij zijn PADI (duikbevret) nog niet zo heel lang heeft. Wat een romantische en onvergetelijke reis zou worden, verloopt helemaal niet volgens Susans verwachtingen. Vanaf het eerste moment missen Hugo en Susan hun zoontje Stijn enorm hard, maar besluiten hun vakantie er niet onder te laten lijden. Hugo maakt meteen een afspraak bij een bekende duikschool, wanneer ze daar aankomen, ontmoet Susan haar ex. Een man die heel haar leven weer overhoop zal gooien. Susan liegt reeds vijf jaar tegen Hugo, gezien hij niets weet van Susans verleden. Ze zal alles moeten opbiechten anders zal ze haar zorgeloze leventje en gezin verliezen. Susan en haar man gaan tot het uiterste en worden hiervoor dan ook beloond.

Het verhaal is vanuit het vertellende perspectief geschreven. Het boek is opgedeeld in hoofdstukken en verder komen ook korte flashbacks aanbod uit Susans verleden samen met haar criminele ex, Johnny. Deze helpen de lezer te weten te komen dat Johnny een levensgevaarlijk man is, een man die iedereen in zijn macht heeft. De gebeurtenissen volgen elkaar in snel tempo op, waardoor de spanningsboog zelden verloren gaat. Van Rijn hanteert een eenvoudige, alledaagse schrijfstijl waardoor het boek zeer vlot leest. De schrijfster heeft haar personages zodanig gekozen dat ze menselijk gekarakteriseerd zijn en niet overkomen als superhelden. Vooral de menselijke keuzes van het hoofdpersonage, Susan, sleuren je als het ware helemaal mee in het boek. Er is een passage in het verhaal waar Susan Nadia, de zus van Johnny, wil uitschakelen. Dit doet ze met behulp van een zaklamp, door het harde staal in Nadias buik te stoten. Door de menselijke keuze van Susan weet je vanaf het eerste ogenblik dat dit slecht gaat aflopen.

Het boek was voor mij één van de betere boeken die ik al gelezen heb. Nadat ik enkele recensies gelezen had over Last minute wou ik dit boek erg graag lezen. Doordat de gebeurtenissen elkaar snel opvolgen was het een echte pageturner. Sommige passages sleurden me helemaal in het boek zoals de passage wanneer Stijn uit de speeltuin verdween toen Susan even niet oplette. Dit was eerder al eens gebeurd bij Katrien, de grootmoeder van Stijn, maar deze keer kwam hij niet terug. Evenals de passage wanneer Susan een afspraak maakte bij de duikschool onder de naam Melanie Jones met als begeleider Johnny. Melanie Jones dacht op deze manier een einde gemaakt te hebben aan Johnnys leven
Naar mijn mening is het boek in de eerste plaats geschreven omwille van de schrijfster haar passie, reizen. In de tweede plaats om de lezer aan te zetten om na te denken over de kracht van eerlijkheid en vertrouwen, om de lezer te informeren welk kwaad je kan aanrichten met het beliegen van je geliefde. Dit doet ze door middel van de menselijke personages en realistische gebeurtenissen.

Niet alleen reizen was haar passie, ook in de wereld van de pageturners heeft ze haar naam waar gemaakt. Hierdoor stootte ze verschillende bekende thrillerauteurs van de troon, waaronder Suzanne Vermeer. Last minute, een boek dat je moet gelezen hebben.

Wanneer je een geweldig boek leest, ontvlucht je het leven niet, maar duik je er juist dieper in.
Uit: A life with books (Jonathan Cape)