"Hybrid de nieuwe wereld" is het debuut van Greet Ilegems. Greet is een creatieve duizendpoot met passie voor wetenschap. Ze werkt bij een Duits internationaal technologieconcern in Brussel.
Greet Ilegems vertelde op het thrillerfestival in Zoetermeer dat het verhaal dat ze in haar hoofd heeft niet in één boek te vangen is. Haar droom is alle zes delen schrijven en uitgeven.
Want Greet is een selfpubber.

In deel 1 maken we kennis met Amina, een slim maar schuw meisje dat opgroeit tussen de wezen van een buitenwijk in het Arne noorden. Haar moeder ligt sinds de geboorte van Amina in coma. Amina wordt erg gepest en wil ontsnappen aan het leven in het tehuis. Ze loopt weg.
Op haar dertiende doet Amina mee aan een overheidswedstrijd en wint een beurs aan het presidentieel college. Ze krijgt woonruimte en een vervoersmiddel en begeeft zich tussen de kinderen van de elite. Zo leert ze een compleet andere wereld kennen.
Tijdens een laatste schoolreis gebeuren er onverwachte gebeurtenissen waardoor haar leven ingrijpend verandert. Haar vrienden laten haar vallen en uitten zich minachtend over Amina.

Dan ontmoet ze De raadselachtige Mathan die meteen vertrouwd voelt. Hybrid kent naast het verhaal over Amina nog andere verhaallijnen , er komen nieuwe personages bij. Greet wisselt steeds met heden en verleden.
Eerst is het lastig om in het verhaal te komen, maar daarna ontwikkelt het verhaal voor je ogen..
De drie sterren zouden er 3 1/2 moeten zijn.