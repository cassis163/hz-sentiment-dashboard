Dagboek uit de rivier - Frederik Baas ****

De uitgever, zijn vrouw en stiefkind gaan op vakantie naar de Ardennen. Dit alles op advies van de schrijver van de uitgever. Zo ingewikkeld ligt het voor de lezer daadwerkelijk. En het leuke van dit boek is dat dit ook zo blijft!

Op vakantie is Barbara, de vrouw van de uitgever, genoodzaakt op voor haar zoon Rens een leuke activiteit te verzinnen. De oplader van zijn tablet is niet meegenomen naar het vakantieadres en het kind weet zichzelf maar moeilijk op een andere manier te vermaken.

De schrijver van de uitgever heeft een writer's block en moet zijn uitgever al een paar jaar teleurstellen, want een nieuw boek zit er voorlopig nog niet in. Hij heeft echter wel voldoende inspiratie, want eerder is er een meisje verdwenen en tot op heden nog niet terug gevonden.

Dan blijkt de vrouw van de uitgever een wel heel bijzondere manier gevonden te hebben om haar zoon te vermaken. Zij zet een speurtocht uit en samen met de schrijver gaan zij op pad. Dan krijgt het verhaal echter een heel bijzondere wending.

Frederik Baas, het pseudoniem van Jan van Mersbergen, heeft een fijne en dunne thriller geschreven. Het boek kent een duidelijke opbouw en tot zeker de helft van het boek vraagt de lezer zich af of er geen drukfout op de voorkant van het boek is gemaakt, want de opbouw van spanning gebeurd zeer geleidelijk. Uiteindelijk doet de naam 'literaire thriller' zijn naam eer aan.
Door het gebruik van een aantal vernuftige taalweetjes krijgt het verhaal een aparte wending en leuke diepgang.
In dit boek is een bijzondere vertelvorm aangenomen. De schrijver vertelt namelijk het verhaal in ik-vorm, maar daarnaast wordt een alwetende verteller gebruikt.

Lezers smijten massaal met sterren naar Frederik Baas a.k.a. Jan van Mersbergen.