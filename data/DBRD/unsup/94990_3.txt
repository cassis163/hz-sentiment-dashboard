Dit is een verhaal met twee hoofdpersonen, dat zijn aan de ene kant Eleanor die aan het sterfbed van haar moeder te horen krijgt dat ze nog een broer heeft en aan de andere kant Brian die als piraat op het schip leeft van de kapitein die hij als zijn vader is gaan zien. Eleanor vlucht uit haar dorp weg als dat door trollen wordt aangevallen en gaat met haar zusje en een paar vrienden uit het dorp op weg. Brian komt met twee andere piraten en een jongetje op dezelfde plaats uit. Beide groepen trekken samen verder en komen in de gevreesde Verdoemenis terecht. Wat daar gebeurt is echt heel eng en gevaarlijk vanwege de gevaarlijke wezens die daar wonen.
Eleanor trekt door de Verdoemenis in een poging om haar broer te vinden, Brian heeft een vreemd amulet en wil nu eindelijk weleens weten of het waar is dat hij echt zo bijzonder is als hij te horen heeft gekregen. Ondanks dat er afschuwelijke dingen gebeuren, komen de personages nog niet veel verder. De personages ontwikkelen zich zeer langzaam en het boek eindigt met meer vragen dan waarmee het is begonnen. Hopelijk worden deze vragen in het vervolgdeel beantwoord.