Het boek:
Het begint met een voorwoord van Maarten van Rossem. Dit is een inleiding over de NSB en de redenen om dit boek te gaan schrijven,
Het verhaal gaat over het gezin Aaldering uit Weesp, het begint bij de opkomst van Hitler in 1938. Elsa, toen 10 jaar, verteld ruim 60 jaar na de oorlog het echte verhaal van haar en haar ouders en hun keuze om bij de NSB te gaan. Ze vertel het aan haar kinderen en kleinkinderen omdat ze nog steeds last van die periode in haar leven heeft en dit hoopt te kunnen afsluiten. Er zijn dingen die nog gezegd moeten worden.
Elsa en haar vriendin Anna zijn onafscheidelijk, ook in de moeilijke oorlogsjaren. Hun ouders maken beide andere keuzes, maar de meiden respecteren dat en blijven vriendinnen door dik dun. Ze maken van alles mee, leuke en minder leuke dingen. Op een dag gebeurd er iets waardoor ze elkaar uit het oog verliezen.
Als de oorlog ten einde loopt, wordt het gezin Aaldering verscheurd door bepaalde gebeurtenissen.
Het verhaal eindigt als Elsa alles verteld heeft aan haar familie. Het is een zeer indrukwekkend verhaal met een niet te voorspellen eind.
Het verhaal leest als een trein en ondanks dat het geen thriller is, is het zeker spannend en absoluut niet saai. De tijdgeest en de sfeer in het boek worden duidelijk omschreven. Oorlogen zijn nog steeds actueel, helaas. Het verhaal is niet ouderwets maar maakt voor mij een heleboel duidelijk over de keuzes die men maakte.
Je voelt sympathie voor de jonge meiden, die ondanks alles er het beste van maken. Ze zijn echt hartsvriendinnen en delen zaken die niemand anders weet. Je leeft mee met vader Aaldering en zijn beweegredenen om bij de NSB te gaan. Ik kan me indenken dat het zeer moeilijk is geweest in die tijd om kleur te bekennen, maar ook na de oorlog. Ook worden er een paar Duitsers in genoemd en duidelijke beschreven, zij spelen een belangrijke rol in het verhaal.
Aan het eind van het boek staan nog een paar korte samenvattingen van gesprekken met andere mensen die familie bij de SS of de NSB hadden. Ook deze hebben bij mij een behoorlijke indruk achter gelaten.
Een erg indrukwekkend, ontroerend boek met romantiek, soms een beetje humor en vooral veel verbazingwekkende en hachelijke gebeurtenissen
5 sterren.