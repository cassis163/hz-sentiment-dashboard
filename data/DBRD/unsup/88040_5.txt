Diana van Hal (1980) is het pseudoniem van de Nederlandse schrijfster Diana Ruwaard. In haar tienerjaren deed ze al niets liever dan lezen en wilde ze graag schrijfster worden. Diana debuteerde in 2015 met De Verzamelaar, de voorloper van Bloeden zal je. De Verzamelaar is het eerste deel in de Bennet & Rowley reeks. Met Bloeden zal je daagt ze haar lezers uit om nog meer in de huid van Spencer en Jennifer te kruipen.

Een lugubere foto die spontaan uit de printer komt van Lindsey en Michael gooit hun leven drastisch overhoop. Wie is de man op de foto en waar bevind hij zich? Waarom krijgen juist zij die verschrikkelijke foto? Allemaal vragen waarmee rechercheur Spencer Bennet en zijn team aan de slag gaat. Het onderzoeksteam buigt zich over deze moord en achterhaalt de plaats delict waar de dode man vastgebonden op een stoel zit. Het lijkt of de dader het team steeds een stapje voor is. De frustratie stijgt naarmate er meer moorden gepleegd worden. Wie is die psychopaat die dit op zijn geweten heeft?
Ondertussen heeft Spencer nog een ander probleem. De kloof tussen Jennifer en hem is erg groot geworden. Maar nog steeds mag hij haar de waarheid niet vertellen en moet hij noodgedwongen blijven zwijgen.

Bloeden zal je is het tweede deel van het mysterie rondom rechercheur Spencer Bennet en forensisch analiste Jennifer Rowley. Het boek begint met een pakkend stukje:

Ieder van ons is een schrijver.
Ons leven een aaneenschakeling van boeken.

In die boeken komen we personages tegen,
Die ons leven verrijken.
Zij halen het beste in ons naar boven,
Maken ons leven aangenamer.
Maar ook personages, die voor een conflict zorgen.
Deze kunnen van ons leven een hel op aarde maken,
Maar we kunnen er ook van leren.
Sommige personages doen een paar hoofdstukken mee,
Anderen de serie lang.
De keuzes die we maken, zorgen voor wendingen in ons verhaal.

Jij bent de schrijver van je eigen verhaal.
Dus volg je dromen, maak de beste keuzes,
Streef naar jouw happy end.

Diana van Hal hanteert een soepele vlotte schrijfstijl. Ze gebruikt korte hoofdstukken en niet al te lange zinnen, wat prettig leest. Vanaf het begin sleept het verhaal je mee en houd je in zijn greep. Wegleggen is geen optie meer. De opbouw van het verhaal is erg goed en de spanning is meteen volop aanwezig, hij verslapt nergens. De vaart zit er goed in! De vele verhaallijnen zorgen er voor dat je goed bij de les moet blijven. Er word met regelmaat terugverwezen naar het voorgaande deel. Het is echter niet pers√© nodig om het voorgaande deel eerst te lezen, maar je word wel getriggerd om meer over Spencer en Jennifer te weten te komen. Deel een heb ik dan ook meteen maar aangeschaft. Diana weet de dader goed verborgen te houden, ze zet je regelmatig op het verkeerde been. Een mooi uitgewerkt plot! Het boek heeft wat open eindjes en wordt afgesloten met een prachtige cliffhanger. We zijn heel benieuwd naar deel drie. Laat maar gauw komen Diana!