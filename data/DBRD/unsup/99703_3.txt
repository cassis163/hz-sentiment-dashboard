Jongeman Freddie Watson uit de UK is geknakt door de dood van zijn grote broer in WO I. Hij reist in 1928 naar la France om hopelijk wat meer perspectief te vinden maar vindt in plaats daarvan een mysterie.

In een sneeuwstorm krijgt Freddie een automobielongeluk en hij zoekt verzorging en onderdak in een klein gehuchtje. Hier maakt hij een vreemd feest mee waar - achteraf gezien - geen enkele andere gast hem gezien heeft. Wat is er gebeurd? Freddie gaat op onderzoek uit en vindt een deel van de locale geschiedenis terug.

Alhoewel het een zeer fraai boekje is met prachtige pentekeningen ben ik niet onverdeeld positief over dit boek. De sfeer sprak mee aan, ik houd wel van melancholie en ook van mysteries. De uitwerking van het mysterie vind ik echter wat gemakkelijk: de zoektocht naar Fabrissa vind ik wat flauw -> Freddie heeft geen benul waar hij zoeken moet maar binnen no-time heeft hij toch gevonden wat hij zocht. Voor mij had dit wat meer uitgewerkt en/of realistischer onderbouwd mogen worden.
Verder toch zeer zeker een aardig boek.