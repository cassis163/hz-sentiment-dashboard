Met dank aan Jeannette Jansen-Kim voor het recensie-exemplaar.

Auteur: Jeannette Jansen-Kim

Uitgever: aquaZZ|november 2016

Aantal pagina’s: 191

Genre: Verhalenbundel

Verschijningsvorm: Paperback

ISBN : 9789491897870

Over de auteur:

Jeannette Jansen-Kim (Djakarta, 1957) heeft een groot aantal verhalen en gedichten gepubliceerd in bundels en literaire magazines. Een deel van deze verhalen is in dit debuut opgenomen waaronder haar verhaal De leerling waarmee ze in 2014 de 1e prijs won in de Margriet verhalenwedstrijd.

( Bron: http://www.aquazz.com/ )

Cover:

Wauw, wat een cover en dan de sfeer ook die het uitademt. Zo in het oog springend en passend!

Achterflap:

Contact is een verzameling van 29 korte verhalen, met veelal heftige thema’s, waarin de relatie en interactie tussen mensen centraal staan.

Mensen die op hun eigen manier op zoek zijn naar contact of het koste wat het kost willen vermijden. Sommigen slagen daarin, anderen niet.

Mening:

Om maar direct met de deur in huis te vallen: WAT-EEN-PRACHTBUNDEL.

Vanaf de eerste zin van het eerste verhaal heeft Jansen-Kim me te pakken. Over openingszinnen gesproken: bij bijna elk verhaal weet ze te openen met zinnen waar je U tegen zegt en ook de schrijfstijl zelf blaast je van je stoel.

‘Hoewel het denkbaar is, heeft ze het altijd voor ondenkbaar gehouden, voor iets absurds, voor iets wat haar nooit zal overkomen.’

De formulering, de woordkeuze, het maakt dat ik ècht aan het lezen ben en alles rustig en goed wil absorberen wat hier verteld wordt.

29 verhalen, zo variërend in onderwerp, in perspectief, in lengte, maar met de overeenkomst dat ze je allemaal weten te raken. Het is beeldend en bizar, het is verrassend, ontroerend en het laat je ook af en toe hardop in de lach schieten.

Er komen op diverse wijze nogal wat mensen om ook in deze bundel, wat je zelf niet zo zou kunnen verzinnen. Hoe krachtig en kundig is het dan dat er dan ook nog zoveel diepte in aangebracht wordt! Met thema’s als ziekte: zowel psychisch als fysiek, incest, vertrouwen in de mens wat wel of juist niet beschaamd wordt. Met personages die je hart stelen of die je verafschuwt, of die je gewoonweg stijl achterover laten slaan. Met een boodschap welke me de ene keer direct duidelijk is en waar ik de andere keer er even over na moet denken.

‘Op de dag dat mijn moeders droom waarheid wordt, overlijdt mijn vader.’

Contact lezen is werkelijk 29x een ander gevoel beleven en spreekt dit je aan dan kan ik alleen nog maar zeggen: Pak op die bundel!

Wat een meer dan geweldig debuut, Jansen-Kim heeft er een fan bij.

Conclusie:

Schrijfstijl: 5

Originaliteit: 5

Plot: 4.5

Psychologie: 4.5

Leesplezier: 5

Vijf sterren voor Contact.

Karin Meinen.