Wanneer een Roma kind in een koker klaar om vol beton te gieten, gevonden wordt, denkt men in eerste instantie aan een uit de hand gelopen diefstal, of dat de familie er iets mee te maken heeft.
Alle clichees over Roma komen aan bod. Daarnaast ook de schrijnende toestanden van illegalen die overgeleverd zijn aan huisjesmelkers en veel huur betalen voor een matras ergens in een vuil overbevolkt pand.
Tegelijkertijd zijn er meldingen van homo's, dieven en daklozen die in elkaar geslagen worden. Het lijkt wel alsof iemand voor eigen jury, rechter en beul speelt.
Ik vond het boek niet slecht maar nu ook weer niet top, het was me wat te rommelig geschreven. Zeker toen op een gegeven moment een tijdssprong van 11 maanden werd gemaakt, leek dat amper uit de bladindeling en dat vond ik lastig om te volgen.