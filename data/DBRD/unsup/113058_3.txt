Wat heb je veel vragen als je net moeder bent geworden! In Sydney lossen ze het op door zogenaamde moedergroepen op te starten. De hoofdpersonen uit dit boek gaan naar zoâ€™n moedergroep. Het consultatiebureau had echter geen verschillender personen bij elkaar kunnen zetten als in deze groep. We beginnen met Ginie, alles lijkt volmaakt met de nadruk op Lijkt. We leren haar kennen en zien hoe zij tegen de groep aankijkt, zo gaat de schrijfster eigenlijk de groepsleden langs. Dat vloeit zo gemakkelijk van de ene persoon in de andere over dat je dat helemaal niet doorhebt.
Het boek leest gemakkelijk en je ontspant er helemaal bij. Heerlijk om de gebeurtenissen van deze meiden te lezen en je erin te herkennen of juist niet. Je eraan te ergeren of er juist om te lachen. Dan gaat er iets fout en flink ook! Ik had echt kippenvel (nee, ik ga niet vertellen wat er gebeurde) en kon vanaf dat moment het boek en het verhaal niet meer loslaten. Gelukkig komt er een eind aan de donkere periode maar helaas ook een eind aan dit boek. Hele fijne vakantieliteratuur maar wel met de tissues onder handbereik!