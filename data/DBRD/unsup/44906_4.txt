Wat is dat toch met kinderen en krokodillen? Ik schreef al eerder een verzamelrecensie over drie krokodillenboeken. Maar de stroom boeken met dit beest in de hoofdrol kent geen eind. In 2014 deden Bette Westera en Th√© Tjong-Khing ook een duit in het zakje met Kietel nooit een krokodil. Blijkbaar was hun samenwerking voor het zeer geestige Held op sokken goed bevallen.

Roverhoofdman Rimpelbaard ligt op zijn sterfbed. Hij drukt zijn dochter en zoons op het hart om vooral rovend door het leven te gaan, sporen van vernieling na te laten en koninginnen te beroven. Maar, voegt hij er aan toe, kietel nooit een krokodil. Waarom niet, dat zien we op de cover van dit heerlijk absurde prentenboek. Rimpelbaard wordt in zijn jonge jaren, zijn baard is nog rood, door een krokodil te grazen genomen.

Rimpelbaards dochter is een gehoorzaam meisje. Na de dood van haar vader gaat ze eropuit om te plunderen en roven. De koningin wordt door het meisje van haar kroonjuwelen beroofd. Maar de zoons hebben andere plannen.

Lees verder op mijn site