Christine Steinmeyer is radiopresentatrice, een goede baan die ze graag doet en waarvan ze zelf vindt dat ze er goed in is, een verloofde, geen ruzie met niemand. Kortom, een goed leven. Op kerstavond vindt ze een brief in haar brievenbus waarvan ze wat schrikt. Het is het begin van het einde van dat goede leven. Binnen enkele dagen verliest ze zowat alles. Wie doet haar dit aan of is ze echt bezig gek te worden?
Tegelijkertijd krijgt ook politie commandant Martin Servaz een brief met inhoud. Servaz zit ergens in een instelling/home om te recupereren. Hij is eigenlijk op ziekteverlof. Hij gaat wel met de inhoud van de enveloppe aan de slag, volgt de broodkruimels die hem toegeworpen worden.
Dat beide op een gegeven moment moeten samenkomen voel je zo aan, maar hoe en wanneer.

Wat een geweldig psychologisch spel en een gemanipuleer van mensen, onvoorstelbaar dat iemand zich daar zo mee bezig kan houden, dat woede en wraak zo diep kan zitten dat dit je leven wordt. Dat het het enige is wat je nog in je leven hebt, het enige waarvoor je nog wil leven, voor het uitvoeren van wraak, ervoor zorgen dat iemand anders zijn leven miserabel wordt. Get a life.
Heel spannend, dik boek maar heel vlot leesbaar. Een nieuwe auteur voor mij, nooit van gehoord, maar ik ga er zeker nog meer van lezen.