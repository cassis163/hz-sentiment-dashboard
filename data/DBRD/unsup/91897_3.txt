Het Verleden Spreekt is pas het tweede boek dat ik las van Lehane. Enkele maanden geleden las ik Gone Baby Gone en nu viel dit boek in mijn brievenbus.

In dit boek gaan Kenzie en Gennard opnieuw opzoek naar Amanda McCready, het meisje dat ze 12 jaar geleden ook al opspoorden in Gone Baby Gone. In hun zoektocht worden Kenzie en Gennard, inmiddels zelf de trotse ouders van een 4 jarige spruit, geconfronteerd met de Russische maffia en illegale activiteiten op diverse vlakken.

Ondanks het feit dat ik vooraf mijn bedenkingen had (opnieuw op zoek naar hetzelfde meisje, is dit wel nodig ?), was het een aangenaam boek om lezen.

De schrijfstijl van Lehane zal daar zeker veel mee te maken hebben: geen lange beschrijvingen en/of zinnen en vlotte dialogen maken dat het boek vlot wegleest.

Het is geen boek dat lang zal bijblijven, maar het geeft wel de goesting om ook de resterende boeken binnen deze reeks te lezen. Vandaar mijn welverdiende 3 sterren.

Nog een slotbemerking: Lehane voelde zich gevangen binnen de personnages Kenzie/Gennard en het duurde dan ook meer dan 10 jaar eer dit deel in de reeks verscheen. Het einde van het boek lijkt ook het einde te betekenen van deze reeks, maar of dit effectief het geval is zal de toekomst moeten uitwijzen.