Ik had nog nooit een boek gelezen van James Lee Burke, toch was ik erg nieuwsgierig naar Chaos in New Orleans. Er zat namelijk ook nog een stikker op met vijf sterren in de VN detective en thrillergids. Bovendien was het een goedkope pocketeditie dus heb ik het boek gewoon meegenomen. Toen heeft het alleen nog wel een hele tijd op mijn nog-te-lezen-stapel gelegen, want ik had nogal veel boeken liggen.

Het verhaal gaat over een rechercheur, Robicheaux, in New Orleans niet lang na de verwoestende orkaan Katrina. Er heerst chaos, en er is dan ook veel werk voor de rechercheur.

Dit boek is meer dan alleen een verhaal. Het laat ook zien wat er met een toch goedontwikkelde stad in een hoogontwikkeld land gebeurt zodra er een ramp plaatsvind. Hoe alle regels en dergelijke meteen veranderen. Dat was iets dat het boek mij wel duidelijk maakte. Het verhaal aan de andere kant vond ik dan weer niet echt heel bijzonder. Het was niet echt spannend, en dit werk wordt dan ook genre-onverstijgend genoemd. De schrijfstijl vond ik redelijk prettig, het las wel makkelijk weg verder. Het was dus best een leuk boek om te lezen, maar niet echt een thriller voor mij, en het verhaal van het boek zelf (en dus niet de verdere mededeling van het boek) blijft mij niet echt bij.