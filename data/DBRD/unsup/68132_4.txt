Tod Goldberg heeft een vervolg geschreven op Gangsterland. Rabbi David Cohen, het alter ego van huurmoordenaar Sal Cupertine heeft zijn draai gevonden in een synagoge te Las Vegas. Verwacht echter niet, dat hij volledig bekeerd is van zijn daden. Nog steeds bedient hij zich van gewelddadige methoden.

Intussen in Chicago verliest de familie Cupertine zijn grip op het maffiasyndicaat. De FBI, maar ook ex-FBIâ€™er en loner Matthew Drew uit op wraak vanwege de moord op zijn collega, en niet te vergeten Peaches, een nieuwe loot uit een van de bendes die vanuit het Zuiden oprukken, bedreigen de Cupertines.
Sommige scenes zijn schokkend, al schrijft Goldberg het met een soort onderkoeldheid die het behapbaar maakt. Hoewel,... kinderen en vrouwen worden deze keer niet gespaard.

Het einde heeft een cliffhanger, die insinueert dat de schrijver nog niet klaar is met de serie rondom Sal en nu ook Matthew. Hoe gaat het nu verder? Wint een van hen? Of gaan ze samenwerken?

Nogmaals, de geschiedenis van deze gesjeesde maffiabaas, krakkemikkige rabbijn is niet voor tere zielen, maar doet me desondanks uitzien naar een vervolg.