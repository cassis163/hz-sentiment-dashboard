Een echt fijn leesboek zo het leven voor een kind is, kan zijn of je zou wensen. Gewoon en het is nogal wat. Ja tegenstrijdig, maar zo vlot lezend en zonder moeilijke taal dat de lezer vanaf 10 jaar in een oogwenk in het verhaal van Fenna verdwijnt.

Fenna woont met haar moeder in een flat met verschillende bewoners op 8 adressen. Haar vader woont nog in de polder en ziet ze nauwelijks meer. In de klas heeft Fenna alleen Kees waarmee ze omgaat, de anderen zijn meelopers van de pester Tess. Schoolopdrachten zijn lastig. Eén vergeetachtige bewoner is pas verhuisd en overlijdt. De nieuwe bewoner wordt met argwaan bekeken. Op woensdagmiddag komt zijn dochter Charlie met 'Somebody' van Jeugdzorg op bezoek. Andere bewoners zijn: de nieuwsgierige buurvrouw, de 'Pool die in de kassen werkt', de student, de begrafenaar en nog een kleurige tante - een heerlijke mengelmoes. De inventieve Fenna en de relaxte Charlie worden vrienden en zorgen voor saamhorigheid.

Alle ingrediënten en thema's in één boek en toch is het werkelijk niet teveel. Geen lange hoofdstukken, geen overtollige uitweidingen of details. Met een lach en een traan wegpinkend lees je naar het wens vervullende einde toe. Een kinderboek zonder flitsende snelle gebeurtenissen, wel vaker de realiteit en herkenbare elementen voor vele kinderen.
Zo het gewone leven is. Geschreven vanuit de gedachten van een kind en laat zien hoe belangrijk het is dat je kinderen vertelt waarom er iets gebeurt of besloten wordt.

De mensen uit je directe omgeving zijn soms meer je familie en staan altijd voor je klaar. Als kind voel je je dan onnoemelijk rijk.
Een deurmat met daarop 'welkom', ik hoop wanneer jij die ziet dat jij net zo welkom bent in dat huis zoals Fenna in het mooie debuut Portiek Zeezicht.