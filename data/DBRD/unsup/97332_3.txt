7 jaar geleden verdween de rijke zakenman Philipp tijdens een reis naar Zuid-Amerika. Zijn vrouw Sarah blijft alleen achter met haar zoontje. Net als ze haar leven weer wat oppakt krijgt ze een telefoontje: Philipp was al die tijd ontvoerd en is weer vrij. Samen met haar zoontje vertrekt ze naar het vliegveld om haar man op te halen. Maar de man die uit het vliegveld stapt herkent ze helemaal niet... Dit is niet Philipp.

Ik was heel erg benieuwd naar dit boek. De verhaallijn is natuurlijk heel erg interessant en het beloofd een spannende thriller te worden. Toch komt dit niet helemaal uit de verf. Het verhaal wordt hoofdzakelijk verteld door Sarah afgewisseld met hoofdstukken door de vreemde. Dit zorgt ervoor dat er een spanning en twijfel blijft tijdens het lezen waardoor je door wilt blijven lezen.
Helaas roept het verhaal ook vragen op en zijn er onduidelijkheden welke ook niet beanwoord worden in het verhaal, dit is jammer want zorgt toch voor een teleurstelling. De waarheid is voor mij dan ook niet meer dan een vrij aardig verhaal waarbij de uitwerking voor mijn gevoel veel beter had gekund.
Ik had er zoveel meer van verwacht!