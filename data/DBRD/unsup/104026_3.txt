De huisgenoot van Marjolijn Uitzinger is een prima politieke thriller! Het verhaal is erg spannend en je vraagt je continu af wat Florian von Bismarck (de hoofdpersoon) nu weer voor plan heeft en of hij er weer mee weg komt. De dreiging dat hij elk moment betrapt zou kunnen worden door iemand en wat hij hier tegen verzint maken dat je het graag verder wilt lezen. Er zitten in het boek niet heel veel verschillende personages, maar de personages die er zijn, zijn goed uitgewerkt en hun relatie met Florian is duidelijk.

Helaas heb ik ook een paar vraagtekens. Florian laat namelijk een enorme puinhoop achter die alsmaar groter wordt en toch blijft hij overal maar mee weg komen terwijl verschillende mensen een vermoeden hebben dat bepaalde zaken niet kloppen. Hoe kan dit? Voor mij wat dit betreft net iets te veel losse eindjes. Ook ben ik van mening dat de belangrijke gebeurtenissen wat gedetailleerder en uitgebreider beschreven hadden mogen worden om de spanning nog wat verder op te bouwen.

De partijgenoot (het vervolg op dit boek) staat hoog op mijn verlanglijstje. Ik ben namelijk erg benieuwd naar hoe de “losse eindjes” aan elkaar geknoopt gaan worden en of dit het geval is. Kan hij de wantrouwige journalist bijvoorbeeld blijven ontlopen? Kan hij de familie van Mirco en een ontmoeting met hun aan de kant blijven gaan? Gaat hij ooit in verband gebracht worden met 1 van de moorden?

Van mij krijgt dit boek een dikke 3 sterren, maar met de mogelijkheid voor een eventuele herwaardering naar 4 sterren mocht het vervolg hier goed op aan sluiten en de vragen die ik heb weg weten te nemen!