De erfgename, geschreven door Ellen de Vriend, heeft me blij verrast. Het verhaal gaat over bedriegen en bedrogen worden en wordt verteld door Britt en Mara. De cover van De erfgename roept al meteen een geheimzinnige en duistere sfeer op die na het verdwijnen van Richard nog meer voelbaar wordt. Afwisselend wordt het verhaal vanuit Britt en Mara verteld. Voor Britt is het een groot raadsel wat er met Richard gebeurd kan zijn en het ergste wordt gevreesd. 
Britt en haar 3 dochters krijgen het zwaar te verduren. Britt wordt al snel als hoofdverdachte aangewezen en maakt zich zorgen. Ze probeert iedereen ervan te overtuigen dat ze niets te maken heeft met de verdwijning van Richard. Mara is druk met haar werk en de (mantel)zorg voor haar moeder, terwijl ook haar nieuwe vriend nu bij haar woont. Ook haar geldzorgen zijn niet gering.
Ellen De Vriend weet in De erfgename de spanning voortdurend op een hoog niveau te houden, maar daarnaast is er ook aandacht voor de dagelijkse beslommeringen die gewoon doorgaan.
In De erfgename vind je geen bloederige sc√®nes, er worden geen moorden gepleegd maar dat heeft dit verhaal ook helemaal niet nodig. Niet alleen Britt en Mara, maar ook de lezer komt regelmatig voor verrassingen te staan. De verteltrant is rustig en bedachtzaam en de goed gekozen woorden en samengestelde zinnen vormen samen een knap in elkaar gezet verhaal.
Kort gezegd is de erfgename een echte aanrader.