Onder de sterren is het debuut van Klaartje van Setten, Een verhaal waar ook dingen uit haar eigen leven in zit, zo heeft ze zelf ook in Zwitserland een Chalet gerund.

We maken kennis met Jozefien die 2 mensen in Zwitserland op bezoek krijgt, om haar chalet te checken, of het wel goed genoeg is voor de Russische gasten die later in het chalet hun vakantie gaan vieren.
Het verhaal gaat dan weer terug naar het verleden waar ze haar stralende ster Jean ontmoet, ze uiteindelijk 2 kinderen krijgen, Jean de kuierlatten neemt.
Wanneer Josefien dan het chalet in Zwitserland erft van Jean's tante Victoria, staat niks in de weg om daar het chalet te gaan runnen, met alle ups en downs die Josefien daarmee maakt,
Josefien is een vrouw die vol in het leven staat, een hele hoop liefde heeft te geven, veel van haar kinderen en 2 honden houdt.
Zo leef je intens mee met Josefien als ze met haar jongste hond naar de dierenarts moet omdat Does, het chalet is binnengeslopen en daar de etagere vol met chocola heeft leeg gegeten, iets wat natuurlijk heel gevaarlijk is voor een hond.

Klaartje van Setten gebruikt wel lange zinnen, waar je misschien aan moet wennen, opzich is dat geen storende factor, ze schrijft heel beeldend, maar vooral ook heel uitgebreid.
Ook gebruikt ze dialecten in het boek, door ze letterlijk te gebruiken, zo heeft dat wel wat, maar maakte het lezen wel lastiger, maar in je hoofd zie je wel hoe de personages zouden spreken, leuk idee omdat zo te gebruiken, al ben ik er zelf niet helemaal kapot van, maar kan heel goed aan mij liggen.
Ze beschrijft de Italiaan met zijn playmobil kapsel ook heel mooi, zo goed dat je er gelijk een beeld bij krijgt hoe de meeste van de personages eruit zien.
Ook krijg je tijdens het lezen gewoon zin om op zo'n prachtige plek in een chalet te zitten.
Wat ook leuk is dat er soms gewoon echte feitjes in staan, die opzich niet heel erg veel met het verhaal te maken hebben, maar je wel net even dat extraatje geeft, waardoor je ook nog wat leert, zoals dat de slag bij Koersk de grootste tankslag ooit was in de tweede wereldoorlog.

Mooi ook om te zien dat Klaartje zowel de positieve als de negatieve dingen die rond een ik vertrek bestaan, hoe moeilijk het soms voor Josefien en haar 2 kinderen was om te wennen in Zwitserland in een nieuw en vreemd land, waar je de taal niet van spreekt.
Hoe moeilijk dat eigenlijk is, maar ook hoe je daar helemaal opnieuw begint met zijn 3-en.
Klaartje van Setten gebruikt ook een hele hoop humor, is het allemaal ook wel herkenbaar, al kan ik mijzelf echt niks voorstellen met wat voor eisen sommige mensen komen, maar het verbaasd ook weer niet dat het gebeurd, het is wel op zo'n manier in het verhaal geschreven dat het zou kunnen.