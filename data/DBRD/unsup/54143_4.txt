Thug Life - The Hate U Give Little Infants F*cks Everybody.
Meaning: What you feed us as seeds, grows, and blows up in your face.
Maw: The life one must lead in order to rise through the everyday struggle.


Thug Life. Ik denk dat wel een goede samenvatting is van het hele boek.
Starr, een jonge, zwarte, meid van 16 is op een dag op een feestje in haar buurt, de ghetto. Als er een schietpartij plaatsvindt, vlucht ze met haar beste vriend weg van het feest. Onderweg worden ze aangehouden door een politie-agent, die hem doodschiet. The Hate U Give vertelt het verhaal van Starr; de worstelingen, het onbegrip, het leven in de ghetto en veel, veel meer.

Ik vond het verhaal zelf wat simpel, maar de constante stroom aan gedachtes waren echt supergoed neergezet. Je werd als het ware in het leven van een zwart gezin getrokken. Starr zit op een goede, blanke, school buiten de ghetto en heeft ook nog eens een blanke vriend.. Tegelijkertijd leeft ze met haar familie en vrienden ín de ghetto. Haar vader is een ex-gangbanger, haar stiefbroer leeft in een gezin waar zijn zus de dochter is van hét hoofd van de gang van nu. Werkelijkwaar, het is zeer goed uitgewerkt. Niet één simpele verhaallijn, maar meerdere verhaallijnen die eigenlijk allemaal even krachtig zijn.

Er worden toespelingen naar The Fresh Prince of Bell-Air gemaakt en deze vond ik geniaal. Nu heb ik wel een zwak voor deze serie, maar hoe deze serie zich in het verhaal mengt, is echt heel mooi gedaan.

Ook het verhaal van de jeugd van de vader is goed uitgewerkt, de betekenissen van de vreemde namen voor de kinderen, de wensen voor een beter leven, hoe zwart en wit zich uiteindelijk toch mengt, hoe afstamming effect heeft op een leven... Echt héél veel is goed uitgewerkt en goed neergezet.

Toch was er in dit boek iets wat me ontzettend tegenstond en wat er een aantal keer bijna het boek heeft doen neerleggen. Die irritante straattaal. Tuurlijk, het gaat over een donker gezin en straattaal hoort bij deze way of life, maar ik heb er zo'n hekel aan. Ik vraag me af of het verhaal minder was geworden als er gewoon normaal Engels was gebruikt. Ik denk zelf van niet. Dit punt zorgt ervoor dat ik een ster minder geef. Werd er gewoon niet goed van. Nu heb ik dit boek wel in het Engels gelezen, weet niet of de Nederlandse vertaling zich ook zo heeft neergezet..
Maar als je je hier overheen kunt zetten, raad ik toch wel aan om dit boek te lezen.

Mijn uiteindelijk score hou ik op 4*.