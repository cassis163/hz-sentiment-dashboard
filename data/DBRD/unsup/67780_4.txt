Na lange tijd is Rusland verbleven te hebben zijn Tom en zijn vrouw Rebecca teruggekeerd in hun thuisland Zweden. Tom werkt voor de Zweedse energiereus Swekraft en voert samen met zijn vriend en baas Knut Svedberg onderhandelingen met de Russen om een aftakking naar Zweden te krijgen van de Russische gaspijpleiding Nordstream. Alles veranderd als Rebecca hem plotseling wil verlaten en Knut vergiftigd blijkt met polonium en binnen enkele dagen sterft. Hoewel niet te bewijzen vallen de verdenkingen op Rusland en een groot Internationaal conflict dreigt. De druk en de crisis worden nog groter als een belangrijke Zweedse kerncentrale *en eigendom van Swekraft) gesaboteerd blijkt te zijn en ook hier signalen zijn dat Rusland hierachter zou zitten. In een race tegen de klok zoekt de Säpo (Zweedse inlichtingen dienst) met als drijvende kracht Sonny Helkvist, naar antwoorden.Vechtend tegen tijdsdruk volgt een bloedstollend onderzoek waar de gebeurtenissen elkaar opvolgen en waar niets is wat het lijkt.

Maar liefst vier verhaallijnen komen uiteindelijk bij elkaar en geven een inkijk in de financiële wereld, de inlichtingen en spionage wereld en de dunne lijn tussen energiebehoefte en de gevaren voor het milieu. Maar bovenal is de hang naar geld een motor van het verhaal. De plot zit uitstekend in elkaar, door middel van korte hoofdstukken wordt de spanning opgevoerd en lanceren je als het ware naar de climax. Knap werk van dit duo. Jammer dat dit het afsluitende deel was.

de Meesterspion is het derde (afsluitende) deel in de Moskou Noir trilogie en overigens prima los te lezen. De trilogie is het werk van het Zweedse schrijvers duo Camilla Grebe (1968, Älvsjö,SWE) en Paul Leander-Engström (1966, Stockholm, SWE). De twee leerden elkaar kennen tijdens hun studie en besloten jaren later deze trilogie te schrijven. Grebe was verder nog succesvol actief als auteur samen met haar zus Asa Traff en heeft 1 thriller alléén uitgebracht. Dit najaar verschijnt haar tweede soloproject (Dagboek van een verdwijning)

4 sterren