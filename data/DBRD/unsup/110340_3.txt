Oktober is een roman die zich afspeelt tijdens de Russische revolutie. Het telt 262 pagina's en is verdeeld over het boek verfraaid met een flink aantal tekeningen. Hoofdpersonages zijn Maksim, een arme jongen en Vera. Vera is een meisje die opgegroeid is in een aristocratisch gezin. Zij ontmoet Maksim en ontvlucht samen met hem haar gouden kooi. Zo komen zij terecht in de roerige, gevaarlijke omgeving van de opstandige bevolking.
Het verhaal komt bij mij wat warrig over. Soms was ik even de draad kwijt. Toch heeft dit boek mijn nieuwsgierigheid over de geschiedenis van de oktoberrevolutie weten te wekken. En dat is de winst van dit boek. De tegenstrijdigheid tussen de verschillende bevolkingslagen kwam duidelijk naar voren. De voorstudie en de kennis van de auteur over de geschiedenis is duidelijk merkbaar. Helaas kon de schrijfstijl mij wat minder raken. Een nieuw hoofdstuk was voor mij iedere keer weer zoeken naar welk tijdsbestek en over wie het hoofdstuk ging.
De tekeningen van Ceryl Strzelecki daarentegen waren een hele mooie aanvulling op dit boek. Uiteindelijk kan ik zeggen dat het boek er wel voor gezorgd heeft dat ik meer wil weten over de oktoberrevolutie. En dat is misschien ook wel de bedoeling geweest van de auteur.
Dit boek mocht ik als ebook recenseren voor uitgeverij Lannoo. Waarvoor hartelijk dank.