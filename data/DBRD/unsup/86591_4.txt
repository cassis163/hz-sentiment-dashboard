'Oprecht' is het vijfde boek van Colleen Hoover dat vertaald is naar het Nederlands. Het verteld het verhaal van Auburn die op zoek is naar een bijbaantje. Toevallig komt ze langs een woning waar een dringend verzoek voor een sollicitatie aan de deur hangt. Dit blijkt de studio van Owen te zijn waar ze direct aan de slag kan.

De personages zijn op het moment dat ze elkaar ontmoeten nog redelijk vlak. De ontmoeting vindt ook ver vooraan in het verhaal plaats. Na een ontzettend heftig proloog waarin Auburn op jonge leeftijd van haar jeugdliefde afscheid heeft moeten nemen in het ziekenhuis. Waarom en hoe hun relatie verder was blijft nog even achterwege, maar hier wordt later in het verhaal natuurlijk op terug gekomen.
Hoe meer Auburn en Owen met elkaar om gaan, hoe leuker ze elkaar gaan vinden. Maar daar is lang niet iedereen in de omgeving het mee eens. Zo zijn er nog een bezorgde huisgenoot, een strenge vriend en een vreemde vader die zich met de levens van de twee jong volwassenen bemoeien.

Maar naast die problemen, kampen beide hoofdpersonages ook nog met hun eigen problemen die ze het liefst op de achtergrond houden en niet aan elkaar vertellen, want ja, hun relatie liep net zo lekker en dan kun je het maar beter niet al je struggles op tafel gooien, dat zorgt alleen maar voor problemen.
Maar misschien hadden ze toch beter eerlijk tegen elkaar moeten zijn, want vroeg of laat komen ze er van elkaar achter en dan op precies het verkeerde moment.

Het verhaal leest lekker weg, je komt gaande het verhaal steeds meer persoonlijke informatie van beide personages te weten en je vraagt je af of alles nog wel goed komt. De spanningen lopen steeds hoger op en uitspatting van alle emoties, problemen en oneerlijkheden liggen op de loer.
Dat is iets wat dit boek goed kenmerkt. Naast alle mooie dingen die Auburn en Owen met elkaar beleven, zit er altijd een adder onder het gras. Het gaat niet alleen om liefde en leven. Nee, elk personage in de boeken van Colleen Hoover heeft zijn of haar eigen problemen en een strijd die ze zelf moeten voeren. Soms met een beetje hulp, maar soms ook zonder. Dat maakt die diepgang in haar boeken van een stuk hoger niveau. En dat maakt dat deze boeken niet onder de erotische boeken vallen, maar onder een redelijk nieuw genre 'New Adult'.

Als ik iets mee wil geven aan fans van Young Adult boeken zoals 'Hof van Doorns en Rozen;, dan is het: lees New Adult boeken! Daar zal niemand spijt van krijgen. Want naast de sprankelende romantische alinea's, is die diepgang vaak ontzettend leerzaam en troostend op een speciale manier. Zeker de moeite waard en een boek van Colleen Hoover te gaan lezen dus.