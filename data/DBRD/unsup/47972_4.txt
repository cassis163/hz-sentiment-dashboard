Mishka is van het ene moment op het andere een zeer populaire DJ, hij wordt ontdekt en hij krijgt een contract bij een vooraanstaand en vermogende platenbaas.
Bij een feest op zijn landgoed ontmoet hij Lisa, en het is gelijk bingo, hij verbreekt zijn relatie met Lotte en gaat voor Lisa, waar hij naar verloop mee trouwt, wat hij niet weet is dat zij een ongeneeslijke ziekte onder de leden heeft.
Terwijl het succes hem toelacht en het geld binnenstroomt blijven de zorgen om Lisa op de achtergrond meespelen.
Maar als hij met de verkeerde financiele adviseurs in zee gaat ziet hij zijn geld verdampen, hij komt er echter weer bovenop met een eigen firma.
Prive gaat het steeds minder, hij kan zijn ei (sex) niet meer kwijt thuis bij Lisa, en hij ontmoet Lotte weer waarmee hij het bed induikt met grote gevolgen.

Tenslotte sterft Lisa, die het 10 jaar langer uit heeft gehouden dan de doktoren hadden voorspeld, gek genoeg begint het leven in deze periode voor Mishka pas echt zin te krijgen, en is eens te meer het besef daar dat geld ook niet alles is, zeker niet als de gezondheid het af laat weten.

Een emotioneel boek die me aan "komt een vrouw bij de dokter" deed denken, niet zo heftig misschien maar wel realistisch genoeg om maar weer eens bij de feiten stil te staan en in welke positie we ook kunnen komen of misschien al zijn gekomen, in dit boek worden veel lichtpunten afgewisseld met erg donkere.
Kortom een prima boek.