Als eerste ging ik opzoeken wat de titel behelste; Zeevlam. Ik vond deze verklaring op de site van de KNMI. Dat was nu duidelijk.
De cover is een Ã©chte cover die via de rug naar de achterkant doorloopt en ook op de binnenkant. Heel mooi gedaan. Het is een prachtige cover die een vrouw laat zien de zee inloopt. Waarom?
Dat werd duidelijk tijdens het lezen.

Het eerste hoofdstuk start op zaterdag 30 augustus 6.40 uur, daarna even terug naar 29 augustus en het laatste hoofdstuk sluit het verhaal af op zondag 7 september, 3.34 uur. Deze tijdsaanduiding heeft niet zoveel waarde denk ik. Maar dat is zoals elke hoofdstuk begint. De dag, de datum en de tijd.
Tijdens deze dagen gebeurt er nogal wat. We lezen uit het oogpunt van diverse personages.

Ik had heb boek vlot gelezen omdat het een mooi verhaal is waarin de spanning goed oploopt. De personages zijn goed uitgewerkt, waardoor je meeleeft op de zoektocht naar de verdwenen personen.
Ook worden situaties duidelijk beschreven, zoals een krijsende meeuw wat op dat punt in de vertelling een mooi detail is!

Ik dacht op een gegeven moment dat ik wist in welke hoek ik de dader moest zoeken, maar dat bleek toch anders te zijn. Een heel goede verhaallijn. Snelheid een tandje hoger dan weer tandje lager met een heerlijk spannend plot!