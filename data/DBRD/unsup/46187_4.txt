Literaire recensie van een thriller

Ik heb het boek De zielenbreker van Sebastian Fitzek gelezen. Ik wist niet wat ik van het boek mocht verwachten, ik had immers nog nooit van deze auteur gehoord.

Sebastian Fitzek is geboren in Berlijn (Duitsland) in 1971. Hij studeerde Rechtswetenschappen en werkt als journalist en schrijver voor verschillende radiostations en tv-zenders. Zijn eerste boek , De Therapie, werd uitgegeven in 2006. Ondertussen zijn er al zeven exemplaren van hem uitgebracht. De Zielenbreker was zijn vierde boek, gepubliceerd door uitgeverij De Fontein in 2010. Dit boek telt 264 bladzijden. Al zijn boeken hebben hetzelfde genre, het zijn steeds misdaadthrillers. Dit is natuurlijk geen verassing als je zijn studies bekijkt. In Duitsland is Sebastian Fitzek een zeer populair auteur. Hij verkocht er al meer dan een miljoen exemplaren. Net als zijn debuut, De Therapie, stond De Zielenbreker wekenlang boven aan de Duitse bestsellerlijsten . Ook in België en Nederland stijgt zijn populariteit. Hier zouden al meer dan 35 000 thrillers van hem over de toonbank zijn gegaan.
Het boek De Zielenbrekerspeelt zich grotendeels af in de kerstperiode. Door een sneeuwstorm raakt de Teufelskliniek in Berlijn volledig geïsoleerd van de buitenwereld. Al snel werd duidelijk dat de zielenbreker zich ook in de kliniek bevond. Hij had in het verleden al 3 jonge vrouwen psychisch verwoest. Hij bracht ze namelijk door hypnose in een doodslaap, waarbij het lichaam niet meer in staat is om te communiceren maar waarbij je wel nog helder kunt denken. In de handen van de slachtoffers was steeds een raadseltje geklemd. Caspar was één van de patiënten in de Teufelskliniek. Hij leed aan amnesie en kon zich dus niet herinneren wie hij werkelijk was. Hij nam zijn verantwoordelijk op en trachtte hemzelf en de rest in de kliniek te beschermen tegen de Zielenbreker. Dit was geen gemakkelijke opdracht want hij wist niet wie hij kon vertrouwen. De Zielenbreker bevond zich immers tussen hen, maar was hij nu een medewerker of een patiënt? Die nacht kwamen twee personen om het leven. Zij waren op het verkeerde moment op de verkeerde plaats. Uiteindelijk, na een nacht vol spanning, kwam Caspar erachter wie hij werkelijk was en besefte hij dat hij het enige doel van de Zielenbreker was. Te laat, want het gevaar kwam uit zeer onverwachte hoek. Hij werd het volgende slachtoffer en ook hij kwam in een doodslaap terecht.

De Zielenbreker is een duidelijk voorbeeld van een psychologische thriller. De auteur laat ons meeleven met de gedachten van het hoofdpersonage.
Caspar alias Niclas haberland is het hoofdpersonage van het verhaal. Hij werd binnengebracht in de kliniek nadat hij onderkoeld op de besneeuwde toegangsweg van de kliniek was gevonden. In de kliniek werd hij Caspar genoemd omdat hij zijn ware identiteit niet meer wist doorzijn val. Sebastian Fitzek beschreef goed zijn gedachten zodat ik zijn situatie perfect kon volgen. Hij zit met talloze vraagtekens. In het begin van het boek weet hij bijna niets door zijn geheugenverlies maar na verloop van tijd komt hij meer en meer te weten over zijn verleden, onder andere door nachtmerries. Zijn echte naam blijkt Niclas Haberland te zijn. Op het einde van de beruchte nacht moest Caspar/Niclas concluderen dat hij de Zielenbreker persoonlijk kende en dat deze zich wou wreken. Tot zijn grote spijt, besefte hij dit net te laat. Hij was in de val van de Zielenbreker gelopen. Aangezien dat de auteur enkel de gedachten van Caspar beschrijft, is dit boek dan ook geschreven volgens een persoonlijke hij/zij-verteller. De auteur vertelde wel niets over het uiterlijk of de leeftijd van het hoofdpersonage. Ik schat hem een jaar of 30, hij had immers al een dochtertje. Er waren ook tal van nevenpersonages, voornamelijk artsen en patiënten, die elk een belangrijke rol hadden in het verhaal.
Er waren twee verschillende verhaallijnen, eentje in het heden en een ander in het verleden. Het verhaal in het verleden ging over de beruchte winternacht in de Teufelskliniek. We konden deze nachtmerrie door Caspars ogen volgen. In de andere verhaallijn liet een professor twee van zijn studenten een dossier lezen. Niet zomaar een dossier, maar het dossier van de zielenbreker .Volgens mij was de bedoeling van de auteur met deze verhaallijn wat meer duidelijkheid te scheppen. Na het lezen van dit dossier verklaarde de professor immers nog heel wat onopgeloste zaken aan de studenten. Opvallend, de professor bleek Niclas haberland te zijn. Hij kon dus toch nog worden bevrijd uit zijn doodslaap.
Wat mij opviel aan het verhaal, was hoe alles zo mooi in elkaar paste op het einde. Aanvankelijk leek alles nog wat onduidelijk en chaotisch. Sommige situaties waren niet meteen duidelijk. Later verklaarde de professor dit aan zijn twee studenten en dan leek alles zo logisch. De Zielenbreker liet ook altijd raadseltjes achter bij zijn slachtoffers. Deze vormden telkens een aanwijzing. Deze raadsels leken zo vaag en onmogelijk op te lossen. Toch, als je je verstand gebruikt kom je makkelijk tot de oplossing. Van het volgende raadsel was ik echt onder de indruk.
Finished files are the result
of years of scientific study combined
with the experience of years
Je moet de fs optellen. Normale mensen tellen er 3 of 4. Toch zijn er 6. Men vergeet steeds de f uit of omdat men aan dit woord geen betekenis kan plakken. De oplossing van het raadsel is dan ook kamer 6F. Daar had Zielenbreker iemand om het leven gebracht.
Een ander opmerkelijk feit was dat het verhaal lezen meer tijd in beslag nam dan de gebeurtenissen. Het hele verhaal speelde zich af in ongeveer drie uur tijd, in een nacht kort voor Kerstmis. Er gebeurde echter zo veel in deze drie uur dat de auteur hier toch wel een 150 paginas aan spendeerde. Zoals ik eerder al vermeldde, is dit boek een duidelijk voorbeeld van een psychothriller. Er werd dus veel tekst besteed aan het beschrijven van de gedachten van het hoofdpersonage.

Ik was aangenaam verrast door het boek. Het verhaal kwam wel nogal traag opgang. In de eerste 30 paginas werd vooral de situatie geschetst. Maar vanaf dan wist Sebastian werd ik volledig meegesleept door de gebeurtenissen. Er waren veel onduidelijkheden en mysteries. Dat zorgt er natuurlijk voor dat je aandachtig blijft en dat je de afloop ervan wilt weten. Slim gezien van Sebastian Fitzek! Eens je betrokken raakt in het verhaal, lees je verder. Hoe verder je leest, hoe meer je duidelijk wordt. Toch was het wachten tot de laatste pagina om alles goed te vatten. Dat kwam door de zeer verrassende wending van het verhaal. Naarmate het einde naderde, kreeg je stilaan een beeld van de verschillende personages. Sommige werden negatief in beeld gebracht door de auteur. Daardoor verdenk je hen natuurlijk als de Zielenbreker. Toch bleek de Zielenbreker diegene te zijn waarvan je dat het minst verwacht. Ik heb het boek in 2 dagen tijd uitgelezen, normaal spendeer ik weken aan dergelijke boeken. Dit bewijst toch wel dat het een zeer spannend boek is, een echte aanrader. Vooraf had ik wel wat vooroordelen over deze onbekende Duitse auteur. Die zijn nu wel verdwenen en ik begrijp waarom zijn boeken zo goed de deur uitgaan. Een echte aanrader!

VERSTAPPEN-NAUS, M, NBD| Biblion recensie., internet, s.d.
(http://www.bol.com/nl/p/nederlandse-boeken/de-zielenbreker/1001004007505442/index.html#product_description)
s.n., Auteursprofiel van Sebastian Fitzek., internet, 18 augustus 2008
(http://www.boekreviews.nl/auteurs/sebastian-fitzek/)