Ik heb vroeger als kind ongeveer alle boekjes van Annie MG Schmidt gelezen en ik was er dol op. Floddertje, Pluk, Otje, beertje Piepeloentje, Dikkertje Dap...allemaal evenveel van genoten. Maar als dan toch ik mijn favoriet zou moeten kiezen, zou ik voor Jip en Janneke gaan. Grappige,eenvoudige verhaaltjes over alledaagse situaties met beste vriendjes Jip en Janneke.
Ik heb (bijna) alle Annie MG Schmidt boeken voorgelezen aan mijn eigen kinderen en er zelf weer plezier aan beleefd. Mijn kinderen kunnen ook geen genoeg krijgen van Jip en Janneke, we blijven die boekjes herlezen.
Ik bewaar de boekjes zorgvuldig want de volgende generatie zal de boekjes vast nog even leuk vinden!