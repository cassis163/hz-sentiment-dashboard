Onderhoudend debuut van Schumacher. Londen na WO2, waarbij de Duitsers de oorlog hebben gewonnen en dus de bezettende macht zijn. Politieman en oorlogsheld John Rossett heeft in de oorlog vrouw en kind verloren en helpt nu de Duitsers joden op transport te zetten, een zekere dood tegemoet. Op een dag breekt er iets bij hem en hij besluit een joods jongetje dat zich heeft verstopt te helpen ontsnappen. Dit gaat gepaard met de nodige actie en zowel goede als foute Duitsers en Engelsen.
Het einde is redelijk op en laat voldoende open voor de aangekondigde twee vervolgdelen. Ik vraag me wel af of Schumacher in de volgende boeken nog voldoende ontwikkeling in zijn personages kan stoppen. Daarvoor lijken de karakters toch een beetje t√© eendimensionaal.