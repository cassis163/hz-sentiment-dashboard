Met dank aan ThrillZone en uitgeverij LetterRijn voor het recensie-exemplaar.

Het verhaal speelt zich af in BelgiÃ«.
In Meedogenloos volgen wij drie verhaallijnen, die van de zusjes Mandy & Lisa Peeters die op de vlucht zijn geslagen nadat hun ouders zijn vermoord.
De tweede verhaallijn is die van de dertienjarige Californische India die vier jaar geleden ontvoerd werd en terecht kwam in de Belgische prostitutie.
De laatste is die van de journalist Tim Bosman die zelf na een dramatische jeugd zich het lot van kinderen aantrekt en zich daar voor inzet.
Al die verhaallijnen, die mooi zijn opgebouwd, komen uiteindelijk samen.

De auteurs hanteren een makkelijke schrijfstijl waardoor het boek vlot leest.
Het boek boeit vanaf het eerste moment en is ook niet weg te leggen.
Je valt als lezer in de ene na de andere harde actie waardoor mijn hersenen als het ware overuren moesten maken.
Hoewel ik sommige gebeurtenissen wel aan zag komen had ik het einde niet zo verwacht.
Het einde laat zeker nog een mogelijkheid open voor een vervolg dat ik graag zou willen lezen.

De auteurs J.Sharpe( pseudoniem voor Joris van Leeuwen) en Melissa Skaye( pseudoniem voor Melissa Bielsma Schaaij) hebben hun sporen inmiddels al verdiend in het boekenwereldje.
Dit is het eerste boek dat zij samen schreven.
En wat mij betreft heeft dat geresulteerd in deze sterke meedogenloze actiethriller.
Wie welk gedeelte heeft geschreven is niet te achterhalen.
Ik ga zeker hun volgende boeken nog lezen.
Ik waardeer het boek met 4****(*)