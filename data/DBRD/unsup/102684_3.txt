Via de adventskalender kon ik dit boek gratis downloaden en omdat het op mijn te lezen lijstje stond, was ik hier heel blij mee.
In de korte inhoud wordt dit boek beschreven als een "ijzingwekkende thriller"... Nu, laat ijzingwekkend maar weg en thriller? ... daar moest ik ook wel achter zoeken.
Ook staat er in de korte inhoud een heel negatieve beschrijving van de echtgenoot. In realiteit las ik tot het midden van dit boek vooral een beleving van de echtgenote die een liefdesrelatie opbouwt met de verpleegster van haar man.
Die man zelf kan misschien wel een strenge man zijn maar dit komt zeker niet heel erg uit de verf.
Tot in het midden van het boek ging het over koetjes en kalfjes en was er niets van spanning of wreedheid te lezen.
Na de helft van het verhaal werd het ietsje spannender maar werd het toch wel al snel duidelijk wie wat waar en hoe heeft gedaan.
Ik moet wel zeggen dat ik dit boek heel graag heb gelezen. Het was ontspannend en makkelijk om zo tussendoor te lezen. Ik zou het eerder een romannetje noemen. Niet meer en niet minder.