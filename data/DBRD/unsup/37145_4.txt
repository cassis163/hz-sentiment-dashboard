Sonia Purnell is biografe en politiek verslaggeefster. Ze schrijft columns voor The Sunday Times en The Observer en is een regelmatige gast in praatprogramma’s op tv. In ‘Clementine een leven met Winston Churchill’ beschrijft ze het belang van de vrouw achter de man. Clementine is wellicht de meest ondergewaardeerde vrouw in de politieke geschiedenis van de 20ste eeuw. In haar boek beschrijft ze mooi hoeveel invloed Clementine had op de politiek die Winston voerde en hoe zij, als vrouw uit haar tijd, niet de erkenning kreeg die ze verdiende.
Sonia Purnell beschrijft in deze biografie op zeer gedetailleerde wijze het leven van Clementine. Dit is een primeur er zijn al vele boeken over Winston geschreven en daardoor is dit boek zo vernieuwend, ook Clementine, de vrouw, wordt belicht.
Natuurlijk had ze niet de mogelijkheden om- zeker in die tijd- toppoliticus te worden. Toch weet Sonia Purnell op genuanceerde wijze duidelijk te maken dat ze meer macht had dan je zou denken. Inhoudelijk zit deze biografie dan ook meteen goed, ze maakt haar standpunt duidelijk en werpt een nieuw licht op de wereldgeschiedenis.
Verder kan het boek vlot gelezen worden, je leest afwisselend en tussendoor ook wat anekdotes die de lectuur vergemakkelijken en je aandacht erbij houden. Je leert Clementine haar persoonlijkheid kennen maar ook haar vrienden en rivalen. Maar ook leert het boek je veel lessen, en ik ben er zeker van dat door het lezen van deze biografie ik een sterkere vrouw ben geworden die net als Clementine geen kans voorbij wil laten gaan om zoveel mogelijk te bereiken.
Naast inspireren, is dit boek ook een echte parel die elke boekenliefhebber in zijn kast wil hebben, de vormgeving is heel mooi, middenin het boek vind je ook prachtige foto’s en de structuur van de hoofdstukken maakt meteen duidelijk in welke tijdsperiode je zit.
Clementine is dus een vernieuwende biografie over een vrouw die, jammer genoeg, lange tijd in de vergetelheid is beland. Goed geschreven en vol met leuke weetjes, een mooie vier sterren voor dit even mooie boek!