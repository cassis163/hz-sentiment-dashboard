Met de titel als uitgangspunt van dit boek kan je op het eerste zicht weinig aan. Daar kom je pas veel later achter. De verdienste van de auteur is; door de steeds weer verrassende gebeurtenissen nieuwe vragen bij de lezer op te roepen! Zo blijft de lezer attent in dit toch wel vlot geschreven verhaal: korte zinnen, korte hoofdstukken zodat je als aandachtige lezer steeds wil weten wat er de volgende bladzijde zal gebeuren.

Het nieuwe samengestelde gezinnetje, Barbara, haar zoontje van acht, Rens en haar nieuwe echtgenoot gaan op verlof in de Ardennen. In de buurt van hun verblijf daar woont een schrijver ( wiens naam in het verhaal niet wordt vernoemd ). Robbert, haar man is de uitgever van die schrijver, die na een opmerkelijk debuut ' droog staat '.
Rens verdiept zich in een virtuele wereld, een wereld die afhankelijk is van opgeladen batterijen. Wanneer de tablet ' leeg ' is gaat Rens zich vervelen.
Een tijd geleden verdween in de buurt waar de schrijver woont een meisje: een onopgeloste zaak. Barbara, een liefhebbende en bezorgde moeder ziet dat haar zoontje zich verveelt. Zij haalt hem uit zijn virtuele wereld door een zelf bedacht spelletje. Waar dat spelletje toe zal leiden, .....

Opvallend in dit boek:
* de moeilijke situatie in een nieuw samengesteld gezin met kinderen
* de liefde en de bezorgdheid van een moeder
* het mysterieuze rond de verdwijning van het meisje
* de verrassende oplossing van die verdwijning

Een achterliggend thema misschien: haal kinderen zoveel mogelijk uit hun virtuele wereld en laat ze kind zijn buiten hun spelletjes, tablets en computers. Kinderen kunnen ook door andere dingen geprikkeld worden. Dat bewijst Barbara met haar zelf verzonnen spelletje.

Een literaire thriller die zeker de moeite waard is om te lezen en die op geen enkel ogenblik gaat vervelen.
De quotes over het boek op de achterflap zijn zeker niet overdreven.
Ik kijk uit naar meer werk van Frederik Baas ( Jan van Mersbergen ).