Een spannende YA over schuldgevoel, hoever ga je om je schuldgevoel af te kopen. Royce Rheeberg, zit in de problemen, hij wordt gechanteerd door "Black" die twee filmpjes heeft en deze dreigt op You Tube te zetten. Royce probeert dit te voorkomen door geld te betalen. Wanneer Royce bij een scooterongeluk in het ziekenhuis terecht komt, veroorzaakt door Lynn Wegderink, vraagt hij haar om zijn louche zaakje op te knappen. Door schuldgevoelens stemt Lynn toe.

Black is een criminele afperser, Lynn raakt steeds dieper in de problemen wanneer zij op onderzoek gaat. "Wraak wilde ze, maar wraak heeft ze gekregen". Samen met haar vrienden Frank en Misha belanden ze in een gevaarlijke situatie. Black blijkt meer op zijn kerfstok te hebben dan ze dachten.

Een goed geschreven verhaal vol spanning, hechte vriendschap en emotionele harde momenten. Een boek dat je in één ruk uitleest. Lynn, Royce en Black zijn goed neergezet. Lynn een beetje naïef om zomaar "boodschappenmeisje" te worden voor Royce. Royce wil alles zelf onder controle houden en het niet aan zijn ouders vertellen. Black afperser, hard een echte crimineel.