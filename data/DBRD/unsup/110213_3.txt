De titel sprak me aan en het ziet eruit als een lief, handzaam boekje. En soort ‘meisjesboekje’ als je op de cover afgaat. Sla je ‘m open en begin je te lezen dan kom je tot het besef dat het helemaal geen typisch meisjesboekje is. Het is zeker ook voor jongetjes bestemd! De achterflap nodigde me uit even binnen te kijken. De korte hoofdstukken met uitnodigende titels zoals ‘Stop met je te schamen’, ‘Ga toch fietsen’ en ‘Laat je niet gek maken’ haalden me over de streep. Dit leek me een heel goed boekje ‘voor erbij’. (Ik lees vaak meerdere boeken naast elkaar.) Het boekje ‘voor erbij’ bleek een boekje ‘om in één ruk uit te lezen’.

Nadat je uitgebeld bent, zijn er nog 100 andere tips

Onno Aerden schrijft lekker ongecompliceerd, recht toe, recht aan en eerlijk. Met eerlijk bedoel ik in dit geval ‘open’. Onno geeft zich geestelijk bloot in dit inspirerende boekje. Hij geeft geen aardverschuivende halleluja tips, maar simpele inzichten die je weer even op scherp zetten. Het zijn dingen die we waarschijnlijk zelf ook kunnen bedenken, maar Onno heeft ze voor je opschreven zodat het net even wat beter blijft hangen.

Wil je de ogenschijnlijke gewone dingen in je dagelijkse leven meer leren waarderen? Dan stel ik voor dat je dit prettig leesbare boekje koopt of leent en ‘m leest met een drankje in het zonnetje.