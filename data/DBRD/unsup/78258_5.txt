GESCHREVEN DOOR Fany van Hemelen

KEERKRACHT
De titel Keerkracht voor dit boek is uitstekend gekozen. Het boek is namelijk een leidraad om de dingen anders aan te pakken. Olga Matheusen schreef dit boek vanuit haar persoonlijke ervaring. Op een dag had ze er genoeg van om ziek te zijn en zich ziek te laten maken. Ze ging “wroeten” in haar eigen leven,nam verantwoordelijkheid voor haar beslissingen en nam de tijd om te herstellen.Uiteindelijk gooide ze het roer om en volgde haar hart,intuïtie of overtuiging. Welke naam je eraan geeft maakt niet uit,ze leerde naar zichzelf luisteren en opnieuw kiezen.

Dit is geen gewoon zelfhulpboek waar 10 regels volgen de oplossing brengt. Nee,het is een realistische manier die je aan het denken zet en tot actie aanmaant. Eerst moet je alles op een rijtje zetten,tijd nemen om te herbronnen,de essentie eruit halen en daarna opnieuw starten.De schrijfster toont aan dat je echt de veerkracht en moed hebt om te herbeginnen.

Dit is een boek doorspekt met Olga’s ervaringen en ook leerzame punten en getuigenissen uit haar praktijk. Het is een verhaal waarvan je de informatie en tips stilaan voelt binnensijpelen. Niets moet en je kiest zelf uit dit boek wat je ervan wil meenemen op jouw reis. Ik las het eerst in 1 keer uit en begon daarna opnieuw om dan de doe en denk dingen ook uit te proberen en zo weer nieuwe inzichten te krijgen
Eigenlijk is het een boek om te lezen en herlezen en dicht bij je te houden..
Elke keer ontdek je namelijk een nieuwe wijsheid in dit verhaal.
Een zelfhulpboek en toch ook niet….
Inspirerend is het zeker! Keerkracht is jouw eigen keuze.

Bedankt Boekenfans en Olga Matheusen dat ik dit kleinood mocht ontdekken en ga het koesteren en blijven herlezen.
***** Herkenbaar,inspirerend en motiverend maar nooit opdringerig