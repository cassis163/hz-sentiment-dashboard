De tekst van de achterflap gaf de doorslag dat ik dit boek heb gekocht. En spijt heb ik allerminst in tegendeel. Heb me tijdens het lezen NIET laten leiden door de clou die op de achterflap weggegeven werd.

Het verhaal kent verschillende verhaallijnen die uiteindelijk op een subtiele wijze bij elkaar komen en hier ontstaat dan ook het zeer verrassende plot die de auteur voor ons in petto heeft.
Aan de ene kant wordt de huurling Johathan Yeager, vader van een doodziek kind, met 3 kornuiten op missie gestuurd naar Congo om daar een virus en de veroorzaker van het virus, te elimineren. De veroorzaker zou een nieuw en gevaarlijk menswezen zijn die de naam Akili heeft gekregen. Dit zou een gevaarlijk wezen zijn met een bovenmenselijk IQ. Yeager is op missie gestuurd door de Amerikaanse regering en die spelt ook een dubbele rol.
Daarnaast probeert Kento, een student uit Japan, een nieuw medicijn te ontwikkelen om de ziekte longclerose te bestrijden. Deze ontwikkeling moet snel gebeuren. Aliki schijnt hierin ook een belangrijke rol te hebben maar ook diezelfde Amerikaanse regering.
Deze verhaallijnen worden in een zeer prettige en goede schrijfstijl weergegeven met een snelheid waar je u tegen zegt en uiteindelijk komen deze op een subtiele wijze bij elkaar en hier ontstaat een ontzettend verrassend plot vol spanning waarbij alles om geld en macht draait.
Een absolute topper van Kazuaki Takano. Ik heb hem zeker toegevoegd tot mijn lijstje met favoriete auteurs.
Dit boek is een absolute aanrader maar laat je niet be√Ønvloeden door de tekst op de achterflap!