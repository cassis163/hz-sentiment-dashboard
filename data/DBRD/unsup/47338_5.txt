'Desalnietbemind' is een ijzersterk debuut dat inmiddels in mijn top 3 favoriete romans staat. Niet alleen de uitvoering en kaft zijn prachtig, 'Desalnietbemind' bevat een verhaallijn die de aandacht van begin tot eind vasthoudt.

De korte hoofdstukken zorgen ervoor dat het als lezer lastig is om de roman weg te leggen. Immers, een hoofdstuk eindigt regelmatig met een cliffhanger of een ontrafeling, waardoor je dan toch weer even het volgende hoofdstuk wilt lezen, en die daarna, en die daarna...

Het prachtige taalgebruik van Annabel Jonk raakt. Dit zou je niet zozeer verwachten van een debuut. Dit maakt 'Desalnietbemind' een origineel en verrassend boek. Ik zou me bijna afvragen of het echt een debuut is, of wellicht een pseudoniem van een andere schrijver...?

De thema's die een rol in het verhaal spelen, zijn thema's die ons allen dagelijks bezighouden. Martha's zoektocht naar de waarheid, naar Victor's verhaal en de verschillende personages die zij in haar zoektocht bezoekt en ontmoet...

Ik kan nog wel even doorgaan, maar ik vind het kortom gewoon een bijzondere roman die mij gegrepen heeft, en daarom absoluut een plek in mijn top 3 verdient, misschien zelfs wel als nummer 1.