Verkapt is een zeer noodzakelijk boek binnen het eco-genre. Het eco-genre, dat de komende jaren enorm belangrijk gaat worden in het verklaren van de klimaatproblemen op aarde. Verkapt laat zien, wat de gevolgen zijn van de grootschalige consumptie van producten op basis van palmolie.
Iedereen kent de artikelen in de krant of de berichten op het journaal over de kap van oerwouden en biobrandstof. Maar door het vaak moeilijke verhaal en gortdroge opsomming van feiten, haken mensen af of blijft het verhaal niet hangen. Janneke Bazelmans maakt het onderwerp, gebruik van palmolie, laagdrempelig door haar grote feitenkennis op te hangen aan een spannende verhaallijn. De schrijfster neemt haar lezers als het ware aan de hand door haar hoofdpersoon in een thriller te laten ervaren, wat de (neven) gevolgen zijn ( onder andere de kap van oerwouden) van de onwetende palmolie consument (de oorzaak)in voornamelijk het rijke westen. De vorm, thriller, is goed gekozen, omdat er heel veel gewelddadigheden en misdrijven als gevolg van de palmoliehandel plaatsvinden.
Het verhaal is tegelijkertijd ook een zwak punt van het boek. Janneke wil erg graag zoveel mogelijk feitenkennis in het boek kwijt, waardoor enkele neven verhalen dun worden. Vraag is of in plaats van de neven verhalen, het hoofdverhaal niet beter verdiept had kunnen worden. Dat is tenslotte al ernstig genoeg. Het einde is een minpunt; de wens van schrijfster, een snel eind aan alle misstanden rond palmolie, spreekt daar in door, maar is niet realistisch. Er zal nog vele jaren strijd geleverd moeten worden om palmolie gebruik binnen de perken te krijgen en dat zal zeker niet gebeuren door de acties van één studente. Waarheidsgehalte is in eco-boeken juist belangrijk om lezers tot daden te verleiden.
Door meer te schrijven kan Janneke Bazelmans zich verder ontwikkelen als schrijfster en zullen haar boeken burgers bewust maken en daardoor een waardevolle toevoeging zijn aan de strijd voor het milieu!