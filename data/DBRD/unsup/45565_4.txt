Dit boek kan op iedere thrillerliefhebber 'NTL' lijstje staan.  


Het verhaal wordt opgedeeld in drie delen waarin het eerste deel de lezer kennis laat maken met de belangrijkste figuren uit  het boek, en wat er met hen gebeurd is.  Het tweede deel gaat in op wat er plaatselijk gebeurd is in het verleden, vóór het bestaan van de hoofdrolspelers.  Het derde deel tenslotte gaat over hoe ieder voor zich omgaat met deze geschiedenis en met zijn eigen leven.


Het verhaal wordt hoe langer hoe mysterieuzer, de schrijver hanteert hierbij een aangename schrijfstijl.  Méér zelfs, hij creëert soms zelfs wel een beetje een  horrorachtige sfeer,  waardoor je als  lezer soms  de neiging hebt om even achterom te kijken. 


Toch zit door heel het verhaal ook een heuse realiteit verweven, de personages zoeken continu een weg om om te gaan met verlies, waarbij  manieren  van verwerking uitgebreid aan bod komen.


Niet alleen een vlotte schrijfstijl, ook literaire kunstwerkjes springen er uit.  Volgende quote noem ik een prachtig voorbeeld van dit literaire "kunnen" : "Er was alleen afwezigheid, een grote allesomvattende leegheid.  Het perfecte niets...." en verder "de tand des tijds knaagde het rood uit zijn haar..."


Omwille van de goed opgebouwde spanning, de originaliteit van het verhaal, het on oorspelbare plot, de gewéldige schrijfstijl en daarbij uiteraard het enorme leesplezier, krijgt dit boek van mij dikke 4 sterren.