Het loopt niet zo lekker in het leven van de auteur en zij besluit dan op zoek te gaan naar het paradijs. Maar wat is het paradijs ? Waar ligt het paradijs ? Hoe kom ik daar en natuurlijk wat kost me dat.
Door haar vorige reizen heeft zij heel veel ervaring opgedaan , maar ook kennissen/ vrienden gemaakt. Zij vraagt hen raad en maakt graag gebruik van de kennis van deze vrienden. Na lang beraad en een gedegen voorbereiding besluit zij te gaan.
De reis begint in Kazachstan - China - MongoliÃ« en dan Rusland.
Zij gebruikt daarbij de Shambhala -schatkaart. Iedere dag maakt zij een verslag en geeft dat aan met een kleur op de kaart.
Goud = geluk Rood = rotgevoel Groen= bijzondere ontmoeting
Blauw = inzicht.
Er volgt een barre maar ook geweldige tocht. De beschrijving van de natuur is zo prachtig , beeldend en gedetailleerd dat je het gevoel krijgt het echt te zien en te ruiken. Dit geldt ook voor de kou en de ontberingen. Je reist als het ware mee.
Er zit heel veel spiritualiteit en mystiek in het boek. Dat maakt het tot een prachtig geheel.
Of de auteur het paradijs heeft gevonden moet de lezer zelf ervaren.
Een prachtig boek van een tocht waarvan de meesten van ons alleen maar van kunnen dromen. Ik heb er erg van genoten.