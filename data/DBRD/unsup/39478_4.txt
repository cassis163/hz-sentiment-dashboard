De droogte

Aaron Falk keert naar 20 jaar terug naar Kiewarra, waar zijn jeugdvriend zijn vrouw en zoontje heeft vermoord en zelfmoord heeft gepleegd. Falk wordt niet bepaald welkom geheten, 20 jaar geleden zijn hij en zijn vader gevlucht. Nu moet hij onder ogen zien wat er destijds is gebeurd en gaat op onderzoek uit naar de werkelijke toedracht van het drama.

Een spannend boek, goed geschreven met een logische opbouw. Het verhaal speelt zich af in het heden, maar het verleden is van groot belang. Tussen de gebeurtenissen van nu zijn er flashbacks naar het verleden, waardoor langzaamaan duidelijk wordt wat er destijds is gebeurt en hoe dat nog zo'n grote invloed op het heden kan hebben.

De personages zijn goed neergezet, net als de sfeer van het plaatsje. Het zijn mensen die het al niet zo makkelijk hebben in een leeggelopen stadje. Het hoofd boven water moeten houden op boerderijen is al hard werken, maar nu de droogte extreem is, staat het water aan de lippen. Dat maakt de mensen extra gevoelig voor alles, en korte lontjes ontbranden snel.

De ontknoping is spannend, verrassend en goed uitgewerkt. De epiloog sluit het netjes af. Aaron Falk is een personage dat de sympathie van de lezer heeft en leent zich ook voor een volgend boek.