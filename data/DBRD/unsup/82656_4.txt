Robbie de hand is het derde boek van de reeks Legenden van de oorlog van de grote scheuring.
Robbie is een personage dat in redelijk wat boeken van Raymond e Feist voorkomt.

In dit boek krijgt Robbie het niet gemakkelijk na wat er gebeurt is in Krondor met Arutha en Anitta.
Door een ongehoorzaamheid tov de oprechte man wordt Robbie aangeraden om Krondor te verlaten tot alles een beetje gekalmeerd is.
Samen met Flora vertrekt Robbie naar Nes,waar hij tegen wil en dank toch terug in een avontuur terechtkomt waar hij zijn volledige vernuft en vindingrijkheid nodig zal hebben. Samen met Jarvis Coe gaat hij de strijd aan om alles tot een goed einde te kunnen brengen.
Kan hij terugkeren naar Krondor of niet na dit avontuur?

Robbie de hand is een personage dat uitblinkt in vernuftheid en inventiviteit om een situatie naar zijn hand te plaatsen of om de beste informatie te verkrijgen.
Dat is in dit boek niet anders. Alhoewel hij soms verbluft is over zijn eigen kunnen of manier van handelen. Zijn personage word verder uitgewerkt in dit boek en speelt zowat de hoofdrol,maar de rest van de personages worden niet vergeten.
Ook zij worden uitgewerkt tot interessante figuren met hun eigen manier van denken en handelen.
De actie word afgewisseld met wat rustigere periodes maar dit stoort niet. Soms speelt er wat humor in de gesprekken.

Hoe verder in het boek hoe meer we te weten komen over het plot dat goed opgebouwt is.
Er worden gebeurtenissen verteld in het begin waar je pas op het laatste deel van het boek antwoord krijgt. Dit houd de aandacht en interesse van de lezer zeker goed vast.
De magie word niet vergeten en speelt een belangrijke rol in bepaalde passages.

Het boek leest zeer vlot, zoals we gewend zijn van Feist.
Zijn vier sterren meer dan waard.