Allereerst complimenten voor de cover, bijzonder aantrekkelijk weergegeven! Pjotr Vreeswijk heeft met “Dwaalspoor” wederom een actiethriller neergezet dat staat als een huis. Lekkere vette actie, goede verhaallijnen en pittige korte hoofdstukjes. Het verhaal speelt zich af op meerdere locaties met verschillende zeer goed beschreven personages, wat het erg interessant maakt om te lezen. Hierdoor leest het boek als een trein en de puzzelstukjes vallen, heel gedoseerd, één voor één in elkaar… Ja, de hernieuwde kennismaking met hoofdpersonage Alex De Klerck is mij goed bevallen, zeer goed zelfs…en smaakt zeker naar meer!