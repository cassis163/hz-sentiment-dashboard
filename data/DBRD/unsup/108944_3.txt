Weg zonder bestemming gaat over de onzekere Johan (ik-figuur) en zijn mooie vrouw Sharena. Hun vriend Nick, die juist het tegenovergestelde is dan Johan (vlot, zelfverzekerd, knap), probeert te stoken in hun huwelijk, en met succes. Op een gegeven moment denkt Johan dat zijn vrouw inderdaad vreemd gaat. Nick spoort Johan aan om contact te zoeken met Anna, een oud klasgenote van de middelbare school), om de weg voor hem en Sharena vrij te maken.
Het verhaal wordt verteld door middel van diverse terugblikken in de tijd. De hoofdstukken zijn kort en vlot leesbaar, en elk hoofdstuk behandelt een bepaalde dag of periode. De personages worden goed uitgediept.
Weg van bestemming is een realistisch geschreven roman over obsessies, verlangen, macht en (het gebrek aan) vertrouwen.