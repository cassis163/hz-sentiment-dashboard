Wat ga ik hierover schrijven zonder al te veel prijs te geven?
'Begin maar gewoon, dan komt het verhaal vanzelf.'

We volgen 'Will Turner' alias Leon op zijn route van Amsterdam naar een groot vliegveld bij Parijs. Bijna dezelfde route die we anderhalve week terug zelf reden, met dit verschil dat we geen tussenstops hebben gemaakt als bijzonder gevaarlijke pakketdienst, de reguliere grensovergangen hebben genomen, de A1 zijn gevolgd en niet zijn omgekeerd naar Brussel.

Aan de hand van steekwoorden die genoteerd moeten worden en terugblikken om vervolgens snel te schakelen naar een kantoorpand waaruit alle meubilair is uitgehaald, race je letterlijk door het boek heen. Er is een geschreven onderbreking tussen de korte hoofdstukken waardoor je nog sneller bladzijden gaat screenen.
Je weet dat er iets aan zit te komen terwijl je al aan het eind bent begonnen aan het begin op pagina 5. En dan toch ineens, lees ik het goed?

Deze literaire thriller zit goed in elkaar, de spanning is goed opgebouwd, er wordt niets te veel verteld, je wordt verrast. Dagboek van een rivier was goed, deze doet er een schepje bovenop.

Gelukkig zegt onze tomtom geen 'herberekening' maar 'keer om'.