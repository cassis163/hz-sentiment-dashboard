Ik had geen enkel idee wat ik kon verwachten toen ik het persbericht las. Een New Adultboek!
De personages zijn helder beschreven door de auteur en ik kan me er wel een voorstelling van maken, hoe ze in realiteit zouden zijn. Met name Tess wordt steeds duidelijker naarmate je verder leest; vooral de reden waarom Tess doet zoals ze doet wordt duidelijk.

Een leuk detail is dat Tess citaten, woorden, namen en onderwerpen om van te houden en dingen om een hekel aan te hebben noteert. Dit om later in haar nog te schrijven boek te gebruiken. Het verhaal van Tess wordt hier en daar onderbroken door een gedicht. Deze gedichten zijn hier goed op hun plaats. Ook de gedichten aan het eind zijn een mooie aanvulling.
Deze auteur weet goed met woorden om te gaan. Je voelt hier en daar de pijn en de eenzaamheid
van Tess.

Het is een dun boekje en op het eind lijkt het verhaal nog niet helemaal verteld te zijn. Dat vind ik jammer, er had naar mijn mening veel meer in kunnen zitten. Het is een bijzonder verhaal, zonder meer.
Een bijzonder gedicht in het boek dat voor mij alles met het verhaal te maken heeft en alles zegt, heeft als titel: 'Porselein'.
Lees het in het boek.

Ik waardeer dit boek met 3,5/5 sterren.