Hoewel de boekenwinkel centraal staat in het verhaal, volgt de lezer de grote diversiteit aan klanten ook buiten de winkel. De lezer krijgt een goed beeld van het dorpje en de samenhang tussen de bewoners. De grote hoeveelheid personages zorgt ervoor dat het boek boeiend blijft, al moet je er wel je hoofd bij houden.

Zowel de setting als de verschillende verhaallijnen vond ik erg mooi uitgewerkt, maar de auteur heeft jammer genoeg met minder zorg besteed aan de ontwikkeling van de personages. Het dorpje lijkt vooral uit door en door goede mensen te bestaan die alleen maar het beste met elkaar voorhebben. Iedereen komt ook handig van pas en biedt zo goed als gratis zâ€™n diensten aan. Om het toch interessant te houden, zijn er natuurlijk een aantal slechteriken nodig. Deze personages worden ook enkel als dusdanig naar voren geschoven en verdwijnen bijna ongemerkt wanneer ze hun taak volbracht hebben.

Ik heb dit boek graag gelezen en kon er echt een paar uur in verdwijnen, maar een blijvende indruk heeft het niet gemaakt. Met een betere uitwerking van de personages had deze roman nochtans een topper kunnen zijn, een gemiste kans dus.

De volledige recensie lees je op mijn blog: https://www.hebban.nl/spot/smakelijk-lezen/nieuws/how-to-find-love-in-a-book-shop-veronica-henry