Waverly is het tweede boek van de Vlaamse auteur, Christine Bols. Het is de opvolger van Vrouwen van Corvallis en ook deze keer wordt inspecteur Tim Sackeley geconfronteerd met een moordzaak. Waverly is ook goed te lezen als je het vorige boek nog niet gelezen hebt.

Inspecteur Tim Sackeley en zijn vrij nieuwe collega Mike Delano worden op een moordzaak gezet van een jonge zwangere vrouw Sarah. Zij wordt dood op de stoep bij haar flat gevonden en ze lijkt in eerste instantie zelfmoord te hebben gepleegd, maar al snel blijkt dat Sarah is ver moord. Kort daarna wordt hotelketeneigenaar Fergason vermoord en ook deze zaak krijgt het politie duo in handen. Als tijdens het onderzoek naar mogelijke verdachten en betrokken er bij de FBI een belletje gaat rinkelen, wordt de hulp van Tim Sackeley ingeroepen bij een moordzaak in Seatel , vierhonderd kilometer verder op. Wat hebben deze drie moordzaken met elkaar te maken?

In deze politiethriller worden puzzelstukjes goed gedoseerd aangereikt, afgewisseld door hoofdstukjes die vanuit de dader zijn geschreven. Het plot zit goed in elkaar en de uiteindelijke ontknoping is verrassend. Het boek leest lekker vlot maar mist wel wat spanning en diepgang. Het boek krijgt van mij 3***.