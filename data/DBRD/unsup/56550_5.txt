Lina Wolff - De polyglotte geliefden – 2016 - Nederlandse vertaling 2018
uitgeverij Atlas contact – blz 287

Lina Wolff is een Zweedse schrijfster met drie boeken op haar naam.

de korte verhalenbundel “Många mämisko dör som du” (Many people die like you) uit 2009, dat blijkbaar nergens te verkrijgen is, behalve in het Zweeds
een roman “Brett Easton Ellis och da andra hundarna” (Brett Easton Ellis and the other dogs) uit 2016 (nog) niet in het Nederlands vertaald, wel verkrijgbaar in het Engels
een tweede roman “De polyglotta älskarna” in het nederlands De polyglotte geliefden uit 2016 waarvoor ze de Augustprijs, de belangrijkste literatuurprijs in Zweden ontving.

Lina Wolff leefde en werkte in Italië en in Valencia en Madrid in Spanje waar ze begon met schrijven. Ze is getrouwd met een Spaanse man en ze woont nu in Skåne in het zuiden van Zweden.

Wat voor boek is dit? Een boek voor liefhebbers van spanning, mooi taalgebruik en een goed verhaal.

Het boek is opgedeeld in drie delen.
1. Ellinor
is een 36 jarige Deense vrouw gaat internet-daten en leert een oudere Zweedse man kennen met wie ze gaat samenwonen in een afgelegen huis buiten Stockholm. De man is literatuurcriticus en toont haar een manuscript dat hij bestudeert. Ellinor verbrandt na een vervelende gebeurtenis met haar minnaar uit wraak het manuscript in de open haard. De echtgenote van haar minnaar komt vervolgens langs om het manuscript op te halen en verteld Ellinor over haar man en over de schrijver van het manuscript.
2. Max
Max Lamas is schrijver en heeft een liefdeloos huwelijk. Tijdens een wandeling door de stad Stockholm om inspiratie op te doen voor een verhaal leert hij een receptioniste kennen, die hem nadat hij haar een wrede streek heeft geleverd vervloekt.
3. Lucrezia
is een telg uit een oud adellijk verarmd Italiaans geslacht. Haar vader is er vandoor, haar moeder zit in een inrichting en is op bezoek bij haar en haar grootmoeder als Max Lamas langskomt om een verhaal te schrijven over een adellijke familie, dit wordt het “manuscript” uit deel één. Later als Lucrezia financieel aan de grond zit en om aan geld verlegen zit schrijft ze een brief aan een oude bekende van de familie, Max Lamas.

Het is een verrassend boek. Het eerste gedeelte is op het eerste gezicht een chicklit. Het tweede gedeelte is heel anders, dit is een psychologisch verhaal gezien door de ogen van een man. Het laatste deel is een historisch verhaal over de teloorgang van een familie.

Het einde is verrassend en maakt de vertelling rond. Eigenlijk jammer want je had best door willen lezen. Zonde dat het boek uit is. Bijzonder dat iemand zo kan schrijven, meerdere standpunten en stijlen in één boek.