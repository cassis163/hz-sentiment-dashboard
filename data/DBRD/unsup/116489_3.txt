De meisjes neemt de lezer mee naar de hete zomer van 1969 in Californië. Evie is veertien jaar en heeft het niet makkelijk door de scheiding van haar ouders en ze krijgt te weinig aandacht van haar moeder. Als ook de vriendschap met haar beste vriendin eindigt, heeft Evie helemaal niets meer om te doen. Dan ontmoet ze Suzanne. Via Suzanne komt Evie terecht in een commune. Van haar moeder heeft ze al van deze commune gehoord en hoort ook verschillende waarschuwingen in haar omgeving over deze groep en hun leider Russell. Maar Evie is kwetsbaar en blij met aandacht en een groep om bij te horen. Dat de groep arm en gewelddadig is, neemt ze voor lief.

Het verhaal van De meisje wordt verteld door Evie door middel van flashbacks. Tijdens het lezen maakt Evie bepaalde opmerkingen waardoor je weet dat de groep iets verschrikkelijks heeft gedaan en daar werkt het verhaal naar toe.

De meisje is de hype van deze zomer en daarom was ik erg nieuwsgierig geworden naar het verhaal. Ik was dan ook erg blij dat ik het mocht lezen voor Hebban. Maar helaas was ik minder enthousiast dan ik had verwacht. Het is een intrigerend verhaal wat er voor zorgde dat ik het tijdens het lezen niet opgaf. Je wilt toch graag weten hoe het afloopt. Maar juist het einde vond ik een teleurstelling. Ook Evie’s adoratie voor Suzanne en verlangen om bij de commune te horen, kwamen op mij niet geloofwaardig over.

De schrijfstijl van Emma Cline is wel prettig. Ze weet de juiste sfeer te omschrijven van de hitte in Californië en de armoede en levensomstandigheden in de commune. De spanning in het verhaal wordt opgebouwd door de hints die Evie in de huidige tijd geeft over het verleden. Dat zorgt ervoor dat je toch verder wilt lezen en erachter wilt komen wat er nu precies is gebeurd.

Helaas zijn voor mij de verwachtingen niet uitgekomen, maar het was alsnog een bijzonder boek om te lezen. Alleen niet wat ik er van had verwacht. Maar het doet je wel realiseren hoe beïnvloedbaar jonge meisjes zijn in bepaalde omstandigheden en hoe belangrijk het is om deze groep te beschermen. De meisjes is een bijzonder verhaal, die ondanks het teleurstellende einde, toch indruk maakt.