Thomas DeLohr is een "rechercheur-met-een-verleden". Niets nieuws. Gaandeweg het verhaal kruist zijn pad dat van Fleur Benedictus. Een beginnend journaliste. Niets nieuws. Fleur heeft zich afgezet tegen de familietraditie dat men in de advocatuur carriere maakt. Niets nieuws. En de chef redactie zet Fleur regelmatig op haar plaats. Niets nieuws.  De jonge blom Fleur valt als een blok voor de oudere rechercheur. Ook al vele malen eerder bedacht.


Op grond van het bovenstaande zou je denken: dat is maximaal 1 ster.
Nee dus, want wat ik Olga meteen wil nageven is dat ze al deze "oude wijn" in verfrissend nieuwe zakken weet te serveren. Met name van haar regelmatig afwijkend, verfrissend taalgebruik ben ik gecharmeerd. Ik vond het debuut daarom verrassend en ben erg blij dat het deel 1 van een trilogie blijkt te zijn. Ik wil nog wel wat meer lezen van en over Thomas en Fleur.

Ik vond overigens de cover van 'mijn' boek mooier (overwegend blauw) dan degene die hier is afgebeeld.

Gelet op mijn eigen "waardering" voor de sterren, kan ik voor dit verhaal eigenlijk geen 4 sterren geven, dus ik geef er drie, maar dan wel enorm dikke!