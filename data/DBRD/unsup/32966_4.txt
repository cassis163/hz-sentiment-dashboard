Joost is veertig en tot nu toe tevreden met zijn leven , ongehuwd, archeoloog, kunsthistoricus en schrijver. Maar dan komt hij tijdens een verblijf in Rome waar hij inspiratie op doet voor zijn boek over Keizer Augustus, in contact met de zesjarige Noemi en haar moeder. Als Joost per ongeluk aanbied om op Noemi te passen brengt dit een ommekeer in Joost zijn leven. Hij laat zijn uiterlijk veranderen en hij wil een kind! Dat daar ook een moeder bij hoort, beseft hij pas later.
Door Joost zijn typische onhandige gedrag en uitspraken, wordt hij eenmaal terug in Nederland op één dag twee keer ontslagen en komt hij in aanraking met een geheim genootschap en een mysterieus raadsel. Zowel zijn boek, als de zoektocht naar de oplossing van het raadsel en de nog te vinden moeder voor zijn kind, zorgen ervoor dat Joost te kort aan slaap krijgt, wat weer tot verdere complicaties en problemen leid.

Daar heb je vrienden voor is het tweede boek van de trilogie over de vrienden Joost, Noor en Kiki en klusjesman Gijs. De verhalen volgen elkaar op maar worden telkens vanuit een ander hoofdpersonage geschreven. Het eerste boek is vanuit Noor geschreven en dit deel vertelt het verhaal van Joost. Joost is een onhandige man qua vrouwen, beetje een nerd en met typische mannenhumor. Astrid Harrewijn heeft dit heel knap gedaan, als ik niet beter wist zou ik zomaar denken dat het boek door een man geschreven is.

Het is een heerlijk vlot lezend boek, met veel humor en soms tenenkrommend door het onhandige gedrag van Joost.