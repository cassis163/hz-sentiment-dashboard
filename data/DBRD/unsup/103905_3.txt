Het plot van dit boek is goed. Desondanks weet Roberts de spanning er niet echt in te krijgen. Ze zit aardig in de richting, maar de balans mist. Wat minder 'happy family', wat meer aandacht voor de potentiële dader. Even lijkt Bowen Goodnight in beeld te komen, maar te vroeg in het boek wordt de dader bekend gemaakt. Een gemiste kans.

De geloofwaardigheid van hoofdfiguur Reena kan zo hier en daar beter. De manier waarop het perspectief wisselt maakt, dat je soms moet herlezen om duidelijk te krijgen wie wat zegt. Kennelijk worstelt de auteur hier zelf ook mee. Als Reena op het punt staat wat kleding uit haar huis te halen, zegt ze iets wat niet bij haar personage past. Het cursief waarmee de gedachten van de dader wordt aangegeven, is bij één van laatste daden vergeten. Verwarrend voor de lezer.

Het geheel laat een gevoel achter van een aardig boek, dat echter gegeven de plot heel wat meer potentie heeft dan de auteur eruit heeft gehaald.