Het boek leest heerlijk weg en is erg spannend. Ik was erg benieuwd wie nou de moordenaar was en kon het boek daardoor moeilijk wegleggen. Het boek is zo geschreven dat de dader uit onverwachte hoek komt. Aan de ene kant maakt dit het heel spannend, aan de andere kant verwacht je dit al, waardoor je al een idee hebt wie het dan moet zijn. De stijl van het boek deed me erg denken aan Karin Slaughter, niet aan Nicci French, wat naar mijn mening erg positief is. Prettig vind ik dat de hoofdpersonen naast hun werk ook een priveleven hebben (net als de hoofdpersonen uit de boeken van Karin Slaughter). Ik hoop dan ook dat er op het priveleven doorgegaan wordt in het volgende boek.