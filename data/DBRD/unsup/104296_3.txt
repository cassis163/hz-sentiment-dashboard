De thriller heeft een mooie cover, het maakt je nieuwsgierig, het bloed druipt er bijna letterlijk vanaf!
Het boek begint gelijk heftig, je wordt meegenomen naar de jeugd van hoofdpersonage Blum, een meisje dat geadopteerd is door een liefdeloos echtpaar die een begrafenisonderneming hebben en haar vanaf kleins af aan laten meewerken omdat ze de zaak over moet nemen. Gelukkig ontmoet ze later Mark, een politie agent, met wie ze trouwt en twee dochters krijgt. Als Mark op een dag vertrekt met de motor wordt hij in hun straat aangereden en overlijdt. Wat eerst nog een ongeluk lijkt, blijkt later een moord te zijn. Blum laat het hierbij niet zitten en komt via Markâ€™s mobiel stapje voor stapje achter de waarheid en neemt wraak met alle gruwelijkheden van dien!
Het boek speelt zich af in Oostenrijk, Bernhard Aichner is een Oostenrijkse auteur en heeft zelfs als research een halfjaar bij een begrafenisondernemer gewerkt.
De hoofdstukken zijn heel kort waardoor het boek vlot weg leest, de staccato schrijfwijze is echter niet zo prettig.
Ik beoordeel de thriller met 3 sterren, het is een beetje een vreemd boek, sommige gruwelijkheden worden in details beschreven en de staccato schrijfstijl is niet heel prettig, maar toch leest het vlot weg en krijg je ontzag voor Blum!