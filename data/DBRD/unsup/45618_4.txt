De deal is geen traditionele Grisham-thriller. Geen legal thriller dit keer, maar wel een spionage thriller. Geen Amerikaanse setting, maar het sfeervolle Bologna. Wat wel onveranderd bleef, is die - in mijn ogen - schitterende Grisham schrijfstijl: een droge aanstekelijke humor, een meeslepend verhaal waar je al snel sympathie opvat voor de hoofdrolspeler, ook al is die zeker niet van onbesproken gedrag.
Het is wellicht niet Grishams topboek, maar zelfs een subtop van Grisham overstijgt nog ruimschoots de doorsnee thrillerkwaliteit. Wat mij betreft: puur leesgenot!