‘De man die alles achterliet” is een voortvarend geschreven verhaal.
Er wordt een fraai tijdsbeeld geschetst met opmerkelijke details over oud Rotterdam en het leven in Amerika aan het begin van de vorige eeuw.

Schrijfster Tanya Commandeur heeft mij mee genomen op de reis van David Buijser die zijn vader in New York gaat zoeken.
Vader Johannes verliet zijn vrouw en kinderen en verdween in 'De nieuwe wereld'.
Met wat gespaard geld en zijn nieuw barbiersgerei scheept David in op "De Rotterdam', een onzekere toekomst tegemoet.

Het verhaal is losjes gebaseerd op de geschiedenis van de betovergrootvader van Commandeur.

Het boek is voorzien van originele foto's en correspondentie, een toegevoegde waarde.