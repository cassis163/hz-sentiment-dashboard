Kasper wordt een kip is het debuut van Sam Copeland.

Ik heb af en toe zitten giechelen om dit boek.
In Kasper wordt een kip lezen we over Kasper, een normale jongen die opeens in een dier veranderd. Samen met zijn vrienden, Samir, Hogan en Flora probeert hij erachter te komen hoe het kan dat hij veranderd en hoe hij het kan voorkomen. Het laatste wat je natuurlijk als 9jarige wil, is veranderen in een dier tijdens de schoolmusical.
Op zich is dit een leuk gegeven, maar ik had er meer van verwacht.
De auteur probeert lollig te zijn, haalt veel uit reeds bestaande films/boeken (leuk voor de volwassenen, maar de kinderen begrijpen deze verwijzingen niet),en maakt gebruik van 1 van de grootste dingen waar jongen kinderen om moeten lachen.....poep en billen. (het lijkt wel of een jeugdboek tegenwoordig niet meer zonder kan)
Na (als tweede in de rij) het boek zelf te hebben gelezen, sluit ik me volledig aan bij de mening van mijn 13jarige dochter.; teveel poep, teveel afleiding in het verhaal dmv de voetnoten en vragen midden in de tekst. (Het zou overzichtelijker zijn om dit aan het eind van het hoofdstuk of zelfs aan het eind van het boek te plaatsen).
Over het algemeen genomen is het een herkenbaar verhaal over stressmomenten waar kinderen mee te maken kunnen krijgen. Als volwassene miste ik wat samenhang, maar mijn neefjes van 7 vinden het juist makkelijk leesbaar, al ergerden zij zich aan sommig taalgebruik (suffe sukkels ed).
Hun moeder vindt het vooral lastig voorlezen, met al die overbodige info en voetnoten midden in een hoofdstuk.
De titel past niet bij het boek, het afsluitend nawoord van de schrijver is verwarrend en het boek laat de jongens teleurgesteld achter, (Waarom is Kasper geen kip geworden en waarom zegt de titel dat dan wel?).

Al met al een licht vermakelijk boek dat onze boekwurmen niet echt kon bekoren.

De beoordeling is opgebouwd uit de meningen van 5 lezers: ikzelf, mijn dochter (13), mijn neefjes (7) en hun moedeer.
leesbaarheid ****
taalgebruik ***
spanning ***
illustraties ****
onderwerp ****
algemene tevredenheid na het lezen **