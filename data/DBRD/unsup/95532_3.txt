Geen recensie, wel een korte feedback die ik gaf voor een blog van de Thriller Club.

Wat een fijn boek om te lezen! Zeer vlot geschreven, leuke insteek en interessante personages. Het IJslandse tintje vind ik heel geslaagd, het maakt dat dit boek zich net iets onderscheidt van vele andere. Helaas zit het met de spanning in dit boek niet helemaal (of helemaal niet) snor. Kevin de Haan heeft geluk dat ik niet al te veel belang hecht aan het etiket 'thriller' dat dit boek opgeplakt kreeg (behalve wanneer het gaat om boeken genomineerd voor de Gouden Strop). De IJslandse beveiligingsspecialiste ging zich plots wel erg veel bemoeien met het onderzoek van de politie, maar je ziet wel vaker dat 'buitenstaanders' een politiezaak oplossen, het zij zo. Ontknoping van diefstal en moordzaak zijn goed, maar de manier waarop ze aangebracht worden, had beter gekund. Hoge punten dus voor leesplezier en originaliteit, minder voor het spanningselement.