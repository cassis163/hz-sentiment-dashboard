Mijn leeservaring:

Een 478 bladzijden tellend boek met een erg mooie cover. Romantiek straalt ervan af en is zeer zeker ook in het eerste gedeelte genaamd 1958 te lezen. Ga je misschien denken dat het een zoetsappig verhaal is, dit is zeer zeker niet het geval. Romantiek en emoties worden afgewisseld met de keiharde realiteit van een jong meisje dat haar onschuld kwijt raakt en zo haar geluk tussen haar vingers ziet weg glippen.

De werkkamer van mijn moeder. Ik was er niet meer geweest sinds die keer dat Venetia en ik aarzelend het bureau hadden doorzocht op zoek naar het adresboekje, voor de rouwkaarten.

Het debuut van Nikola Scott is geweldig. Twee verhaallijnen die samen tot de plot komen. Heb je in het begin zoiets van ik weet hoe het gaat lopen, toch krijgt het verhaal hele andere wendingen en neemt je mee in het leven van de jonge Lizzy in het jaar 1958. Een verhaal verteld in de ik vorm. Een meisje zonder zussen of broers die wordt weg gestuurd om de grote vakantie door te brengen in een gigantisch huis met lieve mensen, maar in ieder geval weg van haar moeder, die op sterven ligt.

En het verhaal van Adele ook wel Addie genoemd, ook in de ik-vorm geschreven, die haar moeder verliest door een ongeluk. Samen met haar zus en broer proberen ze hun vader bij te staan. Wanneer het één jaar geleden is dat hun moeder overleed en ze daar een herdenkingsdag van maken staat er ineens een vrouw voor de deur die hun moeder wil spreken. Deze vrouw, Poebe genaamd weet niet dat hun moeder dood is en zegt dat ze de dochter is van hun moeder. Een geheim kind wat ook nog dezelfde geboorde datum heeft als Adele. Is dit een leugen of is er iets gebeurd 40 jaar geleden, wat het daglicht niet kon verdragen.

“Sorry dat ik zomaar op de stoep sta, maar ik ben opzoek naar Mrs. Harington. Elizabeth Sophie Harington. Of Elizabeth Sophie Holloway, van huis uit. Ik vroeg me af of ik haar misschien kon spreken?”

“Ik denk dat ze….Of eigenlijk ben ik er net achter gekomen…Elizabeth. Nou kijk, ze is dus mijn moeder.”

Een prachtige roman met hele mooie zinnen en een omgeving beschreven, die je het gevoel geven er zelf bij te zijn. De verliefde keuze van een meisje dat haar hele verdere levensloop zal bepalen. Een problematiek die vroeger zoveel mogelijk in de doofpot werd gestopt en waar menig meisje in die tijd mee te maken kreeg.

Een boek zo mooi dat je het gewoon moet lezen. Dit debuut vraagt om meer.

Lieve leesgroet Caroline