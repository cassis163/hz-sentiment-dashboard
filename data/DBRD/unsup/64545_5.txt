Een van de betere Nederlandstalige boeken van de laatste tijd. Schaduwkinderen zit vol actie en leest als een trein, dus om in een adem uit te lezen.
Het verhaal is uit het perspectief van meerdere personen geschreven. Hoofdpersonen zijn de Vlaamse Jules, officier van justitie en haar ex-vriend Harry, journalist.
Ze hebben een haat-liefde verhouding mede veroorzaakt door de verschillende belangen die hun functies met zich meebrengen. Het thema is actueel: terrorisme en vluchtelingen. Dit is deel een van een trilogie, uitkijken dus naar deel twee!