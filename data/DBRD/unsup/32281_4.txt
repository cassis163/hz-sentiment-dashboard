Op aanraden van mijn klasgenoten heb ik De PG van Jef Geeraerts gelezen. Hij zou prachtige romans schrijven.
Het genre van het boek is zeker en vast een uitgesproken thriller. Ik vind het ook erg realistisch geschreven, mede dankzij de zeer goed uitgewerkte hoofdpersonages. Alleen jammer dat het boek soms langdradig is. Aansprekende sc√®nes met veel actie worden voortdurend onderbroken door ellenlange beschrijvingen, die geen enkele functie hebben.
Op het taalgebruik en de schrijfstijl valt weinig aan te merken. De auteur verwoordt alles zeer begrijpelijk. Dit is op zijn beurt bevordelijk voor de spanning.
Het einde was daarentegen lichtelijk voorspelbaar. Hoe de personages zullen handelen is niet langer een verrassing.
Ik vind De PG een echte aanrader. Ik heb er veel van geleerd, bijvoorbeeld over de aanpak van de politie alsook de denkwijze van sommige mensen.