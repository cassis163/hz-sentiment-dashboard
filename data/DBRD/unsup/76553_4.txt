Verloren is het debuut van Claire McGowan en ik heb er van genoten.

Hoofdpersoon in "Verloren " is Paula McGuire, forensisch psycholoog en werkt in Londen.
Als Paula gevraagd wordt om naar Noord-Ierland te komen om cold cases te onderzoeken, gaat ze erheen.
Het is in haar geboorteplaats Ballyterrin, de plaats die ze heeft verlaten nadat er verschillende dingen in haar leven gebeurd zijn.Stukje bij beetje kom je te weten wat er zich heeft afgespeeld in haar jeugd.
Wanneer er twee tienermeisjes worden vermist ,Cathy Carr, dochter van vooraanstaand persoon Eamonn, en Majella Ward, een traveller meisje, worden Paula en haar team ingezet om te proberen de meisjes op te sporen.
Toch wil niet iedereen die vermist is ook gevonden te worden
Men denkt eerst dat de verdwijningen met elkaar te maken hebben,beide meisjes waren trouwe bezoeksters van de Mission, een soort van geheimzinnige sekte.
Er komen geheimen, moord,zelfmoorden en tienerzwangerschappen ter sprake.
Ook in het verleden zijn er meisjes verdwenen,zou er een verband zijn met de vermissingen van toen en nu?

Paula is in haar werk nogal eigengereid , dat geeft soms de nodige problemen, anderzijds weet ze ook diverse zaken boven water te brengen.
Geholpen door een vriend van vroeger, Aidan OHara die de plaatstelijk krant in handen heeft, komt ze veel te weten.
Verschillende verhaallijnen lopen door elkaar heen om uiteindelijk toch bij elkaar te komen.
Het boek zit goed in elkaar ,je leert boeiende personages kennen en ik vond het een spannend verhaal met de nodige afwisselingen.