Ik heb dit boek voor de Leesclub mogen lezen. Nadat ik sneeuwwitje moet sterven had gelezen leek het me leuk om het boek waar het mee begon ook te gaan lezen.
Een moord op een jonge vrouw en een zelfmoord van een hoofdofficier van justitie lijken totaal niks met elkaar te maken te hebben maar is dat wel zo? Tijdens het onderzoek naar de dood van de jonge vrouw blijkt deze heel veel vijanden te hebben gemaakt die allemaal een motief hebben om haar te vermoorden.
Het verhaal begint met de oproep over de dood van de officier en Pia en Bodenstein gaan erop af. Als ze even later nog een oproep krijgen hebben ze geen idee in welke wereld ze terecht zullen komen.
Het verhaal speelt zich voor een groot gedeelte op Gut waldhoff af, daar bracht Isabel veel van haar tijd door. Voor mij is dit gelijk een pluspunt van het boek aangezien ik zelf ook jaren aan paardrijden heb gedaan. Door de vele verdachten en dus ook personages was het best lastig om lekker in het verhaal te komen. Ik moest samen even terug bladeren om te zien hoe bepaalde relaties nu ook al weer precies in elkaar zaten.
Het verhaal is doorlopend spannend want iedere keer is er een andere verdachte in beeld of zorgt een bepaalde gebeurtenis weer voor een bepaalde spanning. Als blijkt dat de moord van Isabel en de zelfmoord van de officier met elkaar in verband staan blijkt dat het niet alleen om een moord gaat maar ook om fraude en bedrog. Het plot van het verhaal was verrassend, het was iemand die altijd aan de zijlijn van het verhaal heeft gestaan. Al heeft het plot hier en daar ook wat losse kantjes, want zo wordt niet helemaal duidelijk wie er verantwoordelijk is voor de mishandeling van DÃ¶ring ( als wordt het vermoeden wel uitgesproken maar bewijs is er niet).
Het verhaal is vlot geschreven alleen heb ik het idee dat de vertaling soms erg letterlijk is geweest, zoals het U gebruik laat zien en het gebruik van de namen van verschillende personages.
Kortom het is een uitstekend debuut met hier en daar wat min puntjes maar dat mocht mijn leesplezier niet bederven. En ik weet dat de andere delen steeds wat beter zijn geworden.