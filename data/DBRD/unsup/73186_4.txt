Eliot Koler is een ex-militair van de "groene baretten" commando troepen, die door een tip van een vroegere kennis op het spoor gezet wordt van een misstand bij defensie. Hij trekt erop uit om onderzoek te doen en wordt daarbij op de hielen gezeten door de MIVD. Zijn reis brengt hem terug naar Orta in Kunduz en naar zijn eigen verleden. Al snel blijkt dat er op hoog politiek niveau alles aan gedaan wordt om de gevolgen van een geheime drone-aanval in de doofpot te houden.
Een goed geschreven, spannende thriller. Bart-Jan Kazemier bouwt zijn verhaal om de hedendaagse, razendsnelle technische ontwikkelingen en de humane en ethische bezwaren die daarmee gepaard kunnen gaan.