Bij het zien van de cover en de titel verwacht je een gedichtenbundel met gedichten over de was te lezen waardoor je misschien anders naar je was gaat kijken.
Het boekje is opgedeeld in drie wasbeurten: dertig graden, zestig graden en negentig graden. Elke wasbeurt heeft zo zijn bijpassende gedichten. De gedichten gaan over het algemeen over het leven zoals bijvoorbeeld 'Niks', de dood zoals bijvoorbeeld 'Dooie woordjes' en de natuur zoals bijvoorbeeld 'Het bos'. Er is gespeeld met de taal zoals in 'Vette jus', er zijn her en der fantasiewoorden gebruikt zoals bijvoorbeeld in 'Dertig jaar later' en soms zijn de er herhalende woorden in een gedicht gebruikt zoals bijvoorbeeld in 'Sterven'. Doordat de gedichten op een beeldende manier geschreven zijn, zie je het allemaal zo voor je. De gedichten zijn niet zo lang, zodat je ook tussendoor of als je bijvoorbeeld bij de dokter of de tandarts op je beurt moet wachten, een gedicht kan lezen ter afleiding van je zorgen.
Bepaalde gedichten zijn liefdevol zoals 'Droom-oma'. Het gedicht 'Stiekem spel' zal voor velen herkenbaar zijn omdat ze het zelf vast en zeker ook wel een stiekem gespeeld hebben of stiekem gedacht hebben om het te spelen. 'Het lijk' is een gedicht die binnen komt. Het is een gedicht over leven en dood en alles wat daarbij komt kijken.
De gedichten kunnen soms zwartgallig overkomen en een andere keer komen ze weer luchtig over, alsof het er niet meer toe doet.
De foto's in zowel kleur als zwart-wit zijn een mooie aanvulling.
Kortom, als je van gedichten houdt die over het leven, de dood en de natuur gaan, dan is dit boek zeker een aanrader. Het is ook een mooi boekje voor als je een readingchallenge moet halen, want het boek is zo uit, binnen hooguit twee uur.

Lees verder op https://surfingann.blogspot.nl/2017/10/bonte-was-colien-rijnders.html.