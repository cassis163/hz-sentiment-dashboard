Dit is mijn eerste kennismaking met Marion Pauw en wat voor één! Wat worden de personages ontzettend goed neergezet zeg, ik moest soms erg lachen om Ray, enorm knap van Marion om dit personage zo intens te beschrijven. Maar niet alleen Ray ook Iris vind ik goed neergezet, ik had echt dingen waarmee ik mezelf kon identificeren, en dan voornamelijk hoe ze worstelt met het moederschap, echt herkenbaar! Een thriller vind ik het boek niet maar het leest heerlijk en tot op het laatst had ik geen idee hoe het af zou lopen. Die afloop vond ik een beetje TE onrealistisch, vandaar vier duimpjes voor dit boek en geen vijf. Gewoon een goed boek, niet meer, niet minder.