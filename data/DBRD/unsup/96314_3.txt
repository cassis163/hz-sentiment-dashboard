De eerste hoofdstukken waren ontzettend spannend en het plot was voor mij nog één groot raadsel. Al gauw wordt echter duidelijk dat er een bovennatuurlijke factor in het spel is, wat ineens alle plotwendingen mogelijk maakt. Toch kiest King voor de eenvoudigste uit alle mogelijkheden, iets wat menig lezer al van verre zal zien aankomen. Al met al ben ik een beetje teleurgesteld over het boek en denk ik niet dat ik het me over een half jaar nog zal herinneren. In een verfilming zou dit zelfs als een soort B-horror film over kunnen komen. Toch drie sterren voor de altijd meesterlijke vertelwijze van onze vriend King.