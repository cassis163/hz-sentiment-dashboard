Het boek van Wijsheid van Arun Gandhi, de kleinzoon van Mahatma Gandhi.

In het boek staan 11 levenslessen die Arun Gandhi van zijn grootvader heeft meegekregen tijdens een periode van 2 jaar die hij in zijn jeugd bij zijn grootvader op een ashram in India heeft doorgebracht.
De goed verzorgde omslag met de foto van Mahatma Gandhi met zijn kleinzoon Arun Gandhi en de teksten op beide kanten maakte mij nieuwgierig naar het boek.
Op de kaft staat dat wijsheid het geschenk voor iedereen is. Na het lezen van het boek geldt dit zeker ook voor mij. Voor mij was het boek echt een cadeautje. Ik hoop dat iedereen iets uit deze 11 levenslessen en de overige stellingen die in het boek worden weergegeven kan halen.
De schrijver heeft een prettige en duidelijke manier van schrijven. Hierdoor leest het verhaal vlot en prettig weg. Vooral de gesprekken tussen grootvader en kleinzoon zijn boeiend en houden alle aandacht tijdens het lezen vast..
Het is voor iedereen belangrijk en nodig om verder te gaan op de weg die Gandhi in de tijd waarin hij leefde is ingeslagen maar in tegenstelling tot toen moeten wij het in de heftige tijd waarin wij leven, het op een andere manier doen.
Als je stapje voor stapje probeert om iets voor een ander te doen of te betekenen wordt dit hopelijk ook door anderen gezien die op hun beurt dan weer een poging wagen om op deze manier door te gaan.

Respectie, begrip, acceptatie en medeleven zijn de woorden waar wij iets mee kunnen.
Als je iets voor een ander kunt betekenen dan brengt dit geluk en blijheid voor de ander maar hier word je zelf ook gelukkiger van.

Ik geef het boek 4 sterren omdat ik het zeker ook als naslagwerk nog veel zal inkijken.