Voordat ik over het boek begin wil ik even zeggen dat ik de cover echt geweldig vind. Die heftig opgemaakte, dichte ogen en de zilveren pixels maken het voor mij een heel aantrekkelijk boek. En dan de 'blurb': 'What would you give for a chance to live again?'

Het boek gaat over Laura, een meisje dat wakker wordt in een ziekenhuis en zich niets herinnert over wie ze is en waar ze vandaan komt. Langzaam aan leert ze over haar verleden en komt ze tot de ontdekking dat ze beroemd is. Ze is het 'ijsmeisje', het meisje dat veertig jaar ingevroren heeft liggen wachten op een behandeling voor haar ziekte.
Laura is dus veertig jaar kwijt. De wereld is veranderd, haar familie is weg. Hoe gaat ze een nieuw leven opbouwen en kloppen de dingen wel die haar verteld worden?

Ik heb het boek met plezier gelezen. Het las snel en door de korte hoofdstukken, het wisselen van perspectief en de vele gebeurtenissen bleef ik geboeid. Toch was het boek minder spannend dan ik verwacht had. De plot was vrij voorspelbaar en dit werd zelfs nog gemakkelijker doordat de schrijfster de aanwijzingen wel erg benadrukte.
Een 'darkly twisted thriller', zoals de achterkant zegt, was het niet. Wel een zeer vermakelijk verhaal met leuke personages, een fijne verhaallijn en leuke ideeÃ«n over de toekomst.

Ik zou het boek vier sterren hebben gegeven als het boek niet zoveel overduidelijke hints naar de oplossing aan het einde had gegeven.