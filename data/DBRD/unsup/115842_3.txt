Je kan onmogelijk alles en iedereen lezen maar soms moet je een boek gelezen hebben om er over mee te praten. Zo ook met dit.

De misdaad van graaf Neville vertelt het verhaal van Henri Neville, een door geldzorgen geplaagde graaf met talent voor het organiseren van feesten. Hij laat zich het hoofd op hol brengen door een waarzegster die voorspelt dat hij binnenkort iemand zal vermoorden.

Met enkele superklassiekers als anekdote slaagt Amélie Nothomb er in een sprankelend verhaal neer te pennen.
De conversaties tussen de graaf en zijn jongste dochter zijn met momenten komisch maar tegelijkertijd hard en confronterend en je weet niet wat je hoort (leest). Maar het geheel is zo intrigerend dat je het boek in één ruk uitleest.

Een 111-pagina’s tellend verhaal waarbij je bij jezelf nagaat: Wat als je in de schoenen van de graaf zou staan? Wat zou je zelf doen? En waarom zou je ervan wakker liggen als de oplossing zich vanzelf aanbiedt.

De misdaad van graaf Neville is een warm, komisch, satirisch verhaal met een donker randje en een helder einde.

Rating: 3,5/5