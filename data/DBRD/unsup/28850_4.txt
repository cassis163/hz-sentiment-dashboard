Bed & Breakfast begint bij een schoolreünie, Jessica gaat er met een flinke dosis tegenzin en nieuwsgierigheid naartoe. Ze komt oude bekenden tegen en mensen die ze helemaal niet meer herkent. Zo ook Danielle, haar oude schoolvriendin die verdween na het examen en nu terugkomt als femme fatale. De reünie verloopt niet helemaal zoals Jessica had verwacht en teleurgesteld keert ze terug naar het kraakpand waar ze woont met de uitkering waar ze geen recht op heeft. Dan komt vanuit het niets een uitnodiging van Danielle om naar Frankrijk te komen in de oude molen die omgebouwd is tot bed & breakfast. Danielle is echter spoorloos en Jessica probeert er wat van te maken.
Bed &breakfast is een crime & summer zomerthriller geschreven door Candy Brouwer. Deze naam is een pseudoniem. Dat geeft de auteur de ruimte om erotische thrillers te schrijven zonder dat ze er last van heeft in haar werk. Heel bijzonder dat dit onderwerp ook nog ter sprake komt in het verhaal zelf. Onderin de molen zit namelijk een kelder waar de hoofdpersonen van dit boek zich laten gaan. Deze momenten worden bijvoorbeeld gefilmd en gebruikt om iemand te chanteren. Dat is maar een van de dingen waar Jessica achterkomt.
De stukken die hierover gaan zijn het moment dat je met je boek onderuit zakt op de bank en niet gestoord wil worden of dat je even snel doorbladert. Het verhaal klopt wel, Jessica ontpopt zich als een detective en zoekt met hulp van een aardige rechercheur de oplossing op de raadsels rondom Danielle, Alain en de molen. Het plot is spannend en gaf het ojee gevoel.
Ik vond het een spannende zomerthriller en de schrijfstijl van Candy erg boeiend om te lezen. Ze draait er niet omheen en laat de lezer meegenieten met de gedachtes van de hoofdpersoon.
Het enige wat er van mij uit had mogen blijven is de allerlaatste alinea, ik had namelijk gehoopt op een vervolg.