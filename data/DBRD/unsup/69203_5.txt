Decennia geleden, toen men sprak over een rusthuis, gingen de nekharen van mijn ouders rechtop staan. Niet voor mij…
Ondertussen zijn we reeds veel verder in de gezondheidszorg rondom ouderen en bejaarden en spijtig genoeg duiken er hier en daar verontrustende berichten op over hoe ouderen behandelt worden of wat ze op hun bord krijgen. Maar niet in woonzorgcentra Foyer De Lork. Hier stellen ze de mens centraal.

In samenwerking met de bewoners hebben ze een kookboek samengesteld, Kost van toen – voor alledag en zondagnoen. Ik ben er zeker van dat tijdens het samenstellen van dit duimenlikkend kookboek menig verhaal is verteld “uit de oude doos” en dat iedere bewoner van Foyer De Lork er met plezier aan terug denkt.

Superlekkere gerechten die me laten terugdenken aan de “bomma”, geïllustreerd met foto’s waar het water je in de mond loopt afgewisseld met leuke anekdotes van de bewoners van het woonzorgcentra en prachtige zwart-wit foto’s, maken dit kookboek tot een leuk boek om kado te geven aan eenieder die graag kookt zoals “toen”.
Van het voorgerecht tot het nagerecht, afgewisseld met een lekkere soep of een degelijke hoofdmaaltijd, kan je er zeker van zijn dat met de kost van toen, niemand van tafel gaat met honger. Door middel van de kleurrijke foto’s in het boek, ruik je bijna het gerecht dat ooit stond te pruttelen op één of andere stoof. Snel naar de winkel om ingrediënten in te slaan en een heerlijke potje klaar te maken!

Nog een superfijn punt aan dit kookboek is dat de helft van de opbrengst naar het animatieteam van Foyer de Lork gaat en de andere helft naar de vzw For a better life. Deze vereniging zet zich al enkele jaren in om het welzijn van kinderen te bevorderen.
For a better life… waar begint het betere leven? Voor een stukje alvast in Foyer De Lork.

Eten en drinken liggen aan de basis van ons bestaan. Een mens kan niet zonder. Ingrediënten zoeken, koken, een vlugge snack of uitgebreid tafelen… Eten verbindt ons, iedere dag opnieuw.

Heb je het boek gekocht, gekregen of ontleend en wil je er iets over kwijt? Dan kan je een mailtje sturen met je reactie, complimenten, tips of foto’s.

Denk er aan… niet iedere ouder heeft nog iemand die zich over hem/haar ontfermt… en iedereen ontvangt al eens graag een vriendelijk woord of een schouderklopje.