Mijn eerste indruk van het boek: ook dit deel heeft weer een super gave cover. Het sluit mooi aan bij de vorige twee delen. Dit boek zou ik zeker oppakken in de winkel, omdat de cover er echt uitspringt qua kleuren en als je de eerste twee heb gelezen is dit boek een musthave. Ook dit boek heeft een mooie prijs en een goede hoeveelheid van 341 bladzijden.

Het verhaal zelf is op een vlotte manier geschreven en sluit goed aan bij de eerste twee delen van 'De Kronieken van Magie'. De schrijver heeft ook in dit boek genoeg spanning, actie en avontuur beschreven. Ook de hoeveelheid magische wezens waren weer mooi aanwezig. Het verhaal leest heerlijk weg en is erg moeilijk weg te leggen. Voor je het weet is hij uit. In dit boek kan je merken dat de schrijver weer is gegroeid met zijn schrijfwijze, waardoor het verhaal nog beter is geworden. De karakters in het boek groeien goed mee. Ze zijn nu echt een team met veel kracht en loyaliteit. Ze kunnen de hele wereld aan. Het verhaal heeft genoeg actie, verdriet en ik had een goede inleving in het verhaal. Ik vind het erg jammer dat er geen landkaart aanwezig is, zodat ik het verhaal nog beter kan volgen.

Ik kijk erg uit naar meer werk van deze schrijver.

Deze trilogie is een echte aanrader voor de fantasy lezers.



STERREN



Ik geef dit boek 4 sterren.



BOOKLOVERSAPHIRA