Na een langdurige periode waarbij auteur Margo Ruiter zich volslagen energieloos voelde kwam ze in aanraking met energiewerk. Dankzij de behandelingen die ze kreeg kwam ze beetje bij beetje weer in haar element. Nu ze persoonlijk de kracht van kleur had mogen ervaren deed Margo Ruiter aan zichzelf een belofte: Ze zou de beste kleurenspecialist worden. Ze verdiepte zich veelvuldig in de wereld van kleur. Leerde al een hoop tijdens haar opleiding op de design academie en ontwikkelde onder andere haar intuïtie en haar gave om aura’s te zien en te ervaren.
In het boek In je kracht door kleur legt ze de verbinding tussen wetenschap, energie en intuïtie haarfijn uit. Intuïtie ervaart iedereen anders, het is zeer persoonlijk. Het boek kan helpen om jouw persoonlijke innerlijke taal beter te leren begrijpen. Aldus Margo Ruiter.
Kleur heeft volgens haar veel invloed op je stemming. Iedereen heeft favorieten kleuren, maar ook kleuren die je juist liever uit de weg gaat. Onbewust worden we allemaal beïnvloed door de kleuren om ons heen. Kleuren worden ons ook vaak opgedwongen door anderen, bijvoorbeeld door mode en televisie. Wat doet dat met ons individu? Dit bespreekt Margo Ruiter uitvoerig en in heldere taal in haar boek. Daarnaast leert ze je er mee om gaan. Zo zal je in dit praktische naslagwerk veel interessante oefeningen vinden. Waaronder diverse meditaties, oefeningen om aura’s te leren ervaren en nuttige oefeningen rondom de Chakra’s.

Een aangenaam en zeer functioneel boek voor iedereen die aan de slag wil gaan met zijn of haar energie en meer wil weten over de invloed van kleur.