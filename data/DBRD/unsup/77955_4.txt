Frank Van Zwol is een survival specialist in het echte leven. Hij heeft een eigen website met video's van zijn avonturen in de natuur, tips hoe te overleven in extreme omstandigheden.
Zijn ervaring zie je terug in zijn boeken. Flitsende actie, overleven in moeilijke omstandigheden, soms tot in detail uitgelegd wat een bepaald weerfenomeen voor invloed heeft op een menselijk lichaam.
Zijn personage in Tom Brandt, een ex-marinier en fotograaf voor National Geographic. Dat laatste is zijn dekmantel wanneer hij door de veiligheidsdienst ingehuurd wordt. Deze keer speelt de actie zich op Ijsland af, een land van vuur en ijs, met zijn kraters en ijsgebieden. Het land schudt ook van de lichte aardbevingen. Wanneer een moslimorganisatie de natuurkrachten wil inzetten als terrorismemiddel, moet Tom zich reppen om alles op tijd stop te zetten.
Iedereen herinnert zich nog wel de uitbarsting van de Eyjafjallaj√∂kull en vooral de gevolgen op het vliegverkeer. Er ligt daar nog een andere grotere vulkaan die nog meer schade zal aanrichten wanneer hij ooit uitbarst, de Katla.

Boeken naar mijn hart, actie, een held, natuur, spanning.