Dit is een mooie roman over een jongen die zichzelf niet ziet zitten. Hij is een nietsnut, heeft geen dromen en ook geen toekomst. Totdat hij een bankoverval meemaakt, dat verandert zijn leven totaal. Als hij kort na deze bankoverval een kaart in zijn brievenbus ontdekt zonder afzender begint zijn avontuur. Waar hij uitkomt? Dan moet je het boek lezen!

Ik vind het echt een aanrader. Het is lekker vlot geschreven waardoor ik gelijk in het verhaal zat. De personages zijn stuk voor stuk fascinerend, en van een paar personages had ik een bepaald vooroordeel die uiteindelijk helemaal niet waar bleek te zijn. Het is een boek over een avontuur in het onbekende, over vriendschap en over het goed doen voor een ander. Een mooiere boodschap had er voor mij niet in kunnen staan!