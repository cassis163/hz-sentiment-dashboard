Imogen Parker is een gewone tiener die op een dag wordt toegelaten tot Muse Academy, een school gerund door de negen muzen uit de Griekse Mythologie. Algauw moeten Imogen en haar vrienden een reeks puzzels oplossen in een race tegen de tijd om de sirenen te verslaan.
De auteur weet de Griekse Mythologie mooi te verweven met de moderne tijd, waarbij je als lezer het een en ander leert over deze wereld. De personages zijn allemaal uniek, met hun eigen persoonlijkheden. Het verhaal grijpt je vanaf de eerste bladzijde en laat je niet meer los. Ik kijk reikhalzend uit naar de volgende delen.