Ik heb dit boek gelezen op aanraden van een vriendin en wat een boek zeg. Ook al weet je best snel wie het "brein" achter de ontvoeringen is, doet dit niet af aan de spanning. Het voegt bij dit verhaal juist iets toe. Meisjes worden ontvoerd, gemarteld en seksueel misbruikt. Het "brein" zit er bovenop en heeft hele sluwe middelen om zelf niet inzicht te komen, ook al maakt hij wel gebruik van de meisjes. Briljant hoe de schrijfster zo'n verhaal geloofwaardig neer kan zetten. De hoofdstukken worden door verschillende personages belicht, zelfs door de dader. Een aanrader!