Een tiener met voorspellende visioenen, een gruwelijke moord en een achtergelaten wedeplantje. Meer heeft Rani niet nodig om op onderzoek uit te gaan. Naar goede gewoonte stellen Rani en haar team alles in het werk om deze zaak op te lossen.
Naarmate het onderzoek naar de moord vordert, komen er ook steeds meer vragen omhoog en als klap op de vuurpijl komt Rani ook nog eens voor een emotioneel blok te staan, waardoor de spanning extra hoog oploopt.
Lukt het Rani om alle mysteries te ontrafelen en is er werkelijk een happy end?

Weer een zinderende thriller van de vrouwelijke tegenhanger van Pieter Aspe. Nee serieus. Wàt een kwaliteit!
Indigo grijpt je vanaf het begin vast en laat je niet meer los tot de laatste pagina gelezen is. En dan nog…
Sterre schrijft thriller na thriller in een razendsnel tempo en aan topkwaliteit. Wanneer je eenmaal begint, stop je niet zomaar.
De Rani Diaz-serie is zo geschreven dat je de (relaties tussen) hoofdpersonages ziet groeien en dat is wat deze serie zo leuk maakt: naast de interessante cases om je helemaal in te verdiepen, is het toch steeds weer een beetje het weerzien van je vrienden. Rani, Bert, Frederik, … Als ze even geen nieuw verhaal te vertellen hebben, mis je ze toch wel.

Ik las het boek op een volledige dag uit. Ik denk dat ik er 6 uurtjes over gedaan heb, en ik heb er enorm van genoten. Laat maar komen, dat volgende boek!