Dit is een familiegeschiedenis van 1937 tot en met 1938 van de familie Cazelet. Het beschrijft voornamelijk de periodes dat alle familieleden bij elkaar op Home Place zijn. Het begint met de rustige jaren voor de Tweede Wereldoorlog. Je leert de familie langzaamaan kennen, met al hun eigenaardigheden. Aan het eind van 1938 nadert er een tijd van onzekerheid. Zal er weer oorlog komen. Iedereen gaat hier op zijn eigen manier mee om.

Het verhaal is op een dusdanige manier geschreven dat je een heel goed tijdsbeeld krijgt. Het kabbelt heerlijk voort. Naar het einde van het boek loopt de spanning op met de dreiging van oorlog. Tot die tijd leef je mee met de familie en hun beslommeringen. De leefstijl, de omgeving, de kleding, het huishoudelijk werk, alles wordt beschreven. Hierdoor krijg je een heel goed tijdsbeeld. Ik kijk uit naar het volgende deel. Dat zal zich afspelen tijdens de Tweede Wereldoorlog. Ik ben benieuwd hoe de Cazelets die tijd beleeft.