King heeft weer een prachtig mystiek verhaal neergezet. Er gebeuren dingen, waarbij je achteraf nog steeds niet helemaal duidelijk weet waarom iets nou gebeurde. Zit er een duistere macht achter, zou er een persoon achter kunnen zitten, of is het gewoon een soort waanidee of droom?
Had iemand kwaad in de zin, of wilde iemand alleen maar het allerbeste voor de wereld?

Het verhaal gaat over Gwendy, een 12 jarig meisje, die van Richard Farris een knoppenkist in het bezit krijgt. Ze moet er verstandig mee omgaan. Ze krijgt weinig uitleg over de kist. Instinctief weet ze dat ze kist goed moet verstoppen. Het valt Gwendy op dat sinds ze de kist in haar bezit heeft veel positieve dingen gebeuren. Maar ze merkt ook dat ze dingen op een negatieve manier kan be√Ønvloeden met die kist. Wanneer Gwendy ouder wordt denkt ze minder vaak aan de kist. Maar is dat goed of is dat fout?
Het verhaal las prettig. Je vliegt door het verhaal heen. Je zult er achter komen dat Gwendy een bijzonder goed verantwoordelijkheidsgevoel heeft. Ze ontwikkelt zich van een onzeker jong meisje tot een volwassen vrouw die zeker is van haar zaak. Maar die wel regelmatig met de knoppenkist bezig blijft.
Het meest opmerkelijk in het boek vond ik dat de kist blijkbaar een positief aura om zich heen had hangen. De ouders van Gwendy waren bijvoorbeeld altijd flink aan de drank. Sinds de knoppenkist in het huis verstopt ligt drinken haar ouders niet meer. Het mystieke van King is natuurlijk dat je niet zeker weet of dat door de knoppenkist komt, of dat dit gewoon toeval is. Ik heb genoten van dit verhaal. Jammer dat het een kort verhaal was. Het had van mij 3 keer zo lang mogen zijn. Het was weer heerlijk genieten.
Knap dat 2 auteurs samen zo'n verhaal kunnen schrijven. Ik ken de boeken van Richard Chizmar niet, waardoor ik niet zo goed kan beoordelen in hoeverre zijn aandeel rijkt. Al met al blijf ik roepen: King is alleen King!