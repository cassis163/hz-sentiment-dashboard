Al twee maanden zit ik in een aardige leesdip. Maar dit boek heeft me er uitgetrokken. Ik kon hem niet wegleggen. Het boek heeft een fijne schrijfstijl en de twee perspectieven voegen echt iets toe. Door de perspectieven van allebei de hoofdpersonages te lezen kom je echt diep in het verhaal te zitten. Ik wou steeds meer weten, en was vooral erg benieuwd naar hun geheimen. Vooral met Kate, de leugenares, was het erg makkelijk om mee te leven. Het was interessant om te lezen hoe ze door hun dagen heen kwamen, vooral bij Kate. Olivia vond ik een minder leuk karakter. Het boek leest erg makkelijk weg en het is een spannend boek, zonder moeilijke jargon, ondanks dat het veel over medicijnen en psychische aandoeningen gaat. Maar dat einde ... de laatste paar hoofdstukken kon ik het boek echt niet wegleggen. Het was erg spannend en ik wilde alleen maar meer en meer lezen. Ik vraag me nu ook heel erg af of er een tweede deel komt. Het einde was spannend en had ik niet kunnen voorspellen. Zeker een aanrader.
Het is een spannende YA thriller, vooral een aanrader voor liefhebbers van het Pretty Little Liars en Gossip Girl genre. Ik hoop dat er een deel 2 komt, want ik heb er nog geen genoeg van.