In de afbeelding van het ei op de paarse cover zijn de onderwerpen in het verhaal op een leuke manier afgebeeld. Hierdoor valt meteen de verscheidenheid op!

Met 'Roerig evenwicht' bewijst Hofstra mij dat het nodig is dat we verder kijken dan onze neus lang is. De informatie die in deze roman op de lezer losgelaten wordt is niet bij iedereen bekend.
Het duurde wat langer om een recensie te schrijven omdat ik veel van de enorme hoeveelheid gedeelde informatie controleerde op hun juistheid. Gewoon, om dat ik het zeker wilde weten. Wat Hofstra schreef is inderdaad ergens gepubliceerd, maar is daarmee niet perse waarheid. Wel is het een reden om niet alles wat voorgekauwd wordt door de politici en gezondheidszorg voor 'waar' aan te nemen. Alternatieve geneeskunde levert vaak betere resultaten dan de reguliere geneeskunde. Maar waarom wordt dat bijna niet vergoed door de zorgverzekeraars?

In deze roman waarin op donderdagavond aan de kaarttafel in het dorpscafé verschillende ideeën en veronderstellingen besproken worden door kaartvrienden, zul je kunnen genieten van het prettige taalgebruik van deze vrienden.
De dialogen zijn dusdanig dat je zo nu en dan zit te gniffelen door de gevatte uitdrukkingen van hen. De complottheorieën zijn niet van de lucht en onder het genot van een biertje wordt de toestand in het land en de wereld besproken door Wiebe, Jouke, Joop en Strein. Incidenteel is Gerben aanwezig aan de krantentafel om zich een houding te geven maar niets te hoeven missen. Kroegbaas Peet is ook van de partij.

Vergis je niet; het is een verhaal dat bijzonder actueel is. Het speelt vandaag, in het hier en nu.
Een wijze les uit het boek; hoe meer je weet, des te meer ben je je ervan bewust dat er nog veel meer is wat je niet weet. En hoe bewuster je bent, hoe beter dat voor je is.

'Roerig evenwicht' komt op een perfect moment in onze geschiedenis; nog op tijd voor de verkiezingen, zodat we een en ander nog eens goed kunnen overpeinzen voordat we onze stem uitbrengen.
N.B.: De belangrijkste taken van de Tweede Kamer zijn: het controleren van de regering en het maken van nieuwe wetten.
3,5/5*