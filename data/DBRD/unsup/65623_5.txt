Je hebt van die boeken die liggen te wachten waarbij je popelt om te starten, maar welke je ook wilt laten liggen. Want dan kun je er nog in beginnen. Zo ligt hier Pitta, de elfde thriller van Sterre Carron, een week en toen lukte het niet meer. Wat gaat Sterre ons deze keer weer laten beleven met Rani? Ik weet dat ik spijt zal krijgen want als hij uit is moet ik weer heel lang wachten op het volgende deel.

“Toen ze het woord PITTA las, begon ze hartverscheurend te huilen.”

Pitta, de elfde thriller van de Vlaamse thriller Koningin Sterre Carron. De cover zal de lezer een eenzame indruk geven, nieuwsgierig wat dit ons gaat brengen Een proloog waarbij je echt geen idee hebt wat en wie zich in de benarde situatie bevindt, dit zet je gelijk op scherp.
Rani heeft het moeilijk in deze elfde thriller, een vermissing en een ontvoering, is er een link tussen beide onderzoeken? Niet alleen werk gerelateerd heeft Rani het zwaar ook in haar privé situatie dondert het pittig.
Een ogenschijnlijk kabbelend onderzoek, maar plots komt daar een werkelijk niet alleen onverwacht maar vooral gruwelijke wending, zo eentje waarvan je even moet bijkomen en waarmee het gehele boek een andere draai krijgt. Daar is ze weer, Sterre Carron, Wauw wist ze mij in veel van haar boeken te vangen, ditmaal blaast ze me letterlijk omver. Dit verandert alles aan de kabbelende misdaad thriller, plots verandert de gehele setting in een gruwelijk psychologisch drama.

Vanaf het begin zit je verstrengeld in een verhaal waarvan je geen idee hebt wat de trigger is geweest, de dader blijft lang ongrijpbaar en zijn bedoelingen worden pas duidelijk aan het einde van het verhaal, dit maakt stoppen onmogelijk en door de onverwacht gruwelijke wending zal dit boek je nog lang bij blijven. Zoals we gewend zijn van Sterre Carron worden er geen details geschuwd, en zullen de rillingen meerdere malen over je lijf lopen. De plot is onverwacht en zal begrip en meelij opwekken, Rani heeft hard gewerkt met haar team en is toe aan een verdiende vakantie, de lezer laadt zij in raadsels achter, hoe gaat het verder met Rani, Frederik, Romy en Rune, er is er maar 1 die het weet. En de fans zullen geduld moeten hebben, maar met Pitta heeft Sterre het maar weer eens laten zien, deze schrijfster behoort echt op je Favoriete lijstje, Genieten met een hoofdletter G van Gruwelijkheid, ondoorGrondelijkheid, Gevaar en leesGenot. Carron pakt je in en neemt je mee, de Koningin van de Vlaamse thrillers zet weer een dikke Mustread neer met Pitta.
Ditmaal gooit Sterre er een schepje bovenop, Pitta is beangstigend goed geschreven, wees gewaarschuwd. Eenmaal beginnen komt ervan slapen niet veel meer.

Lieve leesgroet Moon