Deze serie geschreven door Boler Kutscher waarin de hoofdrol gespeeld wordt door inspecteur Gereon Rath afkomstig uit Keulen maar door omstandigheden overgeplaatst naar Berlijn is recentelijk verfilmd als de tv serie Berlin Babylon. Kijk de Duitse versie voor de meest oprechte versie en sfeer.
In het boek komt Rath in Berlijn bij de afdeling zedenmisdrijven, een afdeling die niet geheel serieus genomen wordt bij de politie. Al rap weet hij zich in de kijker te spelen en zijn blinde ambitie brengt hem bijna in aanvaring met de belangrijke mensen van de afdeling Moordzaken waar Rath zich het liefst bij wil voegen.
Hij valt per ongeluk ergens in een zaak met een dode Rus die hij voor diens overlijden 's nachts aan de deur heeft gehad, Hij gaat zelf solo onderzoeken waar de afdeling Moordzaken zich op stuk bijt. Uiteindelijk komt zijn eigen leven en zaken waar hij zich met zijn werk mee bemoeit in botsing. Zelfs de beginnende en opbloeiende liefde met de stenografe van de moordafdeling lijkt hij samen met zijn carri√®re te vernietigen.

Dit boek speelt zich af in de Interbellum, de periode tussen de 2 grote oorlogen, en specifieker in het jaar 1928. Degene die een weinig weet van geschiedenis weet dat in deze crisis jaren de opkomst van de fascisten in Duitsland was. In dit boek spelen de geschiedenis van een falende republiek/democratie en de dreiging van zowel de fascisten als het Rode gevaar van het communisme een grote rol en geven de sfeer aan in dit boek. Als je eerst de serie hebt gezien zoals ik dan valt je de drijvende rollen van de vrouwen in de serie op want deze hebben een veel kleinere en andere rollen in dit boek. De Tv serie is eigenlijk superieur aan het boek. Dat gezegd hebbende dit boek heeft zijn eigen kwaliteiten en leest makkelijk weg.

Als je dit boek fantastisch vindt dan zal je het laatste postume boek van Philip Kerr en zijn creatie Bernie Gunter ook kunnen waarderen, ""Metropolis" van Philip Kerr speelt zich ook af in het Berlijn van 1929 en enkele karakters die echt bestaan hebben hebben in beide boeken een rol. Ik zelf vond Kerrs zijn laatste en postume boek beter als deze eerste roman van Kutscher. Bernie Gunther had dan ook dertien voorgaande delen waarin hij een ongelofelijke indruk heeft achter gelaten. Ik verwacht dat Kuthcher die inmiddels zes boeken geschreven heeft ook kwalitatief beter zal worden. Vreemd dat de eerste twee enkel vertaald zijn in het Nederlands, hopelijk slaat de tv serie aan en zullen ook verdere boeken vertaald gaan worden.