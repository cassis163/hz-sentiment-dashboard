Titel: Hope & Faith
Auteur :Emma Leads
Uitgeverij: Ambilicious
180 pagina's

Elma wordt geboren in 1964.
Ze leest heel veel en vooral de boeken van Leni Saris kunnen haar bekoren. Daar kan de jonge Elma zich in verliezen. Op twaalfjarige leeftijd schrijft ze haar eerste verhaallijn, het gaat over een engel. Helaas is deze verhaallijn in de loop der jaren verloren gegaan. Door een ingrijpende gebeurtenis in 2001 is ze weer gaan schrijven.
De verhalen komen sindsdien in dromen en soms via een situatie in haar leven of in het leven van anderen, ze laten haar niet meer los. Haar debuutroman genaamd ”Claire” onder haar pseudoniem Emma Leads, is daar het bewijs van.

Hope & Faith
Richard Hart, kroongetuige in een rechtszaak tegen Carlos Gombuono, staat samen met zijn gezin onder de bescherming van de FBI. Wanneer zij overgebracht worden naar een veilig onderkomen, gaat het mis. Een van de agenten is een handlanger van Carlos.
Mary Coultier, FBI-agente, wordt samen met de driejarige tweeling Hope & Faith gedwongen met de moordenaar mee te gaan. Wanneer hij dreigt hen te vermoorden, weet ze ternauwernood samen met Hope te ontsnappen. Met hulp van een trucker John neemt ze een nieuwe identiteit aan: Maggie Spring.
Twaalf jaar later heeft ze nog steeds last van nachtmerries. Zij wil maar één ding: Faith vinden. Maar of haar dit lukt is nog maar de vraag.
In deel 1 neemt Emma Leads je mee in het leven van Maggie Spring en haar dochter Hannah.
In deel 2 ontvouwt zich het mysterie. Het leven van meerdere personen staat op zijn kop. Zowel in het verhaal, als letterlijk in het boek.
Zullen Hope & Faith herenigd worden?

Een cover is nou niet echt iets dat me doet besluiten om een boek te willen lezen. Ik ben meer van de inhoud maar bij dit boek is dat even iets anders. Twee meisjes die omringd worden door mooie rode klaprozen waarbij ze eerst op een kant bij elkaar stonden maar later besloten werd om ze uit elkaar te halen en er een omdraai boek van te maken. Of dit ook het eind verklapt of worden Hope & Faith toch met elkaar verenigd? Ik was in ieder geval nieuwsgierig.

Zodra je met deel 1 begint merk je dat de auteur een vlotte, eenvoudige schrijfstijl gebruikt die lekker leest. Het verhaal van Maggie en Hannah is goed te volgen en wordt in een snel tempo neergezet of komt het gewoon doordat ik snel lees om dan ook zo snel mogelijk naar deel 2 te kunnen overstappen. De personages Maggie en Hannah worden oppervlakkig neergezet maar dit is niet storend want je voelt de liefde die ze voor elkaar hebben wel degelijk naar voren komen. Deel 1 geslaagd.

Vervolgens wordt het boek omgedraaid en val je in een nieuw verhaal, nieuwe personages en dan ben ik even lost. De snelheid moet worden afgeremd omdat er wel heel veel namen voorbij komen. Je zal even de aandacht erbij moeten houden wil je er achter komen wie bij wie hoort en welk verband ze met elkaar hebben. Ook hier zijn de personages alleen wat namen die vluchtig voorbij komen zonder verdere diepgang, maar met meer spanning in het verhaal. Je voelt wel dat je naar een plot toe leest die hopelijk goed zal aflopen. En dan nader je het midden van het boek, het einde in dit geval. Het boek valt dicht en weer wordt ik blij van de mooie cover.

Plot: 3
Originaliteit: 4
Leesplezier: 4
Spanning: 3
Leesplezier: 4
Psychologie: 3

Ik geef ‘Hope & Faith’ 3,5 sterren.