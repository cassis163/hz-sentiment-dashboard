Algemene beoordeling: 5/5 | Originaliteit: 4/5

Flavia de Luce: elf jaar, hoogbegaafd en stiknieuwsgierig, amateurscheikundige met een voorliefde voor gif. De boeken over Flavia zijn echt geweldig! Het eerste boek; De smaak van Venijn heb ik met zoveel liefde gelezen dat ik de vervolgdelen móest lezen. Inmiddels is dit het vierde deel dat ik gelezen heb, en ik ben echt verkikkerd op die lieve Flavia. En ja, zelfs haar twee irritante zussen hebben een plekje in mijn hart veroverd…

Elk deel dat ik lees in deze serie, is ronduit fantastisch. Alan Bradley weet het verhaal zo goed te verwoorden dat je het gevoel hebt er alles aan willen te doen om Flavia, al is het maar even, te kunnen knuffelen. Je wilt dolgraag een kijkje in haar wereld nemen dat zich afspeelt in de jaren 50 van de vorige eeuw. Je wilt haar helpen bij haar onderzoeken, elk boek opnieuw. Je wilt een blik in haar laboratorium werpen en een kijkje nemen op Buckshaw. Echt, ik kan dit boek en de hele serie iedereen aanraden!

In deel 4 van de Flavia de Luce serie, de show van je leven, komt er een filmploeg op Buckshaw. Nee, ik zal niet teveel verklappen, want ik heb zelf een hekel aan spoilers, dus zal ze ook niet al te veel geven. Natuurlijk vind er weer een moord plaats. Ditmaal is het de hoofdrolspeler van de film. Ze is gewurgd met een stuk filmrol. En stiknieuwsgierige Flavia, die het lijk ontdekt, staat natuurlijk met haar neus vooraan. Aan het eind van het boek komt ze zelf met de moordenaar in het vizier en loopt het maar net goed af. Gelukkig! Want ik kan Flavia echt nog niet missen!

Ik kan dit boek zeker aanbevelen wanneer je de andere drie delen van de serie hebt gelezen. Op zich zou je het boek ook wel als losstaand boek kunnen lezen. Maar er worden wel wat dingen vertelt over de andere delen én de personages worden elk boek nog beter uitgelegd, wat het echt superleuk maakt!