Een debuut dat er helemaal mag wezen. Kati Hiekkapelto is een Finse schrijfster, ze is opgeleid tot remedial teacher, zij bieden ondersteuning aan leerlingen met bepaalde leer- of gedragsproblemen. Zo heeft Hiekkapelto lesgegeven aan immigranten. Ook heeft zij ooit gewoond in de Hongaarse streek in Servië. Deze zaken lees je terug in dit boek.
Anna Fekete is op tienjarige leeftijd geïmmigreerd vanuit Servië naar Finland en heeft nogal eens te maken met racistische opmerkingen. Haar partner Esko loopt hierin voorop en dat reeds op Anna's eerste werkdag als rechercheur. En ze krijgt daarbij ook al dadelijk te maken met een moordonderzoek en worstelt ook nog eens met haar eigen. Haar gezondheid begint er onder te lijden en zo ook haar onderzoek.
De kolibrie is een erg goed misdaadverhaal, niet meer maar zeker ook niet minder. Het verloop van het onderzoek, dat ook regelmatig vastzit, is niet altijd even spannend en het verloopt traag. Heel af en toe wordt de lezer echter toch nog verrast. Afwisseling is er ook, elke moord brengt andere invalshoeken met zich mee en andere onderzoekspistes. En daarnaast is er nog het verhaal van Bihar.
Een mooie compositie dit boek en zeker het lezen waard. Waarom het De kolibrie heet, kom je op een gegeven moment te weten en is een interessant gegeven. Een meer dan goed te pruimen boek.