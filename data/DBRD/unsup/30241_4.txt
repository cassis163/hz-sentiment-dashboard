Stel je voor: Je ligt in een doodskist en niemand hoort je schreeuwen.
Deze tekst prijkt op de cover van De doodskist een thriller van de Duitse schrijver Arno Strobel.
Als je het boek begint te lezen beleef je deze ervaring mee via Eva, die op dat moment opgesloten ligt in een doodskist en een doodstrijd levert om uit de kist te komen. Een poos later wordt ze wakker in haar eigen bed. Ze denkt dat ze gedroomd heeft maar haar lichaam vertoont verwondingen van haar strijd in de kist. Tegelijkertijd wordt er ergens anders in Keulen een kist gevonden met een dode vrouw erin die levend werd begraven.

Eva is een zevendertig jarige alleenstaande vrouw en eigenares van Rossbach Machinebouw. Ze leidt een teruggetrokken leven.
De inspecteurs Brend Menkhoff en Jutta Reithofer van het Keulse politiedistrict 11, worden met het onderzoek van deze moord belast. Als er vervolgens weer een aanwijzing van de dader op het bureau binnen komt ontwikkeld zich een kat en muis spel met deze seriemoordenaar.
Wat hebben deze moorden en de dromen van Eva met elkaar te maken? Wie in haar omgeving probeert Eva gek te maken? Vragen die meteen bij je opborrelen.
De doodskist is een thriller waarbij de plot goed is opgebouwd, als je eenmaal begint te lezen kunnen je bijna niet meer stoppen. De spanning is niet continu aanwezig, maar je wil weten hoe het verhaal in elkaar steekt. Goed voor een aantal aangename uurtjes leesplezier. Het boek krijgt van mij dan ook 4****