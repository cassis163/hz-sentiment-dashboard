AUTEUR:
Ilona van Hilst 1961
Deze Nederlandse auteur mag Oogvocht haar derde thriller noemen. In 2016 debuteerde zij met Costa Blanca en later dat jaar Vermist. Ze sloeg in 2017 een andere richting in met een kinderboek De avonturen van de Superbroers, waarvan de illustraties werden verzorgd door haar broer. Haar vierde thriller staat gepland voor eind 2019
THRILLER:
Francois burgemeester van Sommi√®res in Frankrijk heeft wel een heel bijzondere interesse in de Egyptische mythologie. Zelfs heeft hij samen met een deel dorpelingen een geheime gemeenschap opgericht, dat uitsluitend bestaat uit mannen. Francois zijn vrouw, Rita had reeds twee kinderen uit een vorig huwelijk Bram en Isis. Wanneer Bram toegelaten wordt in de gemeenschap begint hij volledig te veranderen, hij houdt er zowel lichamelijke als psychische letsels aan over. Zelfs negentien jaar later en ondertussen in Nederland wil Bram er nog niets over kwijt. Niet eenvoudig want al wat hij wil is zijn zus Isis te beschermen, want zij loopt gevaar. Wat heeft die gemeenschap er mee te maken en spelen er duistere krachten in mee?
MIJN MENING:
Het verhaal begint eerst een negentien jaar terug in de tijd en neemt je al gelijk bij de keel. Het is dat wat je verlangt bij een boek dat het je aandacht onmiddellijk opeist. Door de vlotte schrijfstijl en korte hoofdstukken houdt ze deze aandacht ook vast . Al had ik liever de personages wat meer uitgediept gezien, dan zou die spanning nog beter tot zijn recht komen. Naar het einde toe kon ik mijn gulzige ogen hun leestempo bijna niet meer volgen! Wat een plot aan elk detail was gedacht. Een boek dat mooi zou kunnen verfilmd worden naar mijn idee.
RAAD IK DIT BOEK AAN?
Ja, het is geen thriller of detective, maar eerder een mysterieus verhaal zoals Ilona het zelf zegt.
MIJN WAARDERING:
4*
Met dank aan
Uitgevers VanDorp