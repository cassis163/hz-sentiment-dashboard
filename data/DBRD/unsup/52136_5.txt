Toen ik begon met dit boek had ik niet verwacht dat ik het boek heftig zou gaan vinden. En dit moet ik nu gaan uitleggen zonder te veel te spoilen ;)
De "hoofdstukken" zijn geschreven aan overleden beroemdheden, zoals Kurt Cobain. Ik vind dit origineel, want ik had het nog nooit eerder gezien. Het leest fijner dan als 2 mensen aan elkaar schrijven.

Het boek gaat over Laurel, een meisje die naar de 1e klas gaat, niemand kent en kapot is van de dood van haar zus. Ze moet voor Engels een brief schrijven aan een overleden persoon, en zij kiest Kurt Cobain, omdat haar zus May daar fan van was. Ze levert de brief alleen niet in, maar blijft nog meer brieven schrijven naar overleden beroemdheden. Naarmate het verhaal verder gaat leer je Laurel steeds meer kennen en ga je snappen waarom ze dingen doet zoals ze doet.Het heftigste vind ik het als ze bij de doodsoorzaak van May komen, en daar steeds meer over gaat vertellen.

Voor mij was het een tranentrekker, maar ook echt een mooi verhaal over vriendschappen. liefdes en de dood.