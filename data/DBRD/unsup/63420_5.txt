De Facebookmoorden is het derde boek van Bart Debbaut. Allemaal hebben Mieke Van Cattendijck en John Leyssens in de hoofdrol.
Hans Devriendt, vader van twee dochters en getrouwd met Ilse, medewerker in het cultuurcentrum, heeft een onberispelijk bestaan. Op een huwelijksfeest van een collega komt hij echter iemand tegen die zijn stoppen doet doorslaan.
Hans neemt een rigoureuze beslissing en opent een Facebook pagina voor zijn plannen. Hij wil wraak, en genoegdoening.
Hij vermoordt Ellen Meanhout. Hij wurgt haar en verbrandt haar ogen. Dit alles kondigt hij aan op Facebook, en schrijft ook waarom hij dit doet. Binnen 2 dagen heeft hij duizenden volgers. Ook de politie volgt deze Facebookpagina.
Mieke van Cattendijck en John Leyssens gaan samen met de Computer Crime Unit op zoek naar de dader. Echter blijkt dit moeilijker dan verwacht.
Hans Devriendt moordt er lustig op los, en zijn daden zijn gruwelijk.
De Facebookmoorden is een goed boek. Het verhaal is ijzersterk. De hoofdpersonen komen goed tot zijn recht, en ook de speurders worden verder uitgediept. Naast de moorden, en het opsporen van de dader, is er ook aandacht voor de persoonlijke relaties van de hoofdpersonen. De spanning is goed opgebouwd. De dialogen lopen erg goed. Ondanks dat er hier en daar wat Belgische en Franse uitdrukkingen zitten, is het verhaal goed te volgen. De plot is echt ijzersterk en zie je pas tegen het eind van het boek aankomen. Dit maakt dat je door wilt lezen, want je moet gewoon weten hoe het afloopt. Al met al een ijzersterk boek dat je zeker moet lezen. Let wel, het kost je je nachtrust, want het moet uit!