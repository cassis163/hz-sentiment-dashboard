Claire is een historische roman die je een mooie kijk geeft in de gemeenschap van Cette en omgeving in het begin van de negentiende eeuw.
Je zult zien dat de auteur zich goed geïnformeerd heeft over de gebruiken van die tijd, waardoor het een geloofwaardig verhaal is geworden. Ook de officiële wijziging in 1927 van de plaatsnaam Cette in Sète is verwerkt in het verhaal.

De meeste personages worden duidelijk beschreven. Het is een verhaal dat langzaam opgebouwd wordt en dat je ook de kans geeft om te genieten van de tijd waarin het zich afspeelt.
Dit verhaal start in 2015 in het huis van Julia waar door haar dochter een oud schrift gevonden wordt op zolder. Het eindigt in hetzelfde huis, in hetzelfde jaar wanneer we lezen dat haar dochter Ellie (Eloise) nog meer gevonden heeft. De tussenliggende hoofdstukken spelen zich af in de negentiende eeuw.
Julia wil het verhaal van Claire op papier zetten en heeft het gevoel dat een oude vrouw in haar tuin naar haar kijkt en naar haar lacht.
Maar wat heeft Ellie gevonden dat zo belangrijk is?
Het is duidelijk dat het hele verhaal nog niet verteld is.
3,5/5*