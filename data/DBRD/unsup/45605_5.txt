Een schitterend verhaal waarbij de relatie tussen een zoon en zijn vader centraal staat. De zoon die zijn vader naar huis brengt, maar niet in de gaten heeft dat zijn vader afscheid van het leven en van hem aan het nemen is. Het begin van het verhaal geeft nuances weer van wat er eerder in het verhaal heeft afgespeeld. De hoofdpersoon neemt de lezer mee in zijn herinneringen, die soepel in het geheel zijn verwerkt. Ontroerende, grappige en filosofische passages wisselen elkaar af. Boeiende dialogen waarbij twee generaties met hun eigenaardig- en vanzelfsprekendheden elkaar ontmoeten en uitdagen. Mooi taalgebruik waarbij de schrijver aandacht geeft aan zowel natuur, muziek en personages.