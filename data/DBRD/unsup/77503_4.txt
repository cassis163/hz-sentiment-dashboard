Ik was nooit zo'n fan van de Nederlandse literatuur, en snapte de hype rondom de boeken van Koch niet. Maar na het lezen van Zomerhuis met zwembad in één dag, ben in geïntrigeerd door hem. De hoge verwachtingen worden waargemaakt, dit is een boek naar formaat.

Het boek is heel goed geschreven, de spanningsboog bouwt geleidelijk door het boek op en door de verschillende gebeurtenissen in het plot, is het nogal lang de vraag waarom zijn patiënt is overleden. Het plot is sterk en houdt het verhaal het hele boek lang boeiend. Gaandeweg het verhaal wordt de keuze van Marc duidelijk, en ik kon zelfs sympathie voor hem opbrengen, ondanks zijn immorele handelswijzes. Ik durf bijna te zeggen dat ik het begrijp, dat ik hem steun in z'n keuze, ondanks de afloop. Dit getuigd van schrijfvaardig talent want het meeleven met een hoofdpersoon is één, maar hun foute keuzes supporten is iets anders. De schrijfstijl leest heerlijk weg, het is grappig en scherp.
Het enigste wat me een beetje tegenstond is het open einde - ik hou daar gewoonweg niet van.