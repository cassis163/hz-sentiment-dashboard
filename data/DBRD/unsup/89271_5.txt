'Je ziet mij nooit meer terug', een boek van Sonja Barend geeft ons een kijk op het leven van Sonja. Iedereen kent haar van haar talkshows zelfs tot in onze Vlaamse huiskamer.
Nooit gedacht dat ze zoveel had meegemaakt. Ze verloor haar vader toen ze nog heel jong was. Tijdens de oorlog werd hij op een dag in zijn huis opgepakt en hij kwam nooit meer terug. Sonja vertelt vooral over de zoektocht naar de antwoorden op haar vele vragen omtrent haar vader, over haar relatie met en vooral de liefde voor haar moeder.

Een luisterboek ervaar je anders dan een leesboek. Bij 'Je ziet mij nooit meer terug' heeft het luisterboek zelf een meerwaarde doordat Sonja het zelf voorleest. Soms heb je het gevoel dat je bij haar in de huiskamer zit terwijl ze haar verhaal vertelt. Het is een stem vol met emoties af en toe zelfs breekbaar.
Door 'Je ziet mij nooit meer terug' heb ik nog meer respect voor Sonja gekregen.