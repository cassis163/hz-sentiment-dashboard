Wat een prachtige cover is dit. Een heel mooie vrouw die angstig(?) om zich heen kijkt. Ik wilde meteen in het boek beginnen!

Voor diegenen die deel één 'Sara' niet hebben gelezen is 'Wat voorafging...' voor in het boek heel nuttig.
'CytoSerum, een middelgroot farmaceutisch bedrijf in Londen, werkt in het geheim aan een geneesmiddel tegen de ziekte van Alzheimer. Wanneer de Duke, de eigenaar van een concurrerende multinational, lucht krijgt van dit (luctratieve) gegeven, doet hij een anoniem bod op CytoSerum.' Zijn aanbod wordt afgewezen en hij besluit grove middelen in te zetten. 'Hij geeft opdracht om Sara, sir Harris' dochter te ontvoeren, én om de twee drijvende krachten op hun R&D-afdeling te vermoorden; Jeremy Salisbury en Ambrose Garside.'
Dat is nogal een kennismaking met het verhaal. Maar ondanks dat miste ik wel een groot gedeelte merkte ik. Gelukkig zag ik Sara weer terug in dit tweede deel.

De gedachten van de personages zijn steeds cursief gedrukt. Heel mooi gedaan, op deze manier wordt het nog eens benadrukt en komen ze dichter bij de lezer.

Benissa neemt je vaak mee terug in de tijd, waardoor je haar verhaal en de reden van haar haat leert kennen;
'De sadistische klootzakken hebben haar in de valk gelokt en haar op een laffe manier Akande laten executeren, een daad die ze zichzelf nooit zal vergeven. Nooit.
Op dit eigenste moment zweert Benissa Kimbele om wraak te nemen, eerst op Hannibal, dan op de rest van de mensheid, en niemand zal haar dat beletten. Niemand!'

In het tweede van de drie delen in dit boek is mijn eerste kennismaking met Sara Harris een feit. Het is een heftige kennismaking.
'Gelukkig ontdekken haar ontvoerders de onopvallende hints niet die ze tijdens het filmen uitbeeldde, anders had ze die waarschijnlijk met haar leven moeten bekopen.'
Doordat er vooral veel aandacht voor Sara is in dit deel, heb ik het boek goed kunnen lezen en kon ik het geheel beter zien.

Grappig om te zien welke bekende namen in deze thriller onder andere voorbijkomen: Holmes, Grisham, Dalglish, Ross.
Ondanks alle ernst is ook humor aanwezig;
'Om Yevs ogen, zónder dat hij er erg in heeft, onbewust van haar snel kloppende halsslagader weg te houden, had ze met voorbedachten rade de rits van haar roze trainingsvest opengezet, zodat haar tepels net niet zichtbaar waren. Mannen

Wat is dit een ongelooflijk spannende en krachtige actiethriller. Hoe gaat dit verder?
++ wordt vervolgd++ (Naomi)

Ik heb dit boek heel graag gelezen en waardeer het met 4,5/5 sterren. Een aanrader!