Het korte tweede leven van Bree Tanner volgt Bree Tanner die al drie maanden een vampier is. De leider van hun groep, Riley, creëert een hele boel nieuwe vampiers in de stad Seattle en niemand weet wat hij daarmee wil. Bree probeert te overleven tussen al deze vampiers. Als ze tijdens het jagen achter wordt gelaten, komt ze Diego tegen. Samen richten ze een club van twee op en proberen ze achter de geheimen van Riley te komen.
´Het korte tweede leven van Bree Tanner´ is een spin-off van het derde deel van de twilight serie, Eclipse. In Eclipse is er een grote onrust in Seattle en later vormt die onrust ook een dreiging voor de Cullens. In dit boekje kom je erachter hoe die onrust eigenlijk is ontstaan en zie je hoe het er werkelijk aan toe ging. Het is heel interessant om het te lezen als je de Twilight reeks hebt gelezen, maar als je dit boekje gewoon los leest moet je het ook wel redelijk kunnen volgen. Het boekje heeft geen hoofdstukken wat het soms nogal ingewikkeld maakt als je even wilt stoppen met lezen.