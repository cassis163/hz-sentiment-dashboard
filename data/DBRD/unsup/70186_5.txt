“Nu is de man aan de beurt om zijn badge en ID-kaart te laten zien, maar ik hoef er niet naar te kijken. Ik weet wie ze zijn. Niet precies deze twee, maar ik ken hun soort, ik weet wat ze doen, wat het betekend als ze voor je deur staan. Ik weet al wat ze gaan zeggen voordat de woorden over hun lippen rollen.”

Meedogenloos gaat over een meisje genaamd Gwendolyn. Ze woont samen met haar vader in een appartement omdat haar moeder is overleden toen ze zeven was. Wanneer ze tot de ontdekking komt dat haar vader wordt vermist, wil ze er dan ook alles aan doen om hem terug te vinden.

Het boek begon voor mij wat aan de slome kant, pas na de 100 bladzijdes zat ik er echt goed in. Ik moet wel zeggen dat ik door de fijne schrijfstijl dit niet echt door had. Toen ik eenmaal goed in het verhaal zat, kon ik het boek niet meer neerleggen. Ik vond hem zo ontzettend spannend! Het plot zag ik wel een beetje aankomen, maar dat maakte het niet minder leuk! Het einde van het boek heeft een cliffhanger, en ik kan dan ook niet wachten tot deel 2 uit komt.

In het boek lees je veel over de onderwereld in Europa, en ik vond dit erg interessant. De schrijver van het boek heeft zo naar mijn mening ook een boodschap meegegeven. Ik vond dat de hoofdpersoon, Gwendolyn, een flinke ontwikkeling door maakte in het boek. Je ziet echt hoe ze een steeds sterker persoon wordt.

Ik moet eerlijk toegeven dat ik had verwacht dat dit boek een 3/5 sterren voor mij zou worden, maar ik ben echt omver geblazen! Ik ben echt super positief verrast door dit boek en geef hem daarom 5/5 sterren! Als je op zoek bent naar een boek vol avontuur, spanning en stoere personages, dan is dit boek echt iets voor jou!