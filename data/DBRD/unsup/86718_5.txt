In het jaar 1984, een verwijzing naar Orwell is hier zeker gaande, plaats de de vader van de 13-jarige Fielding, Autopsy, een uitnodiging aan de duivel via de regionale krant van Breathed, Ohio. Fielding is de eerste die met de duivel, een eveneens 13- jarige jongen genaamd Sal, in gesprek raakt en hem naar huis vraagt. Wij belanden dan in het broeierige plaatsje, zonder verharde wegen, waar racisme en angst suddert en de scheidslijnen tussen goed en kwaad worden verkend.
Door de ogen van de 84-jarige Fielding kijken wij terug naar die hete zomer die 'al het tastbare en ontastbare deed smelten'. Alle jaren '80 angsten voor het onbekende zoals aids en homo's worden voelbaar beschreven. De vergezochte metaforen en vervreemde personages maken van dit boek een fascinerende relaas over de familie Bliss, buurman Elohim, klasgenoten en buurtbewoners.

Tiffany McDaniel is dichter, toneel- en scenarioschrijver en kunstenaar dat vind je terug in haar poÃ«tische en filmische schrijfstijl. Het boek is behoorlijk vlot geschreven, naarmate het verhaal vordert vertraagd het tempo als een smeltende toffe. Ze geeft diepgang en emotie in een zeer beeldende taal waarin symboliek op een bijzondere en aparte manier wordt gebruikt, bijna alle namen van de hoofdpersonen hebben een dubbelzinnige betekenis, soms uitgelegd in het verhaal andere op te zoeken via Google.
Het is een boek vol zware kost maar verteld in soms prachtige zinnen als: 'met je zwijgen heb je alles gezegd' en 'angst is de schaduw van de onwetendheid'. het laat je lezen, herlezen en zet aan tot nadenken.

Tiffany schrijft onderhoudend, verrassend, spannend en intelligent .