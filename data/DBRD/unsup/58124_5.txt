Weer een spannend boek van Lisa Jackson. Het begint erg sterk met een moord dan zwakt het iets af en het plot is bloedstollend spannend. Het boek heeft mij enige nachtuurtjes gekost omdat ik niet kon stoppen met lezen. Als je bij de laatste 100 pagina's bent beland zorg dan dat je door kunt blijven lezen want dan moet je weten hoe het verhaal in elkaar steekt. Het boek heeft een open einde dus we moeten maar weer wachten wanneer haar volgende boek gaat verschijnen.
Het verhaal gaat over Jules (Julia) Farentino en haar halfzus Shaylee. Hun moeder heeft besloten dat Shaylee naar Blue Rock Academy wordt gestuurd dit is een kostschool voor ontspoorde jongeren. Aangezien Shaylee verslaafd is en steelt om aan drugs te komen. Jules is het echter niet met haar moeder eens omdat het gerucht gaat dat er een studente om het leven is gekomen. Als Shaylee dan ook nog een geheim telefoontje naar haar pleegt dat het er verschrikkelijk is en dat ze haar moet helpen om weg te komen, solliciteert Jules in een opwelling naar een baan als lerares bij de academy. Als Jules dan arriveert in een heftige sneeuwstorm en de academy helemaal afgesloten is van de buitenwereld. Wordt er weer een studente gevonden die zich heeft opgehangen en een andere student die balanceert op het randje van de dood. De hele academy is in rep en roer en iedereen gelooft dat er een moordenaar rondloopt op de academy. Jules besluit op onderzoek uit te gaan maar is dat wel zo slim om te doen want het blijkt dat niemand op de academy te vertrouwen is.