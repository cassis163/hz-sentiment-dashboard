Het boek 'De gynaecoloog' van Saskia van Mieghem had ik al een tijd in huis, maar nu eindelijk gelezen. Eerlijkheidshalve trekt de wereld van de gynaecologie mij helemaal niet aan, maar wie wel? Het wonder van het leven is w√©l fascinerend, maar alle banale zaken daaromheen wat mij betreft niet. Toch trok de heldere en geweldig realistische schrijfstijl van Saskia mij het verhaal in, en ik kreeg dan ook regelmatig kippenvel. Het zal je maar gebeuren. Saskia van Mieghem schrijft zeer goede dialogen, en de spanning weet ze mooi op te bouwen. Het is duidelijk niet haar eerste boek. Vakkundig neemt ze de lezer mee in de stress en onzekerheid van de hoofdpersoon, en als vrouw zou je zomaar een beetje paranoia worden tijdens een eventueel bezoek aan een gynaecoloog. Gelukkig heb ik daar niet meer mee te maken, ik ga wel naar mijn vertrouwde huisarts. Het boek wordt naarmate het vordert steeds spannender, en als lezer zit je op het puntje van je stoel. (Of rechtop in bed, zoals ik ..) Topverhaal.