Je levensdoelen als kind nastreven in je volwassen leven. Ik denk dat dit voor iedereen als heel onrealistisch beschouwd wordt. Voor Brett wordt het echter waarheid.
Lori heeft het verhaal op een magische manier geschreven. Ik werd helemaal meegezogen in het verhaal. Door kleine dingen toe te voegen lijken de voorspelbare dingen toch helemaal niet meer zo voorspelbaar. Je leeft echt mee met Brett. Gaat ze de doelen halen? Hoe gaat ze bepaalde dingen voor elkaar krijgen binnen het jaar.
Een goede schrijfstijl en een hele leuke plot geven het verhaal iets extra waardoor het toch wel blijft hangen. Op sommige momenten vroeg ik mij af wat ik zou doen in bepaalde situaties.
Voor mij is dit boek zeker vier sterren waard, ik twijfelde voor een vijf, maar daarvoor miste ik nog iets, al weet ik niet meteen wat.