Spuitende slagaders en Overstromende oceanen lijkt op het eerste gezicht een vreemde titel voor een kinderboek, maar is het niet.  Het is een titel waarvan je nieuwsgierig wordt. De ondertitel: Wat je kunt doen bij kleine en grote rampen geeft een beschrijving van wat je kunt verwachten.

Het Rode Kruis bestond in mei in Nederland 150 jaar. Daarom is dit boek voor kinderen vanaf 9 jaar  geschreven. Jesse Goossens schreef het boek. Het is een soort handleiding hoe te handelen bij grote en kleine rampen. In totaal heeft hij er 34 beschreven, verdeeld in twee stukken. Eerst gaat het over kleine rampen (In en om het huis) en het tweede gedeelte gaat over grote rampen (dit weer onderverdeel in aarde, water en lucht).
Jesse Goossens is ook de auteur van Colafonteinen en spetterende verfbommen, een boek met 48 experimenten om thuis te doen.

Spuitende slagaders en overstromende oceanen

Het Voorwoord is geschreven door H.K.H. Prinses Margriet der Nederlanden. Zij maakt in het voorwoord duidelijk dat het belangrijk is als je weet wat je moet doen bij een kleine of grote ramp.

Bij de kleine rampen (bijvoorbeeld bijna verdronken, bevangen door de hitte of bloed) wordt eerst verteld wat opmerkelijk is, Gevolgd door wist je dat...... en Dit moet je doen. Heel overzichtelijk met ontzettend leuke illustraties.
Bij de grote rampen (bijvoorbeeld Tsunami, vulkaanuitbarsting of kernramp) wordt eerst verteld over het ergste (Tsjernobyl bij de kernramp), daarna weer wist je dat.... en Dit moet je doen.

Ik vond het een erg leuk boek om te lezen. Ik denk dat het kinderen zeker aanspreekt. Zeker door de tekeningen van Linde Faas. Verder zullen ze er best veel van leren, en ook volwassenen want ik heb er zelf ook wel wat van opgestoken.
Een mooi gegeven vindt ik dat een deel van de opbrengst van het boek naar het Rode Kruis gaat.

Spuitende slagaders en overstromende oceanen.
Jesse Goossens & Linde Faas
Uitgeverij: Lemniscaat
93 pagina's
2016