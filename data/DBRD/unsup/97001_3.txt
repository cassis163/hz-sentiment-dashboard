Angelique de Waal, terminaal en alleenstaande moeder krijgt het advies van haar therapeut om een dagboek bij te gaan houden. Angelique, moeder van Miguel, ziet haar zoon al geruime tijd niet meer. Miguel is geboren uit een vluggertje met een Mexicaan en heeft hem alleen opgevoed. Maar Miguel heeft besloten naar een klein plaatsje in Duitsland te verhuizen, Nieheim. Hij woont hier heerlijk en trekt op met Jorge. Ze lijken wel broers.
Angelique ziet nu nog maar weinig mensen. Leendert komt geregeld langs. En dan heeft ze nog de 2 studenten die tegenover haar wonen.

Als Angelique besluit om Miguel op te zoeken weet zij niet dat hij besloten heeft hetzelfde te doen nadat hij haar brief heeft ontvangen. Beiden komen in hun eigen zoektocht terecht.

Roos weet het boek met prachtige poÃ«tische zinnen vorm te geven.
Het verhaal wordt zowel uit het perspectief verteld van Miguel als van Angelique. Dit heeft zeker een meerwaarde voor het leesplezier.

Het boek heeft een zwaar onderwerp die Roos van Meerwijk luchtig weet weer te geven. Ondanks het zware thema is het boek meer leuk voor tussendoor.