De persoon van Maria blijft voor mij wel heel raadselachtig. Dat zij depressieve kanten heeft is al snel een gegeven in hun relatie met Thomas. Van hem zou ik zeggen dat hij een romanticus is, snel verliefd en snel bereid mee te gaan met een vrouw, op zoek naar geborgenheid, ook in lichamelijke zin. Thomas heeft een ontwikkeld innerlijk waar veel gedachten en gevoelens zitten, maar die in het contact niet snel naar buiten komen. Van Maria kom je minder te weten; je vermoedt dat er een reden in haar jeugd moet zijn voor haar moeilijk gedrag. Vooral is de roman een treffend beeld van de jaren vijftig in een milieu waarin niet makkelijk met elkaar werd omgegaan. Van Apeldoorn beschrijft dit in heldere zinnen...