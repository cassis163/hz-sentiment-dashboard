De grootste angst althans voor mij, van een moeder met een kind met autisme, is een beschuldiging van een misdaad waarvan JIJ als moeder zeker weet dat hij het nooit gedaan KAN hebben. Dit boek maakte een diepe indruk op mij.
Alle personen om Jacob heen komen aan bod maar ook Jacob zelf. Het is ongelooflijk knap gedaan. Voor mensen, die niets weten over Asperger of Autisme is dit verzonnen verhaal wel heel duidelijk!
Het verhaal is aangrijpend, de personen komen tot leven en soms moet ik er zelfs een beetje om lachen, maar ook zeker huilen, omdat ik dingen herken van mijn eigen zoon met autisme. Ik was in de veronderstelling dat de schrijfster zelf mogelijk een kind met autisme had, maar in het nawoord bleek dat ze dit op papier gekregen heeft door met mensen te praten. Een geweldig boek!