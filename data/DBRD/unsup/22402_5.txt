Jen Minkman weet keer op keer haar lezers in vervoering te brengen en ook met Het licht van Lorelei ging het diepe weer eens met haar aan de haal. De sprankelende personages en de magische sfeer maken het echt een boek waar de lezer zo lang mogelijk van wil genieten, waardoor men geneigd is het boek even iets vaker weg te leggen. Dit komt dus absoluut niet door de manier van schrijven, want die is zoals we inmiddels van Minkman gewend zijn heel vlot. Voor extra geloofwaardigheid heeft de schrijfster bestaande bedrijven en plaatsen gebruikt en het blijkt al snel dat de auteur zich door verschillende artiesten heeft laten inspireren, welke niet per se kenmerkend voor de omgeving zijn. Alles valt op een gegeven moment met behulp van de drie hoofdpersonages Enna, Aska en Melinda feilloos op zijn plek. Het verhaal heeft een goede balans tussen emotie en spanning. Het licht van Lorelei doet het Urban Fantasy genre dan ook eer aan.