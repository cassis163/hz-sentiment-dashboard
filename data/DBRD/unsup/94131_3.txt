Megan Abbott heeft al meerdere goed ontvangen thrillers geschreven. Er zijn nog geen boeken van haar in Nederlandse vertaling verschreven. Haar schrijfstijl is intrigerend.

Een clubje cheerleaders krijgt een nieuwe coach. Deze jonge vrouw, met man en kind, heeft er al snel de wind onder en de verhoudingen tussen de meisjes verschuiven al snel. De vertelster is Addy, 'tweede vrouw' na Beth, die al jaren de boventoon voert. Haar wil is wet. Nu dus niet meer en Beth neemt dat slecht op. Ze moet en zal de coach een hak zetten, maar dat loopt vreselijk verkeerd. Addy mag de boel weer in orde maken.

Abbott zet op een heel eigen manier neer hoe het leven van een jong Amerikaans meisje gedomineerd kan worden door het feit dat ze cheerleader is. Alles is ondergeschikt; school, familie, de rest van het leven. Het enige belangrijke is de meiden van de groep en hoe hoog ze op de ranglijst staan binnen die groep. Als deze groep dan ook geconfronteerd wordt met iemand die wel hecht aan haar eigen leven, al is dat niet volmaakt, raken ze in de war. Het verhaal is niet bijzonder ingewikkeld; je leest dit voor de uitstekende sfeerbeschrijving. (Door: Jannelies Smit)