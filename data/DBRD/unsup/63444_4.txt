Marlene is getrouwd met een ex-nazi Wegener. Op een dag ontvlucht ze het huis, maar niet nadat ze enkele belangrijke eigendommen van haar man meegenomen heeft. Tijdens haar vlucht, heeft ze een auto ongeluk. Ze wordt gered door een vreemde man in het zwart, Simon genaamd.
Simon heeft een soort van hut hoog in de bergen, waar nimmer iemand komt en al zeker niet in de winter, niet begaanbaar, bar en boos. De man gedraagt zich vreemd, hij heeft varkens en eentje daarvan is een speciaal exemplaar.
Ondertussen heeft haar man Wegener een huurmoordenaar op haar afgestuurd.

Heel erg spannend boek waarin veel gesuggereerd wordt maar daarom niet uitgesproken. Het is een duister boek dat heel vlot leest. De waanzin gaat ver en diep, het lijkt wel alsof niemand in dit boek zonder zonden is en geregeld heel bizar reageert. De ene keer lijkt het alsof mensen geliefde zijn, iets voor elkaar voelen, om in een volgende scene dan weer helemaal anders te reageren. Het is bizar.
Dit is geen actiethriller, maar ook geen gewoon mysterie dat opgelost moet worden. Het is spannend zonder dat het in een categorie past. Veel wordt gesuggereerd, maar veel wordt ook expliciet verteld. Het is een aangename mix die nergens verveelt.
Topboek, ik hoop dat er snel een nieuw boek van deze auteur verschijnt.

Dit boek pas volgens mij perfect in de Reading Challenge #46, een beestachtig boek.