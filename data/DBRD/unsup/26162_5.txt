Op een onderzoekssite waar men lijken in allerlei omstandigheden onderzoekt, wordt een lijk gevonden. Niet zo vreemd want er liggen daar lijken, maar dit lijk is niet van het onderzoek, is daar gedumpt. Het gezicht van de vrouw is zwaar toegetakeld en er zit aarde in haar mond. Identificatie is lastig en dat is de eerste stap in het onderzoek. Al snel volgt een tweede lijk en een derde vrouw wordt op het nippertje gered.
Het is zaak om de onderzoekssite uit het nieuws te houden want voor je het weet komen er protesten en moet het er weg. Wanneer Tracy Frost toch iets in de gaten heeft, klettert het weer tussen Kim Stone en Tracy Frost. Die twee kunnen echt niet met elkaar opschieten. Wanneer Tracy Frost zelf verdwijnt, haalt Kim alles uit de kast om haar op tijd te vinden. Zo is Stone dan wel weer, het maakt niet uit wie het slachtoffer is, ze behandelt ze allemaal hetzelfde.

Wat een thriller, niet te doen, je kan hier gewoon niet in stoppen, doorlezen tot de laatste pagina is een must. Kim Stone doet zich als een harde voor, maar heeft eigenlijk een klein hartje, ze wil het alleen niet met iemand anders delen. Door haar verleden heeft ze angst om zich te hechten, maar nu ze een hond heeft, blijkt dat ze daar toch wel erg goed mee op kan schieten en goed voor zorgt. Haar sociale vaardigheden zijn belabberd, haar tact is afwezig en politiek kan haar gestolen worden. Heel geÃ«ngageerd om zaken op te lossen, dat is ze, ongeacht wie er in de weg staat. Een toprechercheur.