Sigge Eklund, de naam zegt het al, wederom een auteur uit Scandinavië.
Men lijkt hier een onuitputtelijke bron te hebben.
Eklund werkte ook in Los Angeles als scenarioschrijver en is nu woonachtig in Stockholm.
Eerder schreef hij al drie romans die zeer goed werden ontvangen. Het Labyrint is het eerste boek dat in Nederland uitkomt.

Wat doe je, als je dochter al een tijd verdwenen is? De moeder, Åsa, zet alles op alles om haar kind terug te vinden.
Maar ze is samen met haar echtgenoot Martin ook verdachte in de zaak. En hoe zit het met Tom en Katja? Weten zij meer?

Tijdens het lezen van het boek kom je stukje bij beetje meer te weten, wat er gebeurt is, voor en na de verdwijning van Magda.
Het Labyrint is een bijzonder intrigerend boek. Een boek waar je volledig ingezogen wordt in een prachtig en ontzettend boeiend verhaal.
We kruipen als het ware in de gedachten van de 4 hoofdpersonen en proberen samen met hen het mysterie te ontrafelen.
Tijdens het lezen van het boek moest ik soms ook denken aan de zaak van het vermiste meisje Madeleine McCann, waar het naar mijn idee ook enige overeenkomsten mee heeft.

Het boek heeft een prachtige cover die er gelijk uitspringt, is uitgebracht als roman, maar dan wel een héle spannende roman!
Dus wat mij betreft had dit ook psycholigsche thriler mogen zijn.
Het boek heeft erg veel (onderhuidse en psychologische) spanning en een strak geregisseerd plot.
De lange hoofdstukken verteld vanuit één van de hoofdpersonen, eindigen veelal met een cliffhanger.
Ook nadat je het boek uit hebt, is het zeker een boek dat nog lang blijft hangen!

Ik ben benieuwd wat we in de (hopelijk zeer nabije) toekomst nog meer van deze auteur mogen verwachten, want na Het Labyrint smacht ik absoluut naar meer!

★★★★ +