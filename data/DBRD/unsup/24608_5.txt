Dit boek heb ik beluisterd en het verhaal is prachtig en heel goed voorgelezen door Jaqueline Blom. Het verhaal van een vrouw, die haar keuzes maakt en haar eigen weg gaat. Ze is venijnig, ze is pinnig, ze is kwaadaardig, ze gaat haar eigen gang en laat mensen gekwetst achter hoewel zij neerkijkt op gekwetste mensen. Ze heeft ook een lieve kant maar die laat ze in het boek alleen aan Sophie zien. Doordat op een dag haar oude dagboeken afgeleverd worden in het verzorgingshuis en een vriend van haar eruit gaat voorlezen, beleeft ze haar hele leven weer. Heel dat leven is ze aan het verdwijnen en op het laatst wil ze haar laatste verdwijningstruc uithalen maar dan neemt haar zoon het heft in handen en zorgt dat er een reden voor haar is om te blijven. De stem van Jaqueline Blom gaf een extra dimensie aan het verhaal, zij zette de vinnige dame briljant neer.