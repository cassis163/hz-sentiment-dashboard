Ik las dit eerste boek van de Barista!-reeks even geleden, toen ik nog onder de Siciliaanse zon vertoefde in plaats van onder onze huidige Belgische regenwolkjes. Het leek mij het perfecte boek voor op vakantie en dus begon ik er ook vol enthousiasme in. Ik had al snel door dat ik niet teleurgesteld zou worden. “Koffie verkeerd” is lekker vlot geschreven met leuke personages. Laura is iemand waarin ik mij onmiddellijk kon herkennen waardoor het verhaal heel aangenaam om lezen was. Het boek is heel vlot en luchtig, en inderdaad misschien een tikkeltje (of nou ja, misschien iets meer dan een tikkeltje) voorspelbaar. Maar om eerlijk te zijn, vind ik dat een beetje eigen aan het genre en had ik dat dus stiekem wel verwacht. Het verhaal eindigt met een cliffhanger waardoor ik helemaal benieuwd werd naar het vervolg! Door de aanwezige Sinterklaassfeer in het boek is het bovendien ook ideaal om al volledig bij in de stemming te komen (In mijn dorp vieren we Sint-Maarten, i.p.v. Sinterklaas, wat vroeger, namelijk op 11 november). Ik vond het boek perfect om te lezen op reis, maar eveneens om gezellig met onder een dekentje in de zetel te kruipen. Momenteel heb ik geweldig zin in de 2 volgende delen, en in koffie met een muffin! ;)