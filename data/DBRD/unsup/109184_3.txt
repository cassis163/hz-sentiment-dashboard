Een verrassend goed geschreven boek met een alarmerend verhaal over een stuk geschiedenis waar we met z'n allen niet op de hoogte van zijn, ondanks de heftigheid van de overtredingen.
Hayder schrijft haar verhaal in de context van de slachting bij Nanking en weet de lezer te boeien door haar beschrijving van de japanse cultuur en wanhoop van de overlevenden van deze slachting. Tijdens het lezen heb ik zelf ook via het internet wat zoekwerk gedaan over deze geschiedenis en met het schaamrood op de kaken moeten lezen hoe wij van deze enorme misdaden onwetend zijn gebleven of erger, zijn gehouden.
Helaas onspoort Mo Hayder volledig naar het einde toe: de ene slachting is nog niet erger dan de andere (ingewanden hangend over lantaarnpalen etc.) maar ronduit lomp wordt het wanneer zelfs ongeboren babies niet aan haar bloederige pen ontsnappen.
Ik heb nu twee boeken van haar gelezen (Vogelman en deze) en hoewel ze kundig zijn geschreven hoef ik nooit meer wat van haar te lezen.