Koningsland is het verhaal van prins Timon, die als hij elf jaar oud is moet vluchten voor de vreselijke Shaytan die het kasteel zijn binnengedrongen. Hij gaat naar alle zeven platen van het rijk Koningsland. Op elke planeet staat er één van de zeven zonden centraal. Het wordt een spannende en ongelofelijk reis , waarin Timon goed en kwaad leert kennen en opgroeit van een kind naar jong volwassene.
Het verhaal is geschreven voor kinderen vanaf 10 jaar, voor de doelgroep is het zeker een spannend verhaal met herkenbare problemen, zoals vriendschappen, liefde en keuzes maken. Het zit vol met avontuur, spanning, fantasy en humor.
Je leert Timon kennen als een tiener, die op de vlucht moet en zeker niet bang is uitgevallen. Hij heeft een herkenbaar karakter, je kan je wel in hem inleven. Hij is alleen en moet alles zelf doen. Dat gaat hem best goed af. Later leert hij Matthias kennen, waar hij een soort van vriendschap mee opbouwt maar toch ook moeite heeft iemand te vertrouwen.
Matthias is een heel ander persoon, die zich niet laat kennen, waardoor je in het begin niet weet wat je aan hem hebt, later verandert mijn mening een paar keer en kan ik me beter in hem inleven.
De opbouw van het verhaal langs de planeten is leuk gedaan, aan het begin van elk hoofdstuk staat een plaatje van de planeet.
Het verhaal is spannend genoeg om het boek in een keer te willen uitlezen, het eind is goed en hoewel enigszins voorspelbaar voor mij, zal het voor een kind spannend zijn tot aan het eind.