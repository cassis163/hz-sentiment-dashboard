Verbonden terrein is het tweede deel in de Privelege serie.

Reed’s droom is uitgekomen. Ze woont in de Billings huis, maar dat maakt haar nog geen Billings girl. Het is nog maar het begin. Langzaam wordt ze mee getrokken in de listen, chantages en geheimen van deze wereld.
Privé is echt bedoelt als een introductie van de personages en de wereld van de Billings. In dit deel wordt de spanning opgebouwd. Met nieuwe dreigingen, een verdwijning en chantages, alleen wie zit erachter?

Dit boek laat op een nogal aparte manier vriendschap zien. Je moet de vriendschap verdienen en er alles voor over hebben om er bij te horen. Dit is denk ik ook de reden dat ik Constance en Josh zulke leuke personages vind. Vooral Josh. Zij zijn zo echt in deze glamour wereld, eerlijk, lief en zichzelf. Jammer dat ze zo kleine rol in dit boek hebben, ook al zie je het langzaam groter worden.

Andere personages zijn nogal oppervlakkig en hebben niet veel diepgang. Dat stoort me wel een beetje, anders zou dit echt een geweldig boek kunnen zijn. Vooral de Billings girls, Kiran, Taylor. Bij Noelle en Ariana heb ik dit minder, waarschijnlijk omdat hun rol groter is en je meer over ze weet.

Wat ik wel weer interessant vind aan dit boek is dat je Reed langzaam ziet veranderen. Ze past zich aan aan haar omgeving, ze begint zich net zo te gedragen als de Billings Girls. Met wie je omgaat, je omgeving bepaalt wie je bent. Het kan je hele karakter veranderen. Interessant om dit zo op papier te lezen, weer iets waar je niet elke dag bij stil staat.

In dit boek komt ook een exclusief feest voor, de Legacy, dit vond ik altijd geweldig om te lezen, ook al heeft het maar een kleine rol, maar in het echt lijkt het me echt verschrikkelijk. Een kijk mij eens rijk, mooi en dronken zijn. Bleh. Het is grappig hoe in boeken dingen die je niet echt wat vind, toch leuk en mooi kunnen zijn.