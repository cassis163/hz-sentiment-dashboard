Het boek zat vol met allemaal elementen die mij verdacht veel aan Harry Potter deden denken. Maar dat maakte dit boek niet minder leuk om te lezen. De eerste helft was voornamelijk de hele wereld van de magi leren kennen. Dat klinkt langdradig, maar de schrijfster weet goed hoe ze de lezers moet blijven boeien. Daarnaast moet je goed blijven opletten, want ook in de eerste helft van het boek komen zaken voor die je later nodig hebt voor het hele plot, die wel origineel is. Het was af en toe wel voorspelbaar, maar toch echt een boek dat de moeite waard is om te lezen... ook voor de Harry Potter fans (ik ben er zelf één)