Frankie bakt de heerlijkste muffins van de stad in de koffietent waar ze werkt om haar studie te bekostigen. Wanneer Hawke de winkel in loopt en koffie bij haar besteld, is er direct een klik tussen de twee. Maar Hawke doet niet aan relaties. En Frankie is gewend op eigen benen te staan en voor zichzelf te zorgen.
---
Maandag is het eerste deel van de Tijdloos-serie van EL Todd. Het verhaal wordt vanuit Frankie en Hawke geschreven, het boek haalt beide perspectieven aan. Dit maakt dat beide karakters sterk zijn weg gezet, beiden met hun eigen problematische verleden. De lezer krijgt hier beetje bij beetje meer inzicht in, wat maakt dat de lezer wil blijven lezen. Door dat er gewisseld wordt van perspectief, verloopt het verhaal vlot.

Minder sterk aan dit boek is dat het verloop behoorlijk voorspelbaar is. Ondanks dat de problemen van de karakters pas gaandeweg steeds meer verklapt wordt, is het vanaf het begin al vrij duidelijk en voor de hand liggend. Desondanks leest het lekker weg

Conclusie: een lekkere roman om mee te ontspannen. De verhaallijn zelf is weinig verrassend. Desondanks is de manier waarop het verhaal wordt verteld op een goede manier weggezet.