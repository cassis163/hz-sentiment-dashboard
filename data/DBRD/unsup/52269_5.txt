Wat een prachtig gebonden boek is “Pure nostalgie”, de cover met oude foto’s nodigt mij enorm uit tot verder lezen. Het boek is verdeeld in verschillende tijdsblokken nl. jaren ’30-’40, jaren ’50-’60 en jaren ’70. De zeer herkenbare onderwerpen worden niet alleen boeiend beschreven maar zo mogelijk nog verder uitgediept met weetjes en feitjes, dit maakt de verhalen nog aantrekkelijker! Mooi om aan de jeugd te laten lezen, maar vooral de ouderen onder ons kunnen hun hart ophalen en weer even wegdromen (of gruwelen!) in die tijd van toen…