Zoals in andere boeken die ik van Geert Mak heb gelezen, vertelt hij niet alleen een verhaal maar kom je ook ontzettend veel aan de weet over de geschiedenis van het 'onderwerp'. Het is niet echt een roman, maar een soort van verhalende geschiedenisles. En zoals ik ooit ergens heb gelezen, en het daarmee helemaal eens ben, ook al weet ik niet meer wie dat zei: "Geert Mak is mijn favoriete geschiedenisleraar". En zo is het!

Ik heb de Galatabrug een aantal jaren geleden in het echt gezien en ben eroverheen gewandeld, en ik wou alleen dat ik het boekje van te voren al had gelezen, dan was de ervaring wellicht intenser geweest.
Maar geen nood, we zullen nu een keertje terug moeten naar Istanbul, da's dan ook weer een fijn vooruitzicht!