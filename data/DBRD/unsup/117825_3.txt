Als auteur is Lindsey Kelk het meest bekend door de I Heart-serie, waarvan zeven delen zijn verschenen. One in a Million is haar vijftiende boek. De flaptekst vermeldt onder meer:
Funny, real and heart-meltingly romantic, Annie and Samâ€™s story is My Fair Lady for the social media age.
De 31-jarige Annie Higgins runt samen met haar vriendin Miranda een adviesbureau voor het gebruik van digitale media. Haar relatie met Matthew is verbroken. Ze zoekt een nieuwe uitdaging en gaat een weddenschap aan. In 30 dagen zal ze van een onbekende een bekende maken door hem 20.000 volgers op Instagram te bezorgen. Dr. Samuel Page, een historicus die bij Annie in de buurt werkt en die zij bij toeval in de coffeecorner ontmoet, wordt het 'slachtoffer'. Zijn zes jaar durende relatie met Elaine is onlangs op de klippen gelopen. Van het eerste boek dat hij schreef kreeg hij nog geen 50 exemplaren verkocht. Probleem voor Annie is dat Samuel een aversie tegen sociale media heeft. Annie moet al haar overtuigingskracht benutten om Samuel over te halen mee te doen.
Het merendeel van de hoofdstukken begint met de datum en het aantal dagen dat nog te gaan is voordat de weddenschap eindigt. Soms wordt het aantal Instagram-volgers eronder vermeldt, zodat de voortgang te volgen is. Het verhaal beslaat ongeveer een maand en wordt vanuit het perspectief van Annie verteld. Daardoor leest het makkelijk. De diepte mist wat door het uitblijven van het perspectief van Samuel.
In het begin van het boek ontbreekt het aan vaart. Niettemin leest de rest van het verhaal heel vlot door de vermakelijke gebeurtenissen. Zo komt het verhaal langzaam op stoom om uiteindelijk te eindigen via allerlei amusante ontwikkelingen in de verhouding tussen Annie en Samuel. Het zal geen verrassing zijn dat al bij voorbaat duidelijk is waar het verhaal naartoe gaat. Heel problematisch is dit echter niet voor een romantisch-komisch verhaal als dit. Bovendien gaat het vooral om het proces om tot de ontknoping te komen. Dit proces gaat met ups en downs, soms triest, maar veelal  buitengewoon grappig.
Annie en Samuel zijn tegenpolen: hij leeft van de geschiedenis; zij behoort tot de digirati. Ze leeft van digitale media en is de hele dag druk met internet. Samuel is een duf overkomende 'archiefneuzer', bezig een boek te schrijven over een markies die leeft in de achttiende eeuw. Annie doet alle mogelijk moeite om Samuel tot een make-over te bewegen. Hij is niet alleen een digibeet, maar draagt ook kleding die niet van deze tijd is.
Lindsey Kelk is bedreven in het verpakken van komische elementen in het verhaal en ze weet situaties beeldend te verwoorden.
Ten minutes later, I was sitting on the beach, the remains of my homemade raspberry ripple ice cream in my hand and half a beach-worth of sand in my knickers.
'It's nice, isn't it?' I said, licking the sticky red sauce off the top of my cone before it could drip onto my hands.
'The ice cream or the location?' Sam asked as he tackled his pistachio and triple chocolate combo beside me.
De flaptekst maakt de belofte waar. Lindsey Kelk plaatst het verhaal van My Fair Lady in het huidige social media tijdperk waarbij niet Henry Higgins maar Annie Higgins voor de transformatie zorgt. Dit is een mooie vondst. Liefhebbers van 'RomComs' zullen dan ook veel plezier aan dit boek beleven.
Toevoeging van hoofdstukken verteld vanuit het perspectief van Samuel, in afwisseling met dat van Annie, had het verhaal meer diepte kunnen geven.