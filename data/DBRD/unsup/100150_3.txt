Ik won dit boek van Hebban van de Hebbanbuzz.
Heel enthousiast begon ik aan het boek, een boek van een Finse schrijver. Schrijvers uit deze landen spreken mij enorm aan dus mijn verwachtingen waren behoorlijk hoog.
Toen ik begon met lezen was ik enthousiast, er gebeurde weinig spannends maar er ontstond wel een goed beeld van de hoofdpersonen. Na een tijdje lezen merkte ik dat ik soms moeite had met het volgen van alle verhaallijnen en dat gebeurt mij niet snel.
De kracht van het boek vind ik hoe je leest hoe bepaalde gebeurtenissen invloed hebben op mensen en hoe zij erop reageren.
Ik merkte helaas wel dat ik vooral met de laatste 150 bladzijdes moeite had. Er werd te vaak teruggepakt op het verleden waardoor de spanning niet bleef.
Al met al zeker geen slecht boek, maar ik miste de spanning die mij altijd grijpt bij Scandinavische auteurs.