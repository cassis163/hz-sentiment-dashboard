Laat ik voorop stellen dat het een goed boek is en dat ik over algemeen dol ben op de werken van Esther Verhoef. Het verhaal van de Kraamhulp boeit, is vlot geschreven, de personages zijn redelijk uitgewerkt en het is spannend.
Er zit een goede opbouw in het boek. Dat je direct al weet wie de 'slechterik' is, is niet eens erg. Dat is knap. Want dan moet je toch een manier vinden de spanning in het verhaal te houden, en dat lukt goed!

Aan het eind, echt helemaal aan het eind, zit er een geweldig plot in het boek.Daar heb ik van genoten.

Echter, voor mij was het net te laat. De plot. Ik miste ergens in het midden, of net iets voorbij het midden, nog een wending, een ontdekking, iets. Niet zo groots en openbarend zoals de plot aan het eind, maar gewoon, een leuke extra ontdekking voor de lezer. Of wat hints. Ik weet niet. Dat miste ik een beetje. Voor mij kwam de climax net wat te laat. Waardoor je 1/3 deel van het boek precies kunt voorspellen wat er gaat gebeuren. Dit kan ook persoonlijk zijn natuurlijk.
Verder toch een heel leuk en goed boek. Ik zou het zeker aanraden aan een ieder die van spannende romans houdt. Ik zou het niet aanraden als cadeau aan moeders die net zijn bevallen van hun eerste kindje, en de Kraamhulp nog in huis hebben!