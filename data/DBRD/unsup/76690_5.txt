De rillingen liepen over mijn rug bij het lezen van dit kortverhaal in (klein) boekvorm. In een goede zin - alle herkenbare elementen uit het onderwijs kwamen terug. Kato, het hoofdpersonage, geraakt getraumatiseerd wanneer haar beste vriendin Heidi haar dumpt wanneer ze beiden naar een nieuwe school gaan. Wat volgt is een pakkend, breekbaar relaas van de eenzaamheid die Kato voelde in de periode die daarop volgt. Je zou haar zo in je armen willen nemen en knuffelen.
Zeer authentiek - dit verhaal blijft je bij.