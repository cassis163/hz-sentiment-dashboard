Wat heb ik genoten van dit boek!
Meesterdeal is een psychologische thriller met een goed opgebouwde spanning.
Lekkere vlotte schrijfstijl zodat je het boek eigenlijk niet aan de kant kunt leggen.
Het verhaal gaat over het gezin van Bo en Adam van Lierop. Bo komt erachter dat haar 16 jarige dochter Eva een verhouding krijgt met een leraar die qua leeftijd haar vader had kunnen zijn. En dat terwijl Eva in huize van Lierop samenwoont met haar vriendje Yannick. Samen met haar man Adam denkt Bo de problemen met Eva aan te pakken, maar Bo staat er alleen voor. Eva is niet de enigste in huize van Lierop met problemen.
Het verhaal is zo realistisch geschreven dat je hoopt dat je zelf niet met deze problemen te maken krijgt. Ben zelf moeder van 2 dochters ( inmiddels volwassen) kan me de frustraties van Bo goed voorstellen.
Het verhaal krijgt een aparte wending die ik niet aan had zien komen.
Kortom een heerlijk verhaal, begin je eenmaal te lezen, wil je maar 1 ding; weten hoe het afloopt.
Meesterdeal is het eerste boek dat ik van deze schrijfster gelezen heb, maar ik ga zeker Stem ook lezen.
Van mij 5 dikverdiende sterren.
Een minpuntje van Meesterdeal: het e-book is net zo duur als het papieren boek!