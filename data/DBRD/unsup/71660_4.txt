'Wat een dag' is zo’n boek waarbij ik de neiging had om het in één keer uit te lezen. Het boek begint namelijk best wel grappig en doordat de schrijfster je de twee hoofdpersonages van het boek laat volgen in hun denken en doen, ga je er helemaal in op. Ik vind het knap dat iemand een dag zo uitgebreid kan beschrijven, bijna alles tot in detail toe! Maar ook de geschiedenis komt naar voren, al is dat meer in hun denken als in hun doen. Ook kan je je als lezer heel goed verplaatsen in hoe het zou zijn als je beste vriendin gaat trouwen. Hoe blijf je dan nog beste vriendinnen? Of gaat die tijd veranderen? Het boek geeft hierop geen antwoord maar laat je wel meedenken.

Greetings by Sophie