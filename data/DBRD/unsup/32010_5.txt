Jill is ontzettend kwaad op John. Hoe kon hij haar dit aandoen? Haar laten zitten met deze enorme schuld. Wanneer Jill dreigt in te storten onder de aanhoudende berichten van schuldeisers en dreigende mailtjes springt Alex, haar collega haar te hulp. Ze geeft hem alle Informatie over John die ze maar kan bedenken. Maar wat moeten ze in hemelsnaam doen als ze hem vinden? Terwijl Alex op zoek gaat naar meer informatie en John zelf, probeert Jill zoveel mogelijk schuldeisers te contacteren en verteld ze dat ze binnenkort contact met ze opneemt om de bedragen terug te betalen. Tijdens het beantwoorden van haar mail komt ze een berichtje tegen van haar goede vriendin Christine. Ze heeft Jillâ€™s hulp nodig en is bereid hiervoor te betalen. Al twijfelend gaat Jill akkoord. De problemen die erna volgen zijn niet te overzien. Zal het haar lukken om uit deze nachtmerrie wakker te worden?

Doordat het verhaal begint met een kleine teaser van wat zich verder op in het boek af zal spelen word je interesse al meteen gewekt. Ik was namelijk meteen benieuwd hoe Jill in deze aparte situatie terecht was gekomen en las hierdoor graag verder. Al gauw leer je Jill beter kennen. Wanneer het slechter met haar gaat, ga je ook echt met haar meevoelen. Al helemaal wanneer ze van het ene probleem in het andere dondert. Het verhaal is erg spannend en erg onvoorspelbaar. Het plot liet mij dan ook erg verbaasd achter. Een heerlijke Chicklit met een lekker vleugje spanning!