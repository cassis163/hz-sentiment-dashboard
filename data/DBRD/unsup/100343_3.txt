Gelezen "Dodenweg" van Olga Hoekstra
Rechercheur Thomas DeLohr onderzoekt de zaak van twee auto-ongelukken met dodelijke slachtoffers. Het zien van de verminkte lichamen laat zijn verleden herleven. Bij het oplossen van deze zaken wordt hij "geholpen" door Fleur Benedictus, een beginnend journaliste. Helaas is zij ook de dochter van de stads meest roemruchte advocaat, die ook een rol speelde in het verleden van Thomas.
DE KARAKTERS:
De personages zijn verschillend genoeg van elkaar en ook hun dialogen lijken niet op elkaar. Zij komen tamelijk realistisch over.
De hoofdpersonen Thomas en Fleur zijn goed genoeg uitgewerkt in relatie tot de rol die ze spelen. Zij zijn redelijk hele personen. Thomas is weer eens een man die gekweld wordt door zijn verleden en leidt aan drankzucht; een beetje te voorspelbaar en stereotype. Verder had Fleur als moderne vrouw anno 2013 wel wat steviger in haar schoenen mogen staan van mij. Ze wil misdaadverslaggeefster zijn maar kruipt al in elkaar als er ook maar iets gebeurt. Na√Øef is OK als je pas begint en voor in de 20 bent, maar soms is ze te onnozel voor dit verhaal.
Andere karakters zijn wat minder uitgewerkt maar dat is niet echt storend doordat zij niet zo'n grote rol in het verhaal spelen.
Voor mij had het personage van de "beruchte advocaat" wel wat duidelijker mogen worden uitgewerkt. Hij wordt als boeman beschreven, maar heeft eigenlijk maar een heel klein rolletje. Dit terwijl hij in de levens van beide hoofdpersonen een zeer grote rol speelt.
DE AUTEUR:
Ik had geen verwachtingen bij deze auteur, want ik kende haar nog helemaal niet.
Het verhaal is een zeer aangename verrassing! Zo maar een eerste boek in eigen beheer uitgeven en dan ook nog gelijk een heel goed verhaal neerzetten, petje af!
De schrijfstijl van Olga Hoekstra is uitermate geschikt voor dit soort thrillers. Lekker puntig, snel en niet zeurderig.

DE PLOT:
Het verhaal leidt heel goed naar de ontknoping en de weg daar naar toe is logisch en