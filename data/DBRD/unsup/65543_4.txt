Dit is het tweede boek van Susan Hill waarin Simon Serrailer, rechercheur, een grote rol speelt. De hoofdrol in dit verhaal is echter weggelegd voor Freya Graffham, die onvermoeibaar doorgaat met speuren naar enkele verdwenen oudere dames. De politie wil er gewoon niet aan dat er een verband bestaat tussen de verdwijningen. Uiteindelijk, na de verdwijning van alweer een oudere dame, weet Freya Simon ervan te overtuigen dat er iets gedaan moet worden.
In de tussentijd wordt de lezer een kijkje gegund in de gedachtegang van de moordenaar. Zoals zoveel seriemoordenaars, is hij een keurige man. Gezien het feit dat er meerdere keurige mannen een rol hebben in dit boek, wordt er gelukkig niet al te vroeg duidelijk wie de slechterik dan wel is.
Susan Hill heeft een heel interessant en spannend boek neergezet. Ze is erg goed in het losjes maar duidelijk neerzetten van karakters en sfeerbeschrijvingen. Ik vond wel dat aan het eind alles een tikkie te snel gaat. Of misschien is het eerste deel juist een beetje langzaamÂ… Het geheel is echter een bijzondere aanwinst voor de boekenkast.