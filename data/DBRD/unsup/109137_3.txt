Net Stockholm Delete uitgelezen en met een cliffhanger gestopt. Slimme actie van Lapidus, want ik kijk nu uit naar het vervolg. Tegelijkertijd vraag ik me af of het mogelijk is om over een aantal maanden nog in deze complexe verhaallijn terug te kunnen komen. Eigenlijk is dit een boek voor op vakantie, voor als je in staat bent om een beetje door te lezen. Ik heb het boek in horten en stoten gelezen en dan is het aantal karakters, verhaallijnen, verschillende scenes waarin het boek zich afspeelt, toch wel behoorlijk ingewikkeld en soms moeilijk te volgen.

Pas vanaf ongeveer hoofdstuk 50 begon het boek me echt te boeien en werd het ook spannender. Alles daarvoor vond ik toch vooral inleiding voor de laatste paar goede hoofdstukken. Heel erg jammer. Misschien heeft Lapidus het zichzelf toch wel iets te moeilijk gemaakt. Tegelijkertijd is duidelijk dat hij een plot kan bakken, maar de dialogen vind ik niet altijd sterk.
Ik vond het taalgebruik dat neef Nikola en zijn vrienden gebruiken af en toe zeer storend. Ik weet niet precies wat hier geprobeerd is, maar voor mij is het niet geslaagd. Dit kan uiteraard ook aan de vertaling liggen. Ik zou de uitgever ook willen verzoek in een volgende druk nog een keer door de taalfouten te willen gaan. Die ben ik toch wel een aantal tegen gekomen.