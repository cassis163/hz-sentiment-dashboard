‘Aftellen ‘ is het tweede deel van de familiekroniek over de familie Cazalet.

De WOII is begonnen en we volgen de familie in hun dagelijkse leven waarin de oorlog een steeds grotere rol gaat spelen. Terwijl de vrouwen en kinderen op het platteland in het zomerverblijf van de famile wonen, trekken de mannen de oorlog in of verblijven in Londen om de zaak draaiende te houden. De nadruk ligt in dit deel op de opgroeiende meisjes Louise, Clary en Polly. Het volwassen worden, hun toekomstdromen, de eerste stappen op het liefdespad en de relatie tot hun ouders.

Ook in dit boek kabbelt het verhaal een beetje voort, hoewel er meer vaart in zit dan in deel 1. Zelf vind ik dit wel prettig en bij het verhaal passen. Het verhaal voelt steeds meer als eigen familie en je wilt graag weten hoe het met de verschillende personages verder gaat.

Daar dit boek terugvalt op verhaallijnen uit het 1e deel, is aan te raden eerst deel 1 ‘Lichte jaren’ te lezen.