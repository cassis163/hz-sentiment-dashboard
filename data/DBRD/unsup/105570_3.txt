De meningen waren in de Thriller leesclub al verdeeld dus moet er een persoonlijke mening worden gevormd over De code. Dat gaan we natuurlijk moeiteloos doen of….

William Sandberg, een deskundig cryptograaf, wordt ontvoerd en naar een geheime plaats gebracht. Daar wordt hij belast met een opdracht waarover de opdrachtgevers maar minimale informatie verschaffen. Dus gaat Sandberg op onderzoek uit en komt hij te weten dat er ook nog een studente is ontvoerd vanuit Amsterdam, Janine Charlotta Haynes. Gezamenlijk gaan ze hun kennis bijeen brengen en ontdekken dat in het menselijk DNA informatie zit opgeslagen die gebeurtenissen bevatten, zowel voorspoedige als dramatische.
Maar de code van deze informatie is niet te kraken dus ook niet te wissen dus wordt een poging ondernomen om de teksten te wijzigen en zo de noodlottige rampspoed te voorkomen. Het lijkt een race tegen de onmogelijkheid te worden.

Olsson heeft met ‘De code’ een origineel verhaal neergezet wat af en toe een beetje fantasy-achtige trekjes heeft. Alleen is het hem niet gelukt om spannende scenes ook spannend te schrijven. Het blijft allemaal uiterst lauw, ook al vliegen de explosies in het rond en dreigt de wereld vernietigd te worden. Nee, spanning is ver te zoeken ook al wordt de tijd steeds meer bepalend in het slagen of mislukken van de missie van Sandberg en Haynes. Met de juiste intonatie had het verhaal meer kleur gekregen en was het echt een spannende thriller. Nu dus helaas wat minder.

Eindoordeel: 3 sterren

Spanning: 2 sterren
Plot: 3 sterren
Leesplezier: 3 sterren
Schrijfstijl: 2 sterren
Originaliteit: 3 sterren
Psychologie: 2 sterren