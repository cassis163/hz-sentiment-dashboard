In 'De Zwaluwman' wordt het verhaal verteld van een jong meisje dat opgroeit en haar levenslessen leert in een gevaarlijke tijd.
Het gaat om Anna. Zij verliest op zevenjarige leeftijd haar vader door de gruwelen van WOII. Ze blijft alleen achter en er is niemand die zich ontfermt over haar, totdat ze een lange, dunne man ontmoet die ze de Zwaluwman noemt. Samen met de Zwaluwman leidt ze een zwervend bestaan in het door oorlog geteisterde Polen en tijdens hun omzwervingen ontmoeten ze ook een aantal bijzondere mensen.

Het is, ondanks de thematiek van oorlog en verlies, geen heftig emotioneel verhaal om te lezen. De kracht van het verhaal zit hem in de soms magische schrijfstijl van Savit. Hij is een meester in het creÃ«ren van mooie zinnen, die vol staan van symboliek. Het zet de lezer aan het denken en maakt ruimte voor eigen interpretaties. Dit maakt het boek boeiend om te lezen.