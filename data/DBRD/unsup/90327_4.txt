Vals alarm is een boek geschreven vanuit het hart van een moeder. Het hart van de moeder van Fleur, Janna. Janna is getrouwd met Roderick een advocaat. De eerste jaren van Fleur hebben ze het goed voor elkaar, een groot huis, goed inkomen en een kind om van te houden. Totdat er een ommekeer komt in het bestaan van Janna.

Het huis van Janna wordt onder haar kont verkocht door haar echtgenoot Roderick, die er met een andere vrouw vandoor gaat. Ze dreigt op straat komen te staan, totdat haar baas een onderkomen aanbiedt in een wijk die lang niet kan tippen aan de wijk waar ze gewend is te wonen. Toch probeert ze er het beste van te maken samen met Fleur. Dit is helaas van korte duur, want Fleur wordt al gauw uit huis geplaatst door Jeugdzorg en Janna mag haar kind nog maar één keer in de twee weken zien.

Janna glijdt steeds verder in de put en probeert te ontsnappen aan de werkelijk door overmatig alcoholgebruik. Op het moment dat ze wordt opgepakt door de politie en wordt verdacht van de moord op haar man lijkt het einde definitief in zicht. Janna twijfelt het hele verhaal aan zichzelf, omdat ze zich slechts nog maar flarden kan herinneren van de nacht dat Rodericks lijk is gevonden en ze Roderick vaker de dood in heeft gewenst. De regelmatige mishandelingen en dreigementen waren voor Janna genoeg reden om hem te kunnen vermoorden.

Janna is opgelucht dat hij dood is. Ze kan weer vooruitkijken en hoeft niet achterom te kijken of er iemand, Roderick, met haar mee kijkt. Ze kan weer voor Fleur vechten, maar weet niet zo goed hoe ze dat moet doen. Als een engeltje uit de hemel leert ze Fenna kennen, een journaliste die zich inzet voor moeders die te maken hebben met de zogenoemde term uit de jeugdzorg, ‘vals alarm’.
Janna maakt kennis met moeder moeders die in hetzelfde schuitje zitten en voelt de kracht om weer te kunnen vechten voor haar kind en ze gaat vastberaden de strijd aan met jeugdzorg en het pleeggezin waarin Fleur de afgelopen maanden heeft gewoond.

Vals alarm is een verhaal dat me heeft ontroerd. Ik vroeg me alleen maar het hele boek af; ‘hoe kan je iemand zoiets aandoen’? Hoe kan je iemand z’n kind op zo’n brute manier van iemand afpakken, al zou ik de term afpakken niet snel gebruiken, het is wel wat er naar mijn mening in dit boek gebeurd.