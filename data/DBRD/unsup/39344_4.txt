Titel: Belofte maakt schuld
Auteur: Sarah Pinborough
Uitgeverij: The House of Books
Publicatiedatum: 04 juni 2018
384 pagina’s

Sarah Pinborough (1972) is prijswinnend schrijver van boeken en televisieseries, onder meer voor de BBC. Het Engelse manuscript van Wat jij niet ziet werd verkocht na een duizelingwekkende veiling en inmiddels zit ook een film in de pijplijn.

Drie vrouwen, en een van hen leeft een leugen. Maar wie?
Is het Lisa? Achtervolgd door haar tragische verleden, wil ze niets anders dan een rustig leven met haar dochter Ava.
Is het Ava? Zij wordt een held als ze een jongetje redt, maar ze zit helemaal niet op al die aandacht te wachten.
Of is het Marilyn? Die heeft een perfect leven: man, goeie baan, mooi huis. Zo lijkt het tenminste.
Eén moment zal de levens van de vrouwen voorgoed veranderen. Hun geheimen kunnen hun ondergang betekenen. Redden ze zich hieruit?

Het boek Belofte maakt schuld is onderverdeeld in drie delen. Waarvan het eerste deel niet echt sprankelend te noemen is. Onduidelijk waar het verhaal nou werkelijk om draait zorgt ervoor dat je niet echt gedreven wordt om verder te lezen. Toch komt dan net op het juiste moment deel 2 waarin duidelijk wordt wie wie is.

‘Leugens zijn veel lastiger in je hoofd te prenten dan waarheden’.

Stap voor stap komen de verhaallijnen bijelkaar en toch blijft dat eerste gedeelte nog lang in je achterhoofd rond zwerven. Hierdoor blijf je nog wel even sceptisch of het boek je gaat bekoren.
De schrijfstijl is verder vrij eenvoudig en maakt af en toe een misstap in de vertaling.

Als je deel drie nadert zit je toch in een redelijk spannend boek te lezen maar dan wordt er toch iets te snel naar een ontknoping toegewerkt. Hierdoor komen sommige stukjes een beetje ongeloofwaardig over. In het geheel bekeken had het boek net iets meer aandacht moeten krijgen aan de opbouw van het verhaal.

Ik geef ‘belofte maakt schuld’ 3 sterren

Danielle