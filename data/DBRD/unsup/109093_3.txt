In het verhaal 'De Ontsnapping' van Heleen van Rooyen volgen wij het verhaal van de 36 jarige Julia de Groot. Zij heeft een man en twee kinderen, een mooi huis en een baan bij het makelaarsbedrijf van haar vader (wat helaas niet al te goed loopt). Toch is Julia niet tevreden met haar leven; zij verlangt naar meer seks en meer liefde en meer plezier dan dat haar leven te bieden heeft. Haar man Paul lijkt meer aandacht aan de kinderen te besteden dan aan Julia, waardoor Julia zich meer een toeschouwer voelt dan een moeder die bij het gezin hoort. Daarnaast zit ze jaren lang vast met haar verdriet door het verlies van haar broer Jimmy, die nog geen 20 jaar was geworden.

Julia sluit om haar leven in Amsterdam achter te laten en een tijdje naar het buitenland te reizen. Haar bestemming: Portugal. De geest van Jimmy achtervolgt haar, omdat ze het geheim -wat zij met Jimmy heeft afgesproken-, niet kan los laten. Julia zuipt veel drank, probeert afstand te houden van haar gezin in Amsterdam, geeft aan haar nieuwe vrienden in Portugal andere identiteiten en ontmoet de knappe Romeo met wie zij hete gevoelens voor krijgt.

Het verhaal leest lekker vlot en is niet langdradig. Ik vond dat ik in het begin moest inkomen en nog niet wist wat ik ervan moest vinden. De personages naast Julia zijn een beetje oppervlakkig weergegeven, waardoor het een beetje bij feiten blijft en niet bij het gevoel wat je als lezer zou moeten krijgen. Daarnaast zit er ook niet veel seks scenes in en mistte ik momenten waardoor het boek spannend en opwindend zou moeten overkomen.

Conclusie: het is een prima boek waar je lekker in kan lezen en dat lekker vlot kan lezen, maar het verhaal is niet sterk.