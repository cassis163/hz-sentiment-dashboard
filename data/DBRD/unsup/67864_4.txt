Een ongewone samenwerking tussen een vormgever en een non-fictie schrijver resulteerde in dit mega grote, leerzame boek.
Richard Platt en James Brown nemen je onder andere mee op een visuele reis langs rivieren, tijdzones, alfabetten en elementen. Op niet meer dan twee pagina's worden de meest uiteenlopende onderwerpen in heldere taal besproken. Of het nu over het zonnestelsel of over fietsen gaat, de uitleg en weetjes zijn zo boeiend dat je het boek in een ruk uit zou willen lezen, al zou je daar kramp van in je armen van krijgen vanwege het formaat...
Doordat grote onderwerpen net als kleine onderwerpen twee paginas krijgen is het boek voor zowel kinderen als volwassenen geschikt.

Denk maar eens na over de volgende uitspraak: 'Een veelhoek met een oneindig aantal zijden is een cirkel.' Dit zal iedereen aan het denken zetten. En dat is ook een beetje de bedoeling van het boek; proberen, testen, uitvinden en overdenken.

Naast alle interessante informatie is ook het design van het boek een recensiewaardig punt. Elk onderwerp heeft een eigen kleur. De plaatjes om ingewikkelde materie duidelijk te maken zijn simpel maar doordacht. Puntje van kritiek is dat er een aantal spelfouten gemaakt is, maar dat mag de pret niet drukken.

Al met al een waardig boek voor groot en klein!