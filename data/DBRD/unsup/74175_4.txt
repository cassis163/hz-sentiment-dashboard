Oh jongens, dit boek moeten jullie lezen!

Ik heb Crash van Ellen Lina letterlijk in één ruk uitgelezen. ‘s Middags begonnen en ‘s nachts om 2 uur was ie uit.

Crash gaat over Anna die één van de weinige overlevenden is van een vliegtuigcrash.
Ze probeert haar normale leven weer op te pakken in de kookwinkel van haar familie en met haar man Daan.

Dan doemt er een nabestaande van een slachtoffer van de crash op die haar leven overhoop haalt.

Haar leven, maar ook dat van een andere overlevende van de crash, Jesse. Wat is het verhaal van Jesse en Anna?

Een heel erg indringend verhaal over liefde en keuzes.

Ik kon het boek niet wegleggen en heb de laatste hoofdstukken echt tranen met tuiten gehuild.