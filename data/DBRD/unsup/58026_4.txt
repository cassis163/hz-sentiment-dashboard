Ik heb dit boek gelezen via de website van Netgalley. Ik heb het boek uitgekozen op basis van het boekomslag. En het was een goede keuze! Mobile library is een mooi verhaal met bijzondere karakters. Het verhaal is grappig, fascinerend en zielig. Bobby is niet al te slim, maar door zijn vriendschap met Rosa en Val komt hij in een andere wereld terecht. In de bibliobus mag Bobby zoveel lezen als hij wil. Hierdoor kan hij wegdromen en zijn saaie leventje vergeten.
Het verhaal doet me een beetje denken aan "De 100-jarige man die uit het raam klom en verdween" van Jonas Jonasson. In beide verhalen gaat het over een reis waarbij de hoofdpersoon allerlei bijzondere mensen tegenkomt.

Mijn uitgebreide recensie vind je hier: http://www.eenkloddertjeroze.nl/2015/09/david-whitehouse-mobile-library/