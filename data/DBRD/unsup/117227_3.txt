Het sterven van Rebecca Lopez Ikario van Denis Henriquez

Wow wat een mooie kaft, deze sprak mij direct aan.
De kleuren zorgen ervoor dat je extra nieuwsgierig bent naar het verhaal achter het plaatje.

Toen ik de samenvatting op de achterkant  las, dacht ik: 'deze wil ik graag lezen '.
Rebecca lijdt een leven waar ze zich goed bij voelt ondanks vele moeilijheden die in de wereld/maatschappij spelen en waarbij het niet vanzelfsprekend is dat da
je als vrouw werkt.

De zus van Rebecca raakt zwanger van een man uit het dorp. Hij ontkent dat hij de vader is en zij bevalt van Esteban.
Door psychische problemen van haar zus  neemt Rebecca de zorg op zich voor Esteban die haar als zijn tweede moeder ziet.

Op 85 jarige leeftijd  krijgt Rebecca te horen dat ze ongeneeslijk ziek is en nog 3 maanden te leven heeft. Ze heeft veel  herinneringen die de schrijver uitgebreid beschrijft.
Als Esteban dit bericht krijgt, weet hij niet wat hij moet doen. Hij heeft zijn leven opgebouwd in Nederland. Hij gaat terug naar Aruba om afscheid te nemen van de vrouw die altijd voor hem gezorgd heeft, en voor hem zowel een vader als moeder is geweest.
Je voelt zijn verdriet om het naderende verlies van zijn tweede moeder en ook de drang om terug te gaan naar zijn huidige leven in Nederland. Je leest zijn strijd met zijn gevoelens.
Zijn biologische moeder is overleden en dit maakt het gevoel van eenzaamheid groter.

Ik had veel moeite met de vele personages en wist op een gegeven moment niet meer wie wie was.
Wat mij betreft had dat minder gekund. Vooral in het eerste deel van het boek wordt er veel aandacht besteed aan haar leven en wat ze meegemaakt heeft.
Ik vond dit verwarrend waardoor ik elke keer op zoek was naar een connectie in het nu.

Ik had verwacht dat de relatie tussen Esteban en zijn tweede moeder meer beschreven zou worden en het proces wat erbij hoort. Dit kwam wel naar voren maar minder dan ik had gehoopt.

Als je van een beschrijving over het leven in Aruba houdt, is dit een boek wat je zeker moet lezen.
Voor mij geldt dit niet.

3 sterren