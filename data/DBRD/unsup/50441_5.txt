Na een iets minder tweede deel, weet Jussi Adler-Olsen mij weer helemaal voor zich te winnen met dit derde deel in de Q reeks. Het is in zijn compleetheid gewoon hartstikke spannend en het sleept je helemaal mee in het verhaal. Dit is nu één van de boeken die je liever niet uit hebt, omdat je weet dat het daarna weer even duurt voor je je weer zo kunt laten gaan in het verhaal. Gelukkig ligt deel 4, 'Dossier 64' hier al klaar op de plank, dus binnenkort mag ik weer genieten!