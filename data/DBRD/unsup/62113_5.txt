Het tweede boek uit de Lentagon serie van Kelly van der Laan heet bloed en scherven. Het eerste boek stof en schitteringen heb ik een tijd geleden gelezen en ik herinner me nog dat ik het een heel spannend boek vond. Ik dit tweede deel giert de spanning door in Jediah, het land waarmee Parsia in oorlog is. De hoofdpersonen zijn nu krijgsgevangenen en werken aan een nieuwe magische energieversterker, een wapen dat de vijand graag wil hebben om tegen hun land te gebruiken. De persoon die hen bewaken moet krijgt de opdracht om iemand uit Parsia te ontvoeren en dan wordt Jediah weer aangevallen. Om uit de uitzichtloze situatie te ontkomen moet de nieuwe Lentagon afgebouwd worden. Maar is dat de oplossing wel?
In dit boek worden de lezer net als bij het vorige weer gewetensvragen gesteld. Is alles wel zo zwart wit als mensen je vaak doen geloven. Wanneer is iemand een terrorist en wanneer een vrijheidsstrijder? Zijn degenen met wie je omgaat wel te vertrouwen en wat gebeurt er met de verhoudingen tussen mensen als er dingen gebeuren die niemand had voorzien? Het zet je aan het denken en behalve dat de personen in benarde situaties terecht komen zijn het ook de morele vraagstukken die ervoor zorgen dat je blijft lezen. Je gaat door tot het boek helemaal uit is, in sneltreinvaart, want je wilt niks missen!
De wereld waarin dit zich afspeelt is consequent en goed doordacht, heerlijk vreemd bij tijd en wijle en dat geeft net de "sense of wonder" dat een sff boek zo lekker buitengewoon en interessant maakt. IK raad deze serie aan alle lezers die eens iets anders willen en van spanning houden ten zeerste aan.
Er komt nog een boek in deze serie, dus het is hiermee gelukkig nog niet voorbij. Ik ben een van die lezers die erg benieuwd is naar wat er hierna nog zal komen, Kelly.