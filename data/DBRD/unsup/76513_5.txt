Als je het licht niet kunt zien stond al een poosje op mijn wenslijst. Dan weer erop en dan haalde ik hem eraf. Ik dacht dat het misschien niet zo zou aanspreken. Een van de zovelen zou zijn waarvan gezegd werd dat het een bestseller was. Ben ik even blij dat ik hem toch gekocht heb. Ook vond ik hem wel prijzig, 19,95 maar het is elke cent waard. Meer dan 500 paginas telt dit lumineuze wonderwerk.

Dit boek is in een zin, een meesterwerk te noemen. Zoveel kennis, zoveel tegenstrijdigheden verpakt in een ongelofelijke tweedeling van verhalen, ik vind het ingenieus. Het verhaal van een duitse weesjongen die moet vechten voor de fuhrer, Adolf Hitler, en het verhaal van een blind meisje dat opgroeit met haar vader die om een wel heel speciale edelsteen gevangen werd genomen door de Duitsers.

Hoe een Duitse man de jacht maakt naar deze edelsteen, beschreven wordt als hebzuchtig maar onder de streep toch een heel ander doel heeft, namelijk het eeuwige leven verkrijgen omdat hij ziek is, dat is echt subliem. Dit boek is er een dat je af en toe wel moet wegleggen als je een beelddenker bent omdat je zo in het verhaal meegenomen wordt.

Het gaat over geschiedenis, verweven met een vleug spiritualiteit, toch ook wijsheid, kennis en ook op muzikaal gebied gaat over een paar meesterstukken. Liefde staat centraal op meerdere manieren. Het boek heeft mij af en toe diep getroffen.

Het verhaal beschrijft de oorlog op meer dan een manier en van meerdere kanten gezien en het laat zien dat er in een oorlog eigenlijk geen winnaars zijn, alleen maar slachtoffers. Je ziet de emoties, de gevoelens op je netvlies verschijnen. Moed, verdriet, boosheid, machteloosheid en vertrouwen wisselen zich onder andere af in de mix van deze verhalen.

De snelheid waarin het verhaal zich op een bepaald moment afwisselt moet je voor lief nemen en het was ook daar dat ik dacht, de hoofdstukken hier hadden wel wat langer gemogen, toch doet het geen afbreuk aan het geweldige verhaal.

Het einde van het boek is wat rustiger, op het einde van het verhaal gaat het nog even over het zusje van de duitse weesjongen en over het blinde meisje. Dat deel eindigt wat gematigder, eigenlijk opdat je kunt verwachten dat er toch ook nog een deel 2 komt.

Als je het licht niet kunt zien, over blindheid zowel fysiek als ook geestelijk, beiden apart in het verhaal verweven. Blinde moordlust, blindheid voor keuzes, waren die keuzes er wel echt? Blindheid voor het feit dat er geen winnaars zouden zijn. Je kunt de oorlog ruiken gewoon.

De verschillende hoofdpersonages goed weergegeven, komen in hun rol goed uit de verf.

Eerlijk is eerlijk....ik kijk er naar uit.. De titel bestseller waard, lovenswaardig geschreven en wat mij betreft goed voor het witte doek..Als er een kaartje voor mij is, dan ga ik graag!

Meesterwerk!

Mijnheer Anthony Doerr, ga asltublieft door met schrijven, ik heb ervan genoten, en ik hoop echt, meer van u te mogen lezen in de nabije toekomst...dan ook weer geschiedenis..



Recensie geschreven door: Esther Scholten