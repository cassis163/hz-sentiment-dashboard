Dit is nu een boek waarbij je direct zegt: Wat is dit leuk! O, dat wist ik niet of Dat is het onderwerp voor mijn spreekbeurt en Haha die tekening!
•
Tijdens de Olympische Spelen zie je vaak de kleur Oranje, maar waarom is oranje de kleur van Nederland?
En weet iedereen dat Amsterdam op palen is gebouwd of waar het middenschip van de Utrechtse Dom is gebleven? Dit boek gaat van broodbeleg naar kunst en ruimteschip en vervolgens naar de hongerwinter, waterbeheersing en gladiatoren.
Kortom zeer divers en voor ieder interessant.
•
De aansprekende bijpassende illustraties van Wendy Panders, de duidelijke bladspiegel met af en toe een gekleurd uitgelicht woord en de interessante onderwerpen maken dit boek tot een aanrader voor scholen en thuis. Zelfs de niet grage lezer zal dit boek oppakken!
•
Een onderwerp bestaat uit één pagina tekst en één pagina met illustraties en weetjes. Zeer geschikt om samen te lezen voor kinderen die extra oefening nodig hebben voor het vloeiend lezen. Tevens kan er gewerkt worden aan algemene ontwikkeling en woordenschat.