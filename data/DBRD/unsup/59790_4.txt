Ik werd meteen in het verhaal getrokken en zoals Virginia dat meesterlijk kan vertellen, maakt de hoofdpersoon, dit keer Delia, veel mee en meestal geen leuke dingen.
Er zit wel een patroon in haar boeken, maar elk verhaal is uniek.
Delia dus........een Mexicaans meisje. Haar ouders komen om en ze woont nu alleen met haar oma. Haar zeer rijke tante, die in Amerika woont, wil zich over haar ontfermen maar of dit fijn voor Delia is valt te bezien.
Ze voelt zich ontheemd, eenmaal in Amerika en merkt dat haar familieleden niet allemaal even aardig zijn.
Ze worstelt zich door een slechte tijd heen en uiteindelijk mag ze naar school, waar ze Ignatio leert kennen.
Nu volgen de gebeurtenissen zich snel op. Iedereen in haar familie heeft een 2e agenda en wil wat van haar...ze voelt zich compleet tussen alle vuren in zitten en weet geen raad om het allemaal op te lossen.
Wat gebeurt er met haar neef en wat met het vriendje van haar nicht?

Ik kon het boek niet wegleggen voordat het uit was.

Gelezen als 2e boek in de "lees uit eigen boekenkast" uitdaging!