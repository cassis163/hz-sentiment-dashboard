De laatste maand heb ik het boek The Da Vinci Code gelezen. Het was een enorm interessant en snel boek, het ene raadsel na het andere, het verhaal viel nooit stil. Het opende een compleet nieuwe manier van denken over de kerk omdat het zo geloofwaardig leek.

Als eerste wil ik het hebben over de schrijver, Dan Brown. Dan Brown is voor de moment een zeer bekende en gewaardeerde Engelse schrijver, zijn doorbraak was er door dit boek, The Da Vinci Code. Al van jongs af aan was Dan erg geïnteresseerd in raadsels, dit bleek uit zijn interesse voor wiskunde en puzzels, dit laat hij dan ook duidelijk zien in al zijn boeken. Zo zie je dat vooral in zijn grootste successen zoals The Da Vinci code, Het Bernini Mysterie en zijn meest recente boek Inferno. In The Da Vinci Code laat hij zijn interesse in de kerk en de geschiedenis ervan enorm blijken. In 2004 won Dan Brown met dit boek de Zilveren Vingerafdruk, een literatuurprijs van de internetsite Crimezone.
Het boek gaat over Robert Langdon, de hoofdpersonage uit zowat al zijn boeken. Robert Langdon wordt naar Parijs gehaald om een moord mee op te lossen omdat er religieuze tekens gevonden werden op en rond het lijk, Robert is dan ook een historicus die vooral bezig is met de religieuze symboliek. Maar blijkbaar is dat niet de bedoeling van zijn komst, maar verdenkt de Franse politie (Fache) hem van de moord op Saunière omdat zijn naam op een laatste brief van Saunière stond. Uiteindelijk kan hij vluchten door de hulp van een franse vrouw, Sophie. Sophie vertelt hem dat hij naar hem opzoek moest van Saunière die haar opa bleek te zijn.

Samen ontdekken ze waarom ze samen zijn gebracht, haar opa had enorm veel raadsels verstopt die ze samen moesten oplossen om achter het geheim van de Heilige Graal te komen. Het eerste raadsel bracht ze bij de Mona Lisa waar ze een tekstje vinden die ze naar het schilderij achter hen brengt waar ze een sleutel vinden met een roos op, Sophie herinnert zich de roos zeer goed van tijdens haar kindertijd, ze werd opgevoed door haar opa omdat haar ouders en broertje een fataal ongeluk hadden gehad. Hierdoor ontdekken ze dat haar opa een belangrijk lid van de priorij van Sion moest geweest zijn. De priorij was een gezelschap van bewakers van het geheim van de Graal, afstammelingen van de Tempeliers die als enige de waarheid wisten omdat de kerk de bijbel zo enorm hard had aangepast dat het niet meer terug te vinden was. Ze moeten uit het museum vluchten omdat de Franse politie en een albino in een boetkleed van Opus Dei (organisatie kerk) hen achterna zitten.

Ze ontdekken dat de sleutel voor een kluis in Zürich is, wanneer ze deze openen vinden ze een doosje dat ze dan weer kunnen openen met als code de Fibonacci reeks. Hierin vinden ze een cryptex, een doosje dat je opent door een 5-letterwoord in te vullen. In de cryptex zit een perkament, dit is beveiligd door een vloeistof in glas, als je de cryptex probeert te breken komt de vloeistof vrij en vergaat je perkament. Om dit te openen zoeken ze hulp bij Teabing, een oude graalgeleerde en vriend van Langdon. Deze legt alles uit over de priorij, over Sophie’s grootvader en over het schilderij van Da Vinci, het laatste avondmaal. Hier komen ze te weten dat de heilige graal geen object is maar de stamboom van Jezus en Maria, die niet moeder en zoon waren, maar man en vrouw. Ook leert Sophie hier de religieuze symbolen voor man en vrouw, de graal was de vrouw (omgekeerde driehoek) en de gewone driehoek was de man. Hierdoor geraken ze een heel stuk verder met het onderzoek, maar hun gesprek wordt verstoord door de albino, gelukkig kan teabing hem overmeesteren en vliegen ze met zijn privéjet naar Londen ( met de albinomonnik). In het vliegtuig openen ze de cryptex met het woord Sofia, maar er zit een nog kleinere cryptex in met een nieuw raadsel, ze moeten op zoek gaan naar een ridder met een bol. Eenmaal in Engeland aangekomen ontsnappen ze aan de politie en gaan ze op zoek naar de ridder, ze begonnen in een kerk in Londen, maar tijdens hun zoektocht kwamen ze de albinomonnik weer tegen, gelukkig kon de butler van Teabing hem tegenhouden, en vertrokken ze met 3 (Teabing, butler en Albino) met de cryptex. Hierna blijkt dat ze met 3 in een complot zitten en ze samenwerkten om de cryptex te bemachtigen. Teabing was hun leermeester, iets wat je pas na lange tijd te weten komt. Laat de monnik oppakken en vermoordt de butler waarna hij terugkeert naar Langdon om ze onder schot te houden en ze de cryptex te doen openen, met een list kan Langdon het perkament eruit halen ( antwoord: appel) zonder dat Teabing het weet en hem laten oppakken.
Als laatste gaan ze naar een kerk buiten Londen waar ze niet Maria vinden maar wel de familie van Sophie leren kennen, haar broer en oma. Hier wordt alles uitgelegd en verlaat Langdon Sophie, om zo toch de rustplaats van Maria te vinden, onder de Piramide Inversé in Parijs.

Het thema van het boek, de geschiedenis van de kerk sprak me enorm aan, het was dan ook enorm goed uitgewerkt. Hij slaagde erin van de geschiedenis te veranderen maar toch geloofwaardig te blijven. De symboliek was volgens mij dat geloof niet draait om wat de kerk je zegt, want dit kan wel eens een leugen zijn, maar om hoe jij het wilt. Het boek zelf is enorm beschrijvend maar toch, dit is wat ik er zo goed aan vindt, desondanks dat alles enorm goed wordt uitgelegd blijft het verhaal niet stilhangen. Een enkel probleem met dit boek is dat je het niet van de eerste keer zal begrijpen, ik begreep het omdat ik de film al meerdere keren gezien heb hiervoor. Het vertelperspectief was in de hij-/zij vorm en de schrijver wist alles al voor de personages. Dit toont hij aan door soms hints te geven als oplossingen op raadsels.

Al bij al vond ik het een zeer goed boek, nu begrijp ik eindelijk ook de film helemaal. Zeker een aanrader als je geïnteresseerd bent in de oude kerk of je hier eens een andere kijk op wilt krijgen.