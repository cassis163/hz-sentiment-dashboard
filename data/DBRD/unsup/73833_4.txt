Patrick Pouw is een onderzoeksjournalist die met De Terugkeerling zijn romandebuut maakt. Als journalist verbleef hij al een jaar onder orthodoxe moslims en met dit boek gaat hij in op de actualiteit van radicaliserende moslims, IS en Charlie Hebdo.

Het boek kent twee verhaallijnen. Ten eerste is daar Bilal , was Pjotr, van Wijk. Bekeerd moslim die vanuit Nieuwegein in de Utrechtse wijk Kanaleneiland is komen wonen. Via Islam For Dummies en later van kennissen die hij ontmoet in de Utrechtse moskee wordt hij steeds radicaler in zijn nieuwe geloof. Zijn grote droom is om Utrecht voor moslims op de kaart te zetten tien jaar na de moord op Theo van Gogh. Het tweede personage in Mohammed El Amrani (kortweg Mo) die is opgegroeid in Kanaleneiland maar hij is de wijk ontvlucht en heeft geleefd en gefeest in Manchester. Na zijn studie stuit hij op een advertentie van de AIVD waarop hij solliciteert en daardoor weer terugkomt in zijn oude wijk en wordt geconfronteerd met zijn verleden en zijn moslim zijn.

Beide voelen zich niet begrepen door hun omgeving. Bilal door leraren en zijn vader en Mo door zijn eigen familie. Beide maken daardoor keuzes in wat ze doen in het leven. Welke je keuze je maakt echter het verschil. Schrijver Patrick Pouw neemt je mee op een tocht die helaas in Nederland realiteit is. Iemand die zich anders kleed of een ander kleurtje heeft is tegenwoordig snel verdacht. En als de maatschappij schopt tegen jouw schop je natuurlijk makkelijk heel snel terug naar de maatschappij. Gelukkig maakt niet iedereen echter die keuze.