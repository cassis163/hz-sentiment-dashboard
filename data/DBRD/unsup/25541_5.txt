Ik had nooit gedacht ooit een boek over de Eerste Wereldoorlog een kans te geven, maar gezien de tijd van het jaar waarin we ons bevinden en het feit dat oorlog nooit vergeten mag worden, heb ik toch dit boek gekocht en het een kans gegeven. Wat een verhaal. Zo mooi en ontroerend geschreven, dat het me echt pakte. Victor is een jongeman van 17 jaar die in 1917 gedwongen wordt te gaan vechten aan het front. Je volgt zijn levensverhaal door de ogen van zijn zoon en kleinkinderen, maar ook door zijn eigen ogen. Een pakkend verhaal dat me echt ontroerd heeft. Victor was maar een gewone jongen die wilde overleven. Dat is me echt bijgebleven. Heel, heel mooi.