Meedogenloos is een zeer actuele jeugdthriller. Het is een zeer spannend boek over de zoektocht naar Isra, die plotseling is verdwenen naar Syrië met haar vriend Mo. Haar vriendin en vriend, Lukas en Lieke, gaan ver om aandacht te krijgen voor de verdwijning van Isra. Dit boek is niet alleen spannend maar ook ontzettend leerzaam. Veel van de termen die we bijna dagelijks in het nieuws horen worden uitgelegd, soms door voetnoten en anders in de tekst. Je leert door het lezen van dit boek echt heel veel over de islam, jihadisten, de terreurbeweging IS en de bloederige strijd in Syrië. De ontknoping was zo onverwacht, echt geweldig gedaan! Ik ga dit boek in ieder geval bij iedereen aanbevelen, en ik hoop echt dat ze met dit boek een zeer verdiende prijs in de wacht zal slepen!