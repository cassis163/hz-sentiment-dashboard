Ik kende enkel de thrillers van Simone Van der Vlugt en was aangenaam verrast door deze historische roman over de bombardementen op Rotterdam tijdens de tweede wereldoorlog. De gruwel wordt niet geschuwd, maar wordt ook niet verheerlijkt. Door een breed palet aan personages komen beide zijden van het verhaal aan bod. Het geheel is hierdoor erg realistisch. Bovendien is De lege stad een goed gedocumenteerd boek. Soms komt dit een tikkeltje te geforceerd over omdat er feiten gegeven worden, die niet rechtstreeks van belang zijn voor de plot. Simone Van der Vlugt heeft een toegankelijke schrijfstijl, waardoor het boek erg vlot leest. Wie een thriller verwacht heeft het volledig bij het verkeerde einde. Simone Van der Vlugt kent de kunst om spanning op te bouwen, maar verder houdt de vergelijking met haar vorige boeken op. Toch maar lezen, want dit is een meeslepende, aangrijpende roman over een thema dat jammer genoeg erg actueel is