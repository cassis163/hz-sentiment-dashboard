In a very large expanse of sea lezen we over het leven van Shirin, een moslima die een hijab draagt en daardoor te maken krijgt met vooroordelen, pesterijen en angst. Mafi houdt zich niet in. Ze laat elke keiharde aspect zien over hoe het is om in de voeten te staan van een meisje die een hijab draagt in een westerse middelbare school.

Ik had al het gevoel voordat ik met lezen begon, dat dit een goed boek zou worden. Mafi heeft dit gebaseerd op haar eigen ervaringen als moslima. Ook de persoonlijkheid van haar man, Ransom Riggs, is geïnspireerd op een karakter in het boek.

Rondom social media merkte ik dat dit soort boeken echt nodig zijn voor tieners. Je ziet weinig boeken met een hijab meisje als hoofdpersoon. Ik vind het noodzakelijk om te weten welke belevingen zij heeft met mensen die niet moslim zijn en welke conversaties zijn met hen heeft gehad. Door de gebeurtenissen van 9/11 is er een enorme xenofobie en Islamofobie ontstaan, mensen zijn angstaanjagend bang geworden en Shirin is de stereotypes zat.

Shirin probeert vooral zo onzichtbaar mogelijk door haar middelbare schoolcarrière heen te gaan, totdat ze Ocean ontmoet. Hoewel hij logischerwijs in het begin veel ongemakkelijke vragen stelt over haar hoofddoek en haar religie, kan ze met hem wel normale conversaties hebben.

Iets wat mij shockeerde in het boek, was hoe ver de pesterijen kunnen gaan. Ik had het soms niet aan zien komen hoe bruut tieners kunnen zijn om iets zo onschuldigs.

Wat ben ik blij dat ik me heb opgegeven voor de hebban leesclub, anders had ik dit boek niet zo snel opgepakt. Bedankt Hebban, voor het opsturen van het boek! Voor mij een van de beste ya contemporary boeken in 2018. Ik was geïntrigeerd tot aan de laatste bladzijde. Zeker de moeite waard om dit boek op te pakken!