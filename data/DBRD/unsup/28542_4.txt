Madame Verité is eigenlijk een 'vie romancé, een episch genre waarbij het leven van een beroemd persoon in de vorm van een roman geschilderd. 
Caroline Hanke heeft dit uitstekend gedaan. Ze weet op een zeer onderhoudende manier feiten en fictie te mengen. 

Je krijgt in dit boek een goede inkijk in het politieke leven in het begin van de 19e eeuw. Dit was een roerige tijd waarin deze mensen naar zekerheid zochten.

Mademoiselle Lenormand heeft aanleg voor het kaartlezen en speelt handig in op de tijdgeest. De mensen komen uit nieuwsgierigheid en laten zich voor hun plezier de hand lezen, de zaken gaan goed.  Ze is ook zeer discreet, alles wat ze hoort, krijgt niemand anders te horen, al kan ze haar voorspellingen daardoor soms wel wat verfijnen. Het bijzondere is dat Mademoiselle Lenormand zichzelf niet als oplichtster ziet.  Ze heeft een goede blik op mensen en heeft geleerd hun gedrag te interpreteren.  Ze was, zegt de schrijfster, in feite de eerste psycholoog, en dat vijftig jaar voor Freud!