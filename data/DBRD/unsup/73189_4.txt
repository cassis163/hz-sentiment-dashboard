Mijn eerste roman van Rosie Walsh is onmiddellijk een voltreffer.
Zeven dagen, zeven perfecte dagen brengt de pas gescheiden Sarah door met een man die ze net ontmoet heeft. Eddie vertrekt daarna op vakantie maar ze beloven elkaar contact te houden en daarna de draad onmiddellijk weer op te pikken. Ze nemen afscheid van elkaar en dan valt alle communicatie van Eddieâ€™s kant plots weg. Sarah probeert vruchteloos op allerlei manieren contact met hem op te nemen maar hij lijkt van de aardbol verdwenen. Beetje bij beetje komt de ware toedracht van zijn stilzwijgen aan het licht en beseft Sarah dat een toekomst met Eddie geen optie meer is.
In deze mooie roman krijgen de hoofdpersonages af te rekenen met spoken uit het verleden en ook de toekomst lijkt een kwelling te worden.
Rosie Walsh sleept je met haar vlotte schrijfstijl helemaal mee in deze spannende romance en weet je tot het einde toe te boeien