Wat is dit boek geweldig! Ik heb er met plezier mijn nachtrust voor gelaten. Dit was echt een gevalletje van "ik heb geen slaap nodig, ik moet weten wat er verder gebeurd".
Emma is niet gewoon super gevoelig en heel intu√Øtief, ze is echt anders dan alle anderen. Ze kan iedereen heel goed aanvoelen en ervaart dingen anders dan alle anderen. Zo weet ze ook vaak dingen omdat ze die kan aanvoelen.
Een echt buitenbeetje dat zich daardoor ook altijd alleen voelde, ondanks haar geweldige moeder, broertje en hartsvriendin.
Dan ontmoet ze een meisje dat haar naam weet en vraagt of ze gelukkig is. Best raar maar wel intrigerend.
Dit meisje is een Voorloper (iemand die voorloopt op de menselijke evolutie). Niet alleen lijkt dit meisje haar naam te kennen maar ze voelt ook vertrouwd aan.
Na deze bizarre introductie komen er nog meer onthullingen en hoort Emma bepaalde dingen die haar doen besluiten om mee met het meisje naar Frankrijk te reizen. Naar het Voorlopers-dorpje waar haar vader zijn gezin voor heeft omgeruild.
Emma ontdekt een hele wereld en komt er achter dat ze niet de enige is die zo speciaal is.
Maar... niet alles is leuk en plezierig. En zeker als er bepaalde mensen op bezoek komen is dit alleen maar een begin van een avontuur vol mysterie, spanning en avontuur. Tussendoor kan je tijdens het hele boek genieten van de geweldige sfeer van het boek, waardoor je zelfs zin krijgt om meer 'een te worden met de natuur', de serene, vredige en vreugdige levensstijl van de Voorlopers is echt wel een plek waar ik graag zou vertoeven!!
Kortom: een hartverwarmend boek! Ik ben blij dat er een opvolger gaat komen!