Het boek 'Mus' begint apart, je denkt te weten waar het over gaat, maar het begin maakt dat je het even niet helemaal begrijpt. Aan het eind van het boek begrijp je het begin juist weer beter. Je wil tijdens het lezen verder om te weten wat er aan de hand is en wat er gaat gebeuren. Hoe komt Mus zo ver dat ze daar is wat er aan het begin van het boek omschreven wordt? Je leeft mee met Mus en met de andere personages, ik kan me ook heel goed inleven in de moeder van Mus. De vader van Mus begrijp ik totaal niet (wat een sukkel!). Brix is de leuke broer waar ze daadwerkelijk steun kan vinden, zo is ze niet volledig alleen. Het boek is geschreven voor Young Adult, maar dan ook echt voor Young Adult, wat ik hiermee bedoel is dat er veel volwassenen zijn die YA lezen en zij zouden dit boek een beetje slow-paced vinden. Aan de andere kant, vind ik dat het boek vergelijkbaar is met Carry Slee. Ik had het boek zo uit, maar het verhaal blijft bij je en blijft door je hoofd heen spoken. Al met al een prachtig sterk boek wat heel goed de situatie schept na een scheiding van ouders en hoe kinderen daarop zouden kunnen reageren. Duidelijk een must read!

Lees meer op: http://readingjournal.princesssam.nl