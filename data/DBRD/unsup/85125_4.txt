“Open haard, lekkere kaasjes, wijn: we hadden alles, behalve elkaar.”
~13~

Lara heeft een relatie met Rutger, die relatie is niet meer wat hij ooit was. Ze gaat alleen naar Texel om na e denken over wat ze wil. Op Texel ontmoet ze Marius, het klikt meteen en als ze eenmaal thuis is blijft hij in haar gedachten rondspoken. Heeft haar ontmoeting met Marius de situatie nu juist makkelijker of nog veel moeilijker gemaakt. Dan ontdekt ze ook nog eens dat Rutger een geheim heeft dat haar hele leven op zijn kop zet.

Toen ik begon met lezen wist het verhaal mij gelijk te boeien, het is een realistisch en meeslepend verhaal. Het draait om een vervelende periode in Lara’s leven en hoe ze zich daar doorheen slaat met hulp van haar vriendinnen. Er zit veel verdriet en woede in, deze emoties voeren een beetje de boventoon maar dat vond ik niet storend. De gevoelens die ze voor Marius ervaart zijn een goede tegenhanger en houden het verhaal luchtig genoeg. Gezien wat Lara doormaakt passen deze emoties heel goed bij het verhaal en zijn levendig omschreven. Daardoor kun je je goed inleven in de situatie van Lara. Ik kan me goed voorstellen dat mensen zich in het verhaal herkennen. De schrijfstijl en taalgebruik vond ik heel aangenaam en het verhaal liep lekker vlot. Met een niet geheel onverwachte twist is het aan het eind nog wel even spannend, dat is een leuke afsluiter van het boek. Ik vond het een leuke read, ideaal voor een zomerse dag op het strand.