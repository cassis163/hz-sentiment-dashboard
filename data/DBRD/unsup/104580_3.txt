Titel: Nemesis
Auteur: Simon de Waal
Uitgeverij: Lebowski
224 pagina's

Auteur:
Simon de Waal (1961) is scenarioschrijver, auteur en regisseur. Hij werkte samen met Dick van den Heuvel en met Appie Baantjer waarvandaan de boeken Heuvel & de Waal en de Waal & Baantjer uit voortvloeide. Daarnaast werkt hij bij de Amsterdamse recherche. Hij schreef zijn persoonlijk thrillerdebuut in 2005 ‘Cop vs killer’, waarvan later een tv-film door hem geschreven en geregistreerd werd.
Dit jaar (2016) kreeg de Waal de vraag om het geschenkboekje van de Maand van het Spannende boek te schrijven( Vector). Vervolgens kwam zijn boek Nemesis uit.

Achterflap:
Als er een aanslag wordt gepleegd op een officier van justitie en twee getuigen in haar onderzoek worden vermoord, probeert een team rechercheurs tevergeefs de daders te vinden en verdere aanslagen te voorkomen. De dreiging voor de officier van justitie en haar gezin blijft echter levensgevaarlijk en daarom vraagt ze, uit wraak en wanhoop, een oud-rechercheur die ooit door haarzelf op non-actief is gesteld om het team te helpen. Hij ziet maar een mogelijkheid; het recht in eigen hand nemen en buiten alle regels en wetten om de strijd aangaan met de onderwereld, onder dekking van het reguliere onderzoek, Nemesis genaamd. Het team begint voorspoedig en lijkt zo goed als onschendbaar, beschermd door hun badges. Het kopstuk achter de aanslagen blijkt echter moeilijk te vinden en wanneer die langzaam doorkrijgt dat het team, en vooral hun leider, illegaal en op eigen houtje opereert, besluit hij om keihard terug te slaan. Pas dan, als het te laat is, beseffen de rechercheurs dat je niet meer op de wet kunt terugvallen, als je jezelf erboven hebt geplaatst.

Het verhaal start met een proloog, waarin meteen de spanning wordt neergelegd. Sylvia de officier van justitie is een sterke persoonlijkheid, ze schuwt dan ook niet om, ondanks alle dreigementen, haar gezin op het spel te zetten. Dit is wel erg simpel opgesteld maar dat zorgt er wel voor dat de vaart in het verhaal niet afgeremd wordt. Het team Nemesis handelt op illegale wijze waardoor het zich al snel op criminele bodem bevindt en gaat dan resoluut te werk. Wat eens te meer duidelijk maakt dat, in het dagelijks leven de bureaucratie ervoor zorgt dat justitie meestal meerdere stappen achter ligt op de criminaliteit.

‘Hell is empty, and All the devils are here’.

Het plot is simpel maar goed uitgewerkt en laat dan ook verder geen open vragen achter. Nemesis is dan geen hoogstaande thriller maar eerder een soort van ‘flikken Maastricht’ aflevering die je op een avondje uitleest. Het zou me ook niks verwonderen als het boek nog eens een weerkaatsing krijgt op het witte doek.

Plot. : 3,5
Schrijfstijl. : 3,5
Originaliteit : :3
Psychologie : 3
Leesplezier : 4
Spanning. : 3