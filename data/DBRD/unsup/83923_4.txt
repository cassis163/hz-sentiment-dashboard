{ “Misschien zit zoiets wel in ons bloed, dat we nog één keer iets moois willen beleven… voor het leven een bocht maakt en alles anders wordt”}

Als Tristan zijn jeugdliefde uit het oog verliest is hij ten einde raad. Zij hebben al een aantal jaar een relatie, als ze beide besluiten om ieder zijn weg te bewandelen en als zij elkaar dan weer tegenkomen is het goed. Dan zijn ze voorbestemd. Maar Tristan komt zijn liefde niet meer tegen. En als ook zijn oma tegen hem zegt, dat hij haar moet gaan zoeken, gaat hij op weg. En reist daarna de wereld over als crewmember van een artiestengroep. Waarbij hij de podia opbouwt. Hij ontmoet allerlei personen die op zijn pad komen, zo ontmoet hij Lisa, een lid uit de crew. Hij vond haar heel stoer en leuk. Hij ontmoet Jerry, hij is een “getraind verliezer”. Daarna ontmoet hij Michael, waarmee hij vele avonden in de kroeg zit, en praat over veel onderwerpen, ook over Clarisse. Soms denkt hij haar te zien lopen op straat, maar helaas blijkt het dan een ander te zijn. Verdrietig en verslagen gaat hij dan verder.

Onderweg van ontmoeting naar ontmoeting komt Tristan eindelijk tot leven en omarmt hij de pijn en het verdriet die deel uitmaken van zijn bestaan. Tenslotte ontmoet hij Magnus. Een vrijbuiter en helemaal back-to-basic. Op een avond krijgen ze ruzie. Hoe dit verder afloopt ..met de vriendschap, lees je in “Wie niet weg is”, van Piet Baete.

Het verhaal is geschreven in de 3e persoon/ en de “Ik”-vorm. Hij vertelt in het begin over het verlies van zijn jeugdliefde. Het verhaal leest heel prettig en heeft goede beeldvorming en mooie vergelijkingen. Je zit dan ook snel in het verhaal.

De schrijver heeft hiermee een heel mooi verhaal neergezet. Met veel spanning en romantiek schrijft hij over Tristan die zijn jeugdliefde. Maar ook over de gewone dingen uit het leven, zijn zoektocht naar Clarisse en het grote verdriet die hij probeert te ontvluchten.

Thema’s als liefde en verdriet, geluk en pijn komen voorbij. En worden goed beschreven. Er wordt veel filosofisch nagedacht over het leven en zijn moves en draaiingen die veel verrassingen voor Tristan zullen geven. Het is een heel bijzonder boek, het is echt een boek dat je bijblijft!


Piet Baete (Oostende, 12 mei 1978) is een Vlaams scenarist en schrijver. En maakte naam als scenarist van “Team Spirit”, schreef 2 afleveringen voor de serie Aspe, en werkt hij aan zijn eigen reeks "Noodlot". In 2007 debuteerde hij met zijn boek Dromen van de dood. En maakte daarna nog 4 boeken.


Waardering: Dit boek krijgt 4 sterren.