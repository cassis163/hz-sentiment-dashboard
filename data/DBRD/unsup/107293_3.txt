Chris Holm moet voor zijn werk naar een conferentie. Maar hij komt veel te laat aan en het is beestenweer. Hij had een hotel geboekt, maar dat blijkt niet open te zijn.

Op straat komt hij iemand tegen die hem naar een ander hotel wijst.

Als hij bij het hotel aankomt doet de eigenaresse heel vreemd. Maar na enig aandringen mag hij toch naarbinnen. Alles in het hotel is er vreemd. De deuren hebben een automatisch slot en gaan pas op een nader bepaalde tijd open. De volgende ochtend komt Chris erachter dat hij niet meer uit het hotel weg kan. Hij zit er gevangen met reeds overleden mensen. Niet zomaar dode mensen. Nee, er zijn een aantal Kennedy’s, Mao, Hitler en zelfs Henry van The Tudors verblijven al jaren/eeuwen in het hotel. Hij komt erachter dat de eigenaresse Norma Jean contact heeft met de grote baas. Er wordt besloten dat hij het hotel kan verlaten als hij een onmogelijke opdracht kan voldoen.

Je leert deze mensen beter kennen. Sommigen hebben vreselijke dingen op hun kerfstok staan.

Het boek is een soort van mysterieuze roman, iets anders kan ik er niet van maken. Er worden hele lange gesprekken gevoerd met veel humor. Maar het is geen actie boek, de spanning springt niet van de pagina’s af. Ondanks dat wil je toch weten of Chris de normale wereld weer kan bereiken.

Dit boek is een gloednieuw zwerfboek. Het is de bedoeling dat je het boek na het lezen weggeeft. Ik geef het boek 3 sterren***.