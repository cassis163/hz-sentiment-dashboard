Charles Cavendish, hoofd van de NAVO-veiligheidsdienst, ontvangt een wanhopig voicemailbericht van een oude vriend van hem. Hij beweert te weten wie de daders zijn van een serie bloederige aanslagen in Nederland, Duitsland en ItaliÃ«. Als Charles later terug belt is het al te laat, de man is van het dak van zijn villa gesprongen. Dan volgt er een nieuwe aanslag, dit maal in Amsterdam, waar een bevriende Mossad-Agente betrokken blijkt te zijn. Charles besluit zijn special Force-team op te roepen. Special Force agenten Adam Kaplan en Carrie Montevagio krijgen de opdracht zich te verdiepen in de zaak. Op basis van wederzijds vertrouwen zetten deze twee agenten samen en afzonderlijk hun leven op het spel om de waarheid boven water te laten komen. Wanneer ze de dader in het oog krijgen neemt Carrie een levensgevaarlijk besluit. Adam moet alles op alles zetten om niet zijn partner kwijt te raken.

Hoewel ik aan het begin erg veel moeite had om in dit boek te komen grepen de gebeurtenissen mij wel meteen. Aanslagen en de toenemende problematiek rondom vluchtelingen vormen de rode draad in dit boek. Erg interessant en het trekt meteen mijn aandacht. Maar de manier van schrijven was ik nog niet bekend mee. Je merkt dat er twee mensen aan hebben geschreven aangezien in het ene hoofdstuk de emoties heel gedetailleerd zijn beschreven en in het ander hoofdstuk juist weer minder.
Een prettige bijkomstigheid vond ik dat er per persoon een hoofdstuk was, zo bleef het wel overzichtelijk en ik was redelijk snel gewent aan het switchen tussen de vele personages.
Naarmate ik verder kwam in het verhaal werd ik er helemaal in mee gezogen. Je komt er zelf steeds meer achter hoe het in elkaar steekt terwijl Carrie, Adam en Charles hier nog geen benul van hebben. Je wilt ze op bepaalde momenten halt toe roepen. Wanneer je dit als schrijver voor elkaar krijgt heb je een uitmuntend verhaal in elkaar gezet naar mijn mening.

Aan het einde van het verhaal denk je dat alles toch nog goed is gekomen, net op tijd. En dan komt de epiloog. Waar je als lezer verbijsterd en vol met vragen achter blijft. Zwarte Weduwe dompelt je als lezer in een complot dat soms te dichtbij komt bij de werkelijkheid.