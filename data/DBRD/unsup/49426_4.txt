Mensen die mij reviews volgen weten dat Clockwork Angel mij niet kon overtuigen. Maar gezien ik een grote MI fan ben, wou ik TID toch een tweede kans geven. En wat ben ik ontzettend blij met mijn beslissing.

In clockwork prince komt het verhaal echt op dreef en lijkt het wel of Cassandra Clare haar draai terug helemaal heeft gevonden. Het verhaal kent deze keer wel vaart. Hoewel de actie scenes hier misschien minder aanwezig zijn dan in het eerste deel, lijken ze doordachter en gedetailleerder. Alles is minder voorspelbaar en de plottwists die zich aandienen zijn deze keer echt "twists". Niet voorspelbaar dus.

Tessa groeit ook echt als personage en hoewel ze nooit helemaal "my cup of tea" zal zijn als persoon, leerde ik haar wel appreciÃ«ren.
Het mysterie Will Herondale blijft wel rondspoken. Waarom zijn zoveel mensen team Will? Waarom zit niet iedereen luid applaudisseren voor Jem? Driehoeksverhouding.... meestal iets om met een grote bocht omheen te lopen. Maar ik dit geval meesterlijk uitgevoerd!

De "slechterik" en het "gevaar" in deze reeks, de clockwork figuren zullen nooit echt helemaal mijn hart kunnen bekoren. Geef mij maar wraakzuchtige engelen en demonen, ten opzichte van metalen robots. Maar op zich is de verhaallijn origineel en ben ik benieuwd hoe de uiteindelijke strijd tegen deze wezens er zal uitzien.

Wait and see......