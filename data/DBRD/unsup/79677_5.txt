Het verhaal begint in 1663 in Nieuw-Amsterdam.
De mooie en jonge Blandine van Couvering is als vrouw een buitenbeentje; als wees opgegroeid tot succesvol handelaarster en te vriend met de zwarte gemeenschap en Indianen. Haar begeerlijke verloofde Kees Bayard is niet opgezet met die vriendschappen. Zeker niet met de interesse van zijn verloofde voor de mysterieuze Engelse Edward Drummond.

Drummond doet zich voor als graanhandelaar maar handelt in opdracht van koning Charles II om in de Nederlandse kolonie de koningsmoordenaars op te sporen. Bij Blandine valt hij echter als handelaar snel door de mand.

Dan wordt de hele gemeenschap opgeschrikt door de gruwelijke moorden op weeskinderen. De indiaanse, vleesetende duivel, Witika heeft de kindermoorden begaan. Blandine wil weten wie er schuil gaat achter de Witika en krijgt hulp van haar grote Afrikaanse vriend Antonie en haar Indiaanse vriend Kitame. Haar bondgenoot in deze zoektocht is Edward Drummond. Samen volgen ze de sporen van de Witika maar hoe dichter ze bij de oplossing komen, hoe gevaarlijker de situatie wordt. Drummond gaat veroordeeld worden als spion en Blandine wordt beschuldigd als heks.
Intussen verdwijnen nog meer weeskinderen...

De weeskinderen is een boek dat je even mee terug neemt naar de spannende en opwindende tijden van de Nederlandse kolonie in de Nieuwe Wereld.
Zelf vond ik het de eerste hoofdstukken moeilijk om het verhaal te begrijpen maar vanaf hoofdstuk 4 zat ik helemaal in het spannende verhaal en kon ik het boek niet meer wegleggen.
Een aanrader!