De teruggekeerden is het debuut van Jason Mott, hij studeerde poëzie en literatuur aan de University of North Carolina
Nadat hij gedroomd had dat zijn overleden moeder weer was teruggekomen ,kwam hij op het idee over dit onderwerp een boek te schrijven.
Het boek is vanaf 27 augustus te koop in de winkel.

Het verhaal begint dat Jacob, de op achtjarige leeftijd overleden zoon van Lucille en Harold Hargrave, weer terugkeert uit de dood.
Hij staat voor de deur met agent Bellamy, een man die mede de zorg heeft voor de terugkerenden.
Jacob komt als achtjarige weer terug, terwijl zijn ouders wél 50 jaar ouder zijn geworden,dat moet toch een vreemde gewaarwording zijn.
En met hem komen honderden mensen weer terug uit de dood, het zijn er zoveel dat ze een probleem gaan vormen voor de  levenden.
De teruggekeerden worden in kampen opgesloten,de sfeer is grimmig en geeft de nodige spanningen.
In Arcadia gebeurt dat in een te schoolgebouw waar amper voorzieningen zijn.
Steeds meer mensen komen terug , de overheid staat voor een steeds groter wordend probleem,hoe lang blijft dit doorgaan?
Vreemd is dat er terugkerenden zijn maar lang niet alle overleden mensen komen terug.
Af en toe had ik het gevoel dat het toch op sommige punten wel wat langdradig was,maar later verdween dat gevoel helemaal en vond ik het een boeiend verhaal.
De schrijfstijl is prettig, je voelt de bedreigingen en het waarom gebeurt dit allemaal?
Door wie werd in het verleden de familie Wilson vermoord?
Hoofdstukken worden afgewisseld door cursief gedrukte hoofdstukken die geschreven worden uit het oogpunt van de teruggekeerden.
Het is een intrigerend verhaal waarbij ik me regelmatig afvroeg,hoe zou het zijn overleden ouders en vrienden weer terug te zien.Ik zou ze met open armen ontvangen al zou de situatie soms erg vreemd zijn.Mensen komen terug op de leeftijd waarop ze zijn overleden,alleen al het idee dat ik dan ouder zou zijn dan mijn ouders.