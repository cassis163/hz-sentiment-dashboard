Fitzek staat altijd garant voor een goede degelijke thriller, lekker vlot geschreven, een opwindende pageturner met veel plotwendingen en nog meer cliffhangers. Voor dit boek zocht hij samenwerking met een Duits forensisch patholoog en dat is goed te merken. Als je geen sterke maag hebt zou ik me maar eens over het hoofd krabben of je hier wel aan moet beginnen. Ik vond het een superspannend verhaal waarbij de verschillende personen, en verhaallijntjes, toch uiteindelijk allemaal bij elkaar komen en een logisch geheel vormen. De vossenjacht waarop de hoofdpersoon wordt gestuurd om zijn dochter uit handen van een moordenaar te krijgen is geweldig ingenieus in elkaar gedraaid en je wordt dan ook regelmatig op het verkeerde been gezet. I love it!