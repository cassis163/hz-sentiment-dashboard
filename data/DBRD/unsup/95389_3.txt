Ik vond het boek een goed boek. De schrijfstijl is erg toegankelijk, waardoor het vlot leest. De schrijfster schrijft vooral over onderwerpen waar een jongere te maken mee heeft, waardoor ik denk dat het boek aantrekkelijker is voor een jongere dan voor een volwassene. Ik had echt het gevoel alsof ik in het hoofd van Gieles zat, en kon me dus goed in het boek inleven. Het boek was boeiend genoeg om ervoor te zorgen dat ik niet met tegenzin zat te lezen, maar niet boeiend genoeg om ervoor te zorgen dat ik me al aan het verheugen was op wanneer ik weer verder kon lezen. Het boek is goed, maar ik vind niet dat het tot de literatuur behoort.