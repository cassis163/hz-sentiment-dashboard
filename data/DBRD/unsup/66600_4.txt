Lacey wil niets liever dan werken bij HET bedrijf dat de baku uitgevonden heeft, daarvoor moet ze eerst aangenomen worden bij de eliteschool Profectus. Haar dromen lijken in duigen te vallen wanneer blijkt dat ze niet toegelaten is. Lacey vindt een bergje met schroot, ze neemt het mee en tot haar verrassing blijkt het een baku te zijn. Ze weet het op te knappen en wordt alsnog aangenomen bij Profectus. Haar nieuwe level 3 katbaku, Jinx, is wel erg vreemd. Hij lijkt zijn eigen wil te hebben...

Wauw! Wat een fantastisch boek. Een origineel verhaal met goed opgebouwde wereld. Als je dit leest wil je hoe dan ook zelf ook een baku. De verhaallijn was een klein beetje te voorspellen, maar door de originaliteit in de rest van het verhaal zat dat niet in de weg. Het boek leest makkelijk en snel weg. Personages zijn interessant, al zijn ze af en toe wel wat vlak. Alle personages waren belangrijk voor het verhaal. De voorspelbaarheid was een beetje jammer, maar voor de rest echt een top boek. Kan niet wachten op het volgende boek van Amy McCulloch