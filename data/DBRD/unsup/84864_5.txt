De nogal ingewikkelde relatie van Roos is het 2e deel in de serie van Gaby Rasters. Ik keek erg uit naar het vervolg  van Follow, waar Mila één van de hoofdpersonages is. Ook in dit vervolg lees je over haar en hoe haar leven verder gaat. Ze is nog steeds bij Lucien, maar heeft moeite met het laatste nieuws dat ze over Chris heeft gehoord. Ook Sebastiaan blijft in haar gedachten, wat de relatie tussen haar en Lucien niet ten goede komt. Misschien moet ze voor eens en voor altijd eerst goed uitzoeken, welke gevoelens nu werkelijkheid zijn en waar ze echt gelukkig van wordt.
In dit deel ontmoeten we voor het eerst Rosaline, ook wel Roos genoemd. Ze leeft een beetje een losbandig leven en heeft een relatie met een getrouwde man, waarvan ze telkens hoopt dat hij ooit voor haar zal kiezen. Wanneer ze besluit zich weer volledig op de datingsmarkt te begeven, blijkt al snel dat de meeste mannen niet uit zijn op meer vastigheid of iets wat ook maar lijkt op een vaste relatie.  Daarin tegen is Thomas een hele goede kanshebber, ze kan met hem lachen en huilen en gezellige avondjes houden, maar dan als vrienden. Zelfs de twee kinderen, Hannah en Ruben, waar hij de voogdij overheeft sinds het overlijden van zijn broer, kunnen goed met haar overweg. Vooral Hannah lijkt het gemis aan een moeder, met haar een beetje recht te kunnen trekken door met haar over vrouwen dingen te kunnen praten.
Thomas probeer zo goed als het maar kan Hannah en Ruben op te voeden en er voor hen te zijn. Daarnaast heeft hij van zijn broer ook een Bucketlist gekregen, waarop hem de opdracht gegeven wordt de Liefde van zijn leven te vinden. Na wat aansporing begeeft hij zich op de sociale online wereld, maakt zijn Facebook account weer actief en start een profiel op Relatieplanet.
Een fantasierijk verhaal, maar wel één met gebeurtenissen die in het echte leven ook kunnen spelen, met hoogte en diepte punten op elk gebied.  Opnieuw heb ik genoten van dit boek en de schrijfstijl van de auteur. Doordat het verhaallijnen zijn die zich ook werkelijk kunnen voordoen zit je vrij vlot in het verhaal , waarbij je mee gaat leven met de personages. Ook door de mogelijkheid om werkelijk contact te hebben met hun via de sociale media, waar ze actief zijn, geeft je het gevoel dat je echt een kijkje neemt in hun wereld en de daarbij horende gevoelens. Ook voor wie niet actief is op Facebook, krijgt kleine fragmentjes te zien in het boek over de online wereld. Ik blijf het een uniek concept vinden om werkelijk contact te hebben met de personages, maar ook buiten dit om is het boek op zichzelf ook heel fijn om te lezen.  Ik ben heel benieuwd hoe het alle personages verder vergaat en hoe uiteindelijk gemaakte keuzes invloed zullen hebben op hun verdere leven.