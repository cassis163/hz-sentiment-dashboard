Het Negende Gebod (****)
Chris Houtman

Met nog 49 andere buzzers heb ik deze Thriller voor de Hebbanbuzz gelezen.
Door middel van buzzfoto's en berichtjes komt er op deze manier een leuke verzameling tot stand rondom dit boek op social media. Vooral op facebook en instagram.

Korte inhoud.
Als bij een antiquariaat in Parijs een onbekende tekst van de Romeinse schrijver Plinius de Jongere te koop wordt aangeboden, beseft Anthony Mulligan, conservator van het British Museum, dat hij op een historisch unicum is gestuit.

Tegelijkertijd wordt de Nederlandse scenarioschrijfster Esther van Baerle gevraagd voor een internationale speelfilm die de vrouwenhaat binnen de Rooms-Katholieke Kerk aan de kaak wil stellen op basis van ditzelfde Plinius-document. Als Esther voor haar research op bezoek gaat bij haar vroegere professor, expert op het gebied van manuscripten uit de oudheid, treft ze hem aan in zijn werkkamer, badend in het bloed, vermoord.

Ze doet vervolgens een beroep op de geschiedkundige expertise van Anthony Mulligan, die vroeger luitenant in het elite-SAS-corps van het Britse leger blijkt te zijn geweest. Samen worden ze meegezogen in een meedogenloze intrige, waarbij zij de militante en duistere kanten ontdekken van de oerconservatieve katholieke organisatie het Legioen van Christus.

Niet alleen ontdekken zij hoe Maria Magdalena en andere belangrijke vrouwen in de eerste eeuwen van het christendom werden verketterd, maar ook hoe gevaarlijk fake news uit de christelijke oudheid zelfs vandaag nog kan zijn. Worden zij slachtoffer van religieuze fanatici die 'het ware geloof' en de onderdrukking van de vrouw verdedigen?

Over de auteur.
Chris Houtman was na een carri√®re in het Amsterdamse Theater De Engelenbak jarenlang werkzaam bij IDTV als eindredacteur en scenarioschrijver. Hij maakte daar onder meer programma's als Taxi, de dramaserie Finals voor BNN en Westside voor AT5/NPO. Daarnaast schreef en regisseerde hij verschillende theaterproducties en was hij betrokken bij historische festivals. Akte van berouw was zijn thrillerdebuut.

****

Met zijn fijne schrijfstijl zet de auteur een overtuigend verhaal op papier. Met historische personen, documenten en plaatsen waar je direct kennis mee wil maken, komt deze thriller tot leven.

Het verhaal begint in volle vaart met een gruwelijke moord op professor van Rooijen, de arrestatie van Esther en de inbraak in haar woning, maar verliest helaas na 1/3 van het boek zijn spanning. Langzaam kabbelt het verhaal verder terwijl de hoofdpersonen zich herhaaldelijk verplaatsen naar verschillende locaties om hun achtervolgers te ontlopen. Naar het einde toe gaat de spanningsboog gelukkig weer omhoog en met een sterke plottwist is het toch een geweldige thriller.

De personages worden helaas niet genoeg uitgediept en blijven oppervlakkig. Ik had graag meer diepgang in hun levens gezien. Toch kun je, op sommige momenten, je goed in ze verplaatsen. En door de momenten die ze samen ervaren krijg je toch een (kleine) band met ze.

Weer een leuke Hebbanbuzz en een echte aanrader.

****