Een mooi verhaal van de bekende Britse ontdekkingsreiziger Redmond O'Hanlon. Hij heeft 3 jaar in Almere gewoond en de wijk waar hij verbleef zien opbouwen. Hij spreekt veel mensen die onder andere vertellen over de historie van Almere. Er wordt zelfs verder gegaan dan dat, want alleen het verhaal over het inpolderen, bouwklaar maken en beginnen met het planten van het heerlijk vele groen is niet alles. We gaan zelfs zo'n 13.000 jaar terug in de tijd.
Het is superleuk om wat over de oudheid in dit gedeelte van Nederland te leren. Dat daar bijvoorbeeld een enorme visweer is gevonden van ongeveer 4.500 jaar oud.
Door dit boek weet ik dat er een klein museum is in Almere. Deze staat nu ook op mijn "nog te doen" lijst.
Daarnaast is een van mijn hobby's geocachen. Ik heb door dit boek leuke plekken in en rondom Almere gevonden waar ik binnenkort eens een dagje ga ronddolen.

Ik vond dit echt een verrassend informatief en leuk boek. Vooral voor mensen die in Almere wonen zal dit leuk leesvoer zijn.