Patricia Briggs is één van die schrijfsters waarvan je alles wilt lezen dat ze ooit heeft uitgegeven. Ik heb inmiddels alle boeken van de Mercy Thompson serie gelezen (in het Engels) en wacht ieder jaar met smart op het volgende deel. Ieder boek is spannend en met vaart geschreven en de hoofdpersonen zijn zeer goed uitgewerkt. Bovendien is de worldbuilding erg realistisch en overtuigend. De spanningsboog verslapt geen moment waardoor je gegarandeerd tot diep in de nacht de pagina's blijft omslaan. Kortom een echte must read.