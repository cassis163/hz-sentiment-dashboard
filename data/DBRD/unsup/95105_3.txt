Waar komen wij vandaan?

Waar gaan wij naar toe?

Twee vragen die de mensheid zich al eeuwenlang stelt. De briljante Edmond Kirsch denkt hier het antwoord op te kunnen geven. Maar er zijn mensen die deze onthulling koste wat het kost willen tegenhouden. Professor Robert Langdon wordt hier noodgedwongen in betrokken.

Het concept is hetzelfde als in de voorgaande boeken. Het geloof wankelt weer op zijn voetstuk, Langdon moet puzzels oplossen, wordt achtervolgd, hij wordt door een mooie dame geholpen en er zijn prachtige beschrijvingen van architectuur en kunst. Niets nieuws onder de zon dus.
De spanning in dit boek wordt lang gerekt om de twee vragen te kunnen beantwoorden. Het uiteindelijke antwoord valt wat tegen en was gezien de gebeurtenissen in het verhaal wel enigszins te voorspellen.
Het kan ook zijn dat ik zelf wat ben uitgekeken op professor Langdon. Het was vermakelijk, leuk om te lezen, maar niets nieuws...