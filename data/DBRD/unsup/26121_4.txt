Huidpijn is een gevoelige thriller van de getalenteerde Saskia Noort. Van haar thrillers zijn tot nu toe meer dan 2.7 miljoen exemplaren verkocht. Haar werken verschijnen ook in meer dan vijftien landen en Noort is reeds geëerd door het Genootschap van Nederlandstalige Misdaadauteurs met de Meesterprijs.
Anne Koster is een populaire Nederlandse televisiepresentatrice en journaliste. Ze heeft een grote kinderwens. Samen met haar vriend Sam proberen ze deze wens te vervullen. Dit is te vergeefs want op een dag komt Anne van haar vriend te horen dat hij gevoelens heeft voor iemand anders. Dit is niet zomaar iemand maar de stagiaire van Anne, Sammy. De affaire van Sam en Sammy is niet de enige tegenslag die Anne tegemoet komt. Steeds meer en meer emotionele en mistroostige gebeurtenissen vinden zich plaats. Zo wordt Sammy bijvoorbeeld zwanger van Sam en besluit de omroep waarvoor zij werkt een talkshow die zij presenteert af te schaffen omdat ze te weinig kijkcijfers behaalt. Vanaf dit moment is er geen verbetering meer in zicht. De opstapeling van ongelukkigheden zorgen ervoor dat Anne teruggrijpt naar haar verleden want ook zij heeft haar donkere kant. Pijn was vroeger namelijk datgene wat Anne een verlossend gevoel gaf aan alle ellende en verdriet in haar leven. Ze bekraste haar armen en buik en hiervan zijn nog steeds littekens zichtbaar. Het gaat niet goed met Anne maar ook niet met haar drugsverslaafde vriendin Jazz. Dit alles zorgt ervoor dat Jazz op een dronken nacht fatale dingen doet...
De titel ‘Huidpijn’ kan verklaard worden met het feit dat Anne haar in het verleden kraste op haar buik en arm. Ze wil deze ‘Huidpijn’ in het heden nog voelen door met een aansteker haar pink hevig te verbranden. Deze pijn geeft haar een verlossend en beter gevoel. Dit doet ze ook omdat ze zich wellicht schuldig voelt over het verleden van haar vader die alcoholist was en bovendien haar zus mishandelde. Ook in het heden voelde ze zich schuldig over haar vriend Sam waar ze naar haar aanvoelen waarschijnlijk te weinig tijd mee doorbracht. De ‘Huidpijn’ kan haar buiten een beter gevoel geven ook helpen om dit nare verleden te vergeten. Wraak speelt ook een grote rol in dit boek. Zo heeft Anne bijvoorbeeld een aantal keer seks met Sam, haar ex, terwijl ze goed weet dat hij nu verkeerd met Sammy. Anne geeft hem bovendien ook nog een flinke zuigzoen met als doel Sammy jaloers te maken. Sam heeft daarbovenop ook seks met Jazz, het buurmeisje van Sam. Dit was de eerste keer voor Jazz en heeft haar ook vernederd voor haar vrienden. Jazz slaagt Sam neer als wraak en moet daarna zijn lichaam verbergen. We kunnen dus zeggen dat ook erotiek een rol speelt in dit boek. Anne en Jazz zijn zeer eenzame personages in het boek. Anne is erg eenzaam nadat Sam haar verlaat voor Sammy. Ze voelt zich in de steek gelaten en dit is een van de redenen waarom ze verlangt naar huidpijn. Ook Jazz voelt zich in de steek gelaten door Sam. Na haar ontmaagding kreeg Jazz het gevoel dat ze gebruikt was. Er komen dus veel negatieve gevoelens tevoorschijn in het boek en deze ervaar je ook als lezer. Ik denk dat dit dan ook de bedoeling is van de schrijfster. Ze wilt dat je je inleeft in de situatie van Anne en Jazz en proeft van hun ellende. Daarom denk ik ook dat Noort de taboe van zelfpijniging wil doorbreken en laten zien dat het voor sommige mensen helemaal niet ver van hun bed staat. Het is ook haar bedoeling om een beetje te choqueren met wat depressiviteit en mentale pijn allemaal teweeg kan brengen zoals Jazz in dit boek doet met Sam en zelfs haar buurvrouw Anne en haar vriend begiet met benzine. Ook escapisme is hier een belangrijke factor. Jazz past dit toe met drugs en drank en Anne met pijn. Het moraal van het boek is zeker niet een blijde boodschap maar net het inzien van de slechte gevoelens en donkere kanten van mensen.
Ik vond Huidpijn een schitterend boek om te lezen. Het paste helemaal bij mijn verwachtingen die ik had na het lezen van de achterflap. Bij mij voelde het boek niet echt aan als een thriller maar mijn beperkte kennis van boeken kan daar ook de oorzaak zijn. Ik vond dat het boek zeer goed laat zien en zelfs voelen wat iemand met een zeer slecht gevoel meemaakt en wat de oorzaak kan zijn van jezelf pijn doen. Ook de reactie hierop van Jazz vond ik zeer boeiend. Het deed me werkelijk stilstaan dat mensen die zulke dingen doen daadwerkelijk ziek zijn. Niet een ziekte die je kan oplossen met een aspirientje maar een mentale ziekte.