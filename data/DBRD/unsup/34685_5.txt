Een zeer goed los te lezen deel van de Cormoran Strike serie van R.Galbraith.

Een indrukwekkend ingewikkeld verhaal(wel erg lang), waar zoveel werk van is gemaakt, dat je tijdens het verhaal constant op het verkeerde been wordt gezet. Echt pas aan het einde kom je er als lezer achter hoe bijzonder goed dit mysterie is uitgedacht.

Billy, die iets verschrikkelijks in zijn jeugd heeft gezien en een nare chantage worden door Robin en Strike tot in de details onderzocht.
Heeft hij nu wel of niet iets gezien en zo ja wat?

De spanning tussen Strike en Robin loopt steeds meer op. Krijgen ze nu wel of niet een relatie? Waarschijnlijk zijn er veel lezers die dat erg leuk zouden vinden.

Net als de andere delen van de Cormoran Strike serie begint elk hoofdstuk met een kort citaat. Dit keer zijn deze uit het werk van Henrik Ibsen , Rosmersholm.

Klein detail van het boek. Het verhaal vindt plaats in 2012 toen de Olympische Spelen in Londen werden gehouden. Daarin verwijst Strike naar de openingsceremonie . Hier speelde Rowling een kleine rol in als een gigantische Voldemort.