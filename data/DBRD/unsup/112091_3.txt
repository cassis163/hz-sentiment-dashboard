Kies voor mij is het eerste deel uit de Full Moon serie.
Jonathan is door zijn vader voor het blok gezet: muziek of zijn familie. Owv zijn liefde voor zijn drumstel heeft hij voor de muziek gekozen. Hier heeft hij tot op de dag van vandaag nog geen spijt van. Nu ,enkele jaren later, is hij drummer van de rockband Full Moon en geniet hij ten volle. Hij kijkt nooit meer achterom.
Camille mag voor het eerst met haar vriendin Karen op vakantie in het appartement van haar ouders . Zo vieren ze de afsluiting tussen de middelbare school en het begin van hun vervolgstudie. Zij gaat met een missie naar het rockconcert van Full Moon . Ze is nl het vroegere buurmeisje van Jonathan.....

Kies voor mij is zeker een boek wat je in 1 keer uit wil lezen . In het begin had ik wat moeite met de schrijfstijl waardoor ik minder makkelijk in het verhaal kwam. Maar hoe verder in het boek hoe vlotter het las. De vriendschapsbanden tussen de verschillende personages zijn mooi uitgewerkt . Ook de terugblikken naar het verleden van Jonathan laten je beter begrijpen waarom hij de beslissing heeft genomen die hij genomen heeft.
Het fijne is dat je de verhaallijn leest door de ogen van Camille en Jonathan. Dit brengt diepte in het verhaal.
De ontwikkeling van de volledige verhaallijn vond ik iets te sober . Aan het einde is er wel een onverwachte plottwist maar deze laat me met te weinig honger naar meer achter.
Het is een geweldig boek om na de examens te lezen als je even niets aan je hoofd wilt hebben en gewoon enkel ontspannend wil lezen zonder teveel te moeten nadenken. In dat geval is het boek5 sterren waard.
Dit was spijtig genoeg niet de invalshoek voor mij .....