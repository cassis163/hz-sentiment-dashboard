Wauw, wat een verhaal! Het is dat ik ook nog moest werken anders had ik dit boek in anderhalve dag uit. In t begin moest ik er even inkomen maar dat veranderde al snel. (Bijna) niets weerhield mij om door te lezen. Het verhaal speelt zich af in Beek, vlakbij Nijmegen. Beek is vervloekt en de bewoners proberen dit angstvallig verborgen te houden voor de rest van de wereld. In Beek is een noodverordening van kracht: er mag bijvoorbeeld geen contact zijn tussen de heks en de bewoners. Dit gaat natuurlijk fout en wat dan volgt is een soort van rollercoaster waarbij je je afvraagt. "Waar gaat dit heen en hoe loopt dit af?" Ik zou zeggen: lees dit boek en ervaar hetzelf!