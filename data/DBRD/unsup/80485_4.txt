Laatste adem is een prequel van Goede dochter, de derde standalone van Karin Slaughter verschenen in Juni 2017. Charlie Quinn, een van de zussen uit Goede Dochter, is getuige van een schietpartij met de dodelijk afloop op een school. Het kort verhaal speelt in 2004, een aantal jaar voor Goede dochter.

Het was heel aangenaam om nog even verder over Charlie te lezen na het dichtslaan van Goede dochter. In Laatste adem kom je meer over haar te weten en snap je haar met terugwerkende kracht beter. In Goede dochter wordt de zaak van Charlie al even kort aangehaald, maar nu besef je de impact pas echt.

Charlie in al haar goedheid, besluit Flora Faukner bij te staan, maar al snel komt er het gevoel van twijfel. Is Flora wel eerlijk en wat is het volledige verhaal. Charlie gaat op onderzoek uit en besluit de waarheid te achterhalen.

Laatste adem is een goede toevoeging aan Goede dochter. Charlie was de dochter meer in het heden en nu leer je haar beter kennen en kan je gebeurtenissen in Goede dochter nog beter plaatsen. Wat mij betreft mogen Charlie en/of Sam nog wel een keer de hoofdrol in een boek van Karin Slaughter.