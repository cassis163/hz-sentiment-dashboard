Jessica Haider krijgt een nieuwe opdracht van het geheime elitekorps Saligia. Ze moet infiltreren in het bedrijf Corail dat zich specialiseert in cryonisme. Hierbij worden mensen die klinisch dood zijn ingevroren in een vloeibaar stikstof om later weer tot leven te laten komen. De eigenaar van Corail is Aaron Moore en hij moet uit de weg worden geruimd.

De oprichter van Saliga is Ryan en hij blijkt persoonlijk betrokken bij de opdracht. Binnen Corail gebeuren veel meer dingen die het daglicht niet kunnen verdragen.

Ook haar gewone baan als rechercheur gaat gewoon door en krijgt ze te maken met een moord op een mediamagnaat, Mats Garlini. Hij wordt in zijn eigen huis vermoord en zijn vrouw zwaar mishandeld. Maar wie is de dader?

Jessica komt in lastige situaties en dilemmaâ€™s terecht en haar verleden komt ook weet bovendrijven.

Pfff ik moet nog op adem komen van dit vierde deel van de Jessica Haider-reeks. Wat een geweldig boek! Ik heb meerdere keren op het puntje van de bank gezeten van spanning.

Door de delen heen raak je steeds meer vertrouwd met het personage van Jessica en voel je met haar mee. In dit deel zie je meer haar gevoelige en menselijk kant, waardoor je nog meer sympathie voor haar krijgt.

De titel past perfect bij het boek, het heeft te maken met het invriezen van de lichamen en de emoties in het boek zijn ook ijskoud.

Het slot is weer waanzinnig spannend en het einde laat je snakken naar het laatste deel uit de serie.