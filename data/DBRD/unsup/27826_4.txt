Company Man heeft niet de vaart van Paranoia, maar eerlijk gezegd heb ik me er beter mee vermaakt. Het is een beklemmend verhaal waarvan je je de hele tijd zit af te vragen hoe dit toch goed moet komen. Met een fraaie en spectaculaire ontknoping aan het eind is dit toch wel een behoorlijk spannend boek met een menselijk sausje, als de familieproblemen van de hoofdpersoon worden uitgemeten. Daarnaast spelen - net als in Paranoia - allerlei machinaties in het bedrijf waar de held de baas van is een belangrijke rol. Ik was blij verrast door dit boek.