Na een kleine inzinking heeft het Zweedse schrijversechtpaar Ahnodril, beter bekend als Lars Kepler de serie rondom Joona Linna wederom met verve opgepakt.

In deel 7 rondom de getormenteerde inspecteur Linna, moet hij alles in het werk stellen om te overleven en zijn dochter te redden. Want, de verschrikking lijkt opnieuw ontwaakt. De verschrikking heeft in de cyclus van Kepler de naam Jurek Walter. De titel Lazarus van dit deel kan alleen op hem slaan. Hoewel de twijfels bij de Zweedse politie groot zijn, neemt Linna meteen maatregelen. Hij verdwijnt.

Het boek is één lange wraakoefening. In een van de spannendste boeken die ik ooit heb gelezen, kent de niets ontziende hetze geen einde. Hoe kun je deze vijand ooit verslaan? Commissaris Saga Bauer, die in een vorig deel Walter doodde, gelooft Linna niet. Toch, voelt ze zich verplicht de strijd aan te gaan. Ondanks de waarschuwingen van Linna, die van het een op andere moment alles uit zijn hand liet vallen, raakt ze steeds dieper in het web verstrikt.

Meer kan ik er niet over zeggen. Dit boek (net als de voorgaande delen -afgezien van het vorige deel misschien) moet gelezen worden,

Ik ben inmiddels al langer fan van deze serie en kan dan ook alleen maar zeggen: een topper qua spanning. De doden in dit deel zijn te numeriek, maar het boek neerleggen is onmogelijk.