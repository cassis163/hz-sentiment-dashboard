Een leugentje om bestwil. Daartoe was Helena min of meer gedwongen, nadat zij was bevrijd van het gedwongen bestaan in het moerasgebied van Michigan. Helena haar moeder was op jonge leeftijd ontvoerd door een man die haar gevangen hield in dat moerasgebied. Twee jaar later werd Helena geboren. Zij groeide daar op en had het als kind best naar haar zin. Na haar bevrijding probeerde Helena een normaal bestaan op te bouwen en dat lukte, mits zij maar loog over haar verleden. Zij trouwde met een lieve man en kreeg zelf kinderen. Alles leek goed te gaan, tot Helena via de radio vernam dat haar vader, die veroordeeld was voor de ontvoering van haar moeder, uit de gevangenis is ontsnapt. Helena ziet het dan als haar plicht om haar vader te vinden en gaat risico niet uit de weg. Dat dit een grote impact op haar gezin heeft, mag duidelijk zijn.

Dochter van het moeras, geschreven door Karen Dionne verdient aanbeveling. Het onderwerp is bijzonder, goed geschreven en ook spannend.