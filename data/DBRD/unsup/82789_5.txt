Je hebt wel eens van die boeken die op je stapel liggen en waar je nog niet aan toe bent gekomen, maar het was rond Valentijn en ik had zin in een romantisch boek, dus was Grenzeloos de eerste bovenaan de stapel. Wat een spijt had ik dat ik het boek niet eerder opgepakt had. Deze NA roman bevatte voor mij alle ingrediënten voor een goed boek. Een goed verhaal, romantiek, erotiek en een vleugje spanning namen mij mee met de Nederlandse Rebecca, een telg uit een zwaar gelovig dominees gezin, die vlucht uit het strenge regime van thuis en een opleiding gaat volgen op een universiteit in Amerika. Daar ontdekt ze het uitgaansleven en maakt ze nieuwe vrienden. Maar je opvoeding en wat je hebt achter gelaten, daar kun je niet zomaar overheen stappen. Wanneer ze voor Thor een verliefdheid begint te voelen, kan ze daar moeilijk mee omgaan, ze wil wel maar in haar achter hoofd speelt haar opvoeding mee en natuurlijk haar achtergelaten man David. Ze heeft hem duidelijk gemaakt dat ze niet samen verder kunnen, maar gescheiden is ze nog niet echt. David is een lieve man, maar ze is met hem een huwelijk aangegaan om een verkeerde reden. Mag en kan je wel genieten van liefde en seks, een gevoel dat Rebecca nog nooit heeft ervaren en die haar duidelijk in verwarring brengt.

Ik schraap mijn keel en voel dat ik rood word. Het is gewoon dat ik…nou, dat ik er gewoon best moeite mee heb om het allemaal maar zo uit te spreken. Seks. Bij ons thuis werd daar gewoonweg niet over gesporken. Ja, toen mijn moeder Judith en mij uitlegde dat je seks moet hebben met een man om kinderen te krijgen. dat was zo ongeveer het enige doel dat het had.

Thor draagt net als Rebecca ook geheimen met zich mee, kan Rebecca alles aan de kant zetten en zich helemaal blootgeven, maar kan Thor ook zijn vroegere leven en de geheimen die hij met zich mee draagt delen met Rebecca. Een mustread voor iedereen die van dit genre houdt, ik kon het niet weg leggen in ieder geval en nadat ik achterin het boek Grenzeloos de preview van Genadeloos had gelezen over Jackson die in het eerste boek ook al een rol had en de Nederlandse Dani, baalde ik enorm dat ik dat boek nog niet in handen had. In Grenzeloos kom je er ook achter wat football in Amerika betekent en dat is niet te vergelijken met het voetbal in Nederland. De spelers worden op handen gedragen en de meiden hangen aan hun lippen. Hoe kun je weten dat liefde dan echt is of dat je gewoon het zoveelste meisje in de rij bent! Hoe gaat Jackson dat in deel 2 duidelijk maken!

Op naar deel 2 van de California Campus-serie, als liefde je breekt. Lis Lucassen is een auteur die zeker niet aan je lijstje van roman schrijvers mag ontbreken, de schrijfstijl van Lucassen neemt je mee en laat je genieten of je er zelf bij bent.

Lieve leesgroet Caroline