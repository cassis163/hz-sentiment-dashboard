Het boek speelt zich enkele jaren na de tweede wereldoorlog af, begin jaren '50. De hoofdpersoon is 10 jaar en we volgen hem tot hij 13 is.
Het is een autobiografie, dus het gaat over J.M. Coetzee zelf, al is het in de derde persoon geschreven.
Hij gaat naar school, is slim en voelt zich beter dan de anderen, beter zelfs lijkt het dan zijn moeder naar wie hij opkijkt maar waar hij ook een hekel aan heeft. Zijn vader haat hij gewoon. Op het einde van het boek is het wel duidelijker waarom.
De jongen in het boek is erg zoekend naar liefde, naar vriendjes, naar erkenning, naar vanalles en op een bepaald moment is hij ook nieuwsgierig naar meisjes en seks.

Het is een dun boek waarvan ik eerlijk gezegd niet zo heel goed weet wat ik ermee moet.
Ik heb het boek in het Engels gelezen.