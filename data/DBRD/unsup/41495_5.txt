Dit is voor mij de eerste kennismaking met deze auteur, die ik inmiddels twee keer hebt mogen ontmoeten
De cover van dit boek speekt me meteen aan met die speciale letters erop. De kleur vind erg mooi.
Het speelt zich af in Londen in 1897.
De ouders van Martha en William zijn ontdekkingsreizigers /onderzoekers. De kinderen wonen met hun verzorgers in een enorm huis. Ze vinden ronddwalen in het Museum een leuke vrijetijdsbesteding. Op Oudjaarsavond krijgen ze het verschrikkelijke bericht dat hun ouders met hun schip in een storm terecht zijn gekomen en nooit meer thuis komen… alsof dat al niet erg genoeg is , worden ze verrast met het bezoek van twee tantes, waar ze het bestaan niet van weten. Deze dames nemen de kinderen mee om voor te zorgen maar als ze onderweg zijn blijkt dat er een andere reden is dat de kinderen zijn “ontvoerd”. Wat ze te horen krijgen, klinkt ongelofelijk. Ze komen terecht in een hele andere wereld . Ze hebben een belangrijke rol…
De karakters van Martha en William worden goed genoeg beschreven om je in hen te kunnen inleven. Ook de karakters van de tantes zijn goed uitgewerkt, je ziet ze zo voor je, al denk je in het begin wel “Wat een vreemde snuiters” , maar later kom je er achter waarom ze zo handelen.
De beschrijving van het koninkrijk is erg levendig, je kan je er een heldere voorstelling van maken. Het is erg fantasierijk, met bijzondere wezen en personages.
Het boek leest vlot en pakt me meteen vanaf de eerste zin. De opbouw naar het plot is goed, het eind is zeer zeker niet voorspelbaar. Dat zie je niet aankomen. Omdat dit her eerste deel is, is er een min of meer open eind… hoe gaat het aflopen.
Deel twee ligt klaar om binnenkort in te lezen, want ik wil niet lang wachten.
Het boek is geschikt voor kinderen vanaf een jaar of twaalf maar ook volwassenen die van fantasy en sprookjes houden , kunnen dit boek waarderen.