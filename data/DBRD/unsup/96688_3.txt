Ik mocht dit boek alvast voor lezen van Sanne Hillemans, hiervoor nogmaals mijn dank!
Ik heb enorm genoten van haar boek.
De cover is best wel mysterieus, een vrouw in zittend op haar knieen in het zand, midden in vermoedelijk de piste van het circus. Vage kleuren omringen haar.
Met dat ik begon te lezen, pakte het verhaal me direct. Gelijk het verdriet van Noah wat hij probeert te verlichten door drank en drugs. Hij heeft kaartjes voor het circus en gaat er samen met zijn vrienden heen. Het circus raakt hem en vooral die ene persoon. Wie is zij?
Hij komt in contact met de directeur van het circus en die bied hem een baan aan in het circus, wat hij met beide handen aanpakt.
We worden meegezogen in het leven van het circus, hoe zij werken en leven, prachtig omschreven. Gaat Noah kennis maken met deze mysterieuze persoon en komt er een vervolg? We vliegen van het heden naar het verleden en aan het eind komt het perfect bij elkaar.
Maar het plot is toch verrassend en ik kijk hierdoor uit naar een volgend verhaal van Sanne Hillemans en ik hoop dat dit niet te lang hoeft te duren.
Ik kan je dit boek aanraden als je houd van romantiek, emoties en verrassingen.