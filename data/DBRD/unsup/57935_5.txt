Ik heb dit boek met veel plezier gelezen. Je kunt je gemakkelijk inleven in de hoofpersoon, Laurien, omdat ze echt een mens van vlees en bloed is. De gebeurtenissen worden allemaal vanuit Laurien gezien, waardoor het verhaal goed loopt. Bovendien schrijft Hartman verzorgd, soepel Nederlands en heeft ze oog voor treffende details. Het knappe is, dat Hartman alles onderkoeld vertelt en toch spanning weet op te roepen. De gebeurtenissen die Laurien meemaakt, zorgen ervoor dat je het boek snel uit wil hebben.