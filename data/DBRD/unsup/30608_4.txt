Zustermoord van Tess Gerritsen opent met 2 spannende hoofdstukken. Allereerst wordt een meisje leven begraven in een kuil door een jongen. En ten tweede staat voor het huis van Maura Isles, patholoog anatoom, een auto met een dode vrouw, als 2 druppels water lijkt ze op Maura. Het is de tweelingzus van Maura, die niet wist dat ze een zus had, ze is geadopteerd.
Samen met rechercheur Rissoles ontrafelt Maura stukje bij beetje haar afkomst en de moord op de dode vrouw wordt opgelost. Maar dat zijn maar twee verhaallijnen. Het boek munt uit in verschillende wendingen en het plot is zeer verrassend. De spanning zit er vanaf het begin goed in en er zit vaart in het boek. Het was het eerst boek dat ik las over het duo Isles-Rissoles, maar ik wil ze allemaal gaan lezen. Ik had al boeken van Tess Gerritsen gelezen alleen niet over dit duo.
Ik bewonder haar manier van schrijven, want als je zo kunt schrijven vind ik dat heel knap en bijzonder.
Het boek krijgt van mij 4 sterren, ik vind het een geweldig spannend boek.