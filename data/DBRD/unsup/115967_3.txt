Toen ik de cover voorbij zag komen dacht ik dat dit wel een boek was wat ik wilde lezen. Het komt mysterieus genoeg over om op te pakken. De korte info tekst over de inhoud, iets meer summier dan hierboven staat, zorgde ervoor dat er niets van het verhaal werd prijs gegeven, wat ik zelf altijd wel prettig vind. Zo stap je onbevangen een verhaal in om je te laten verrassen. Of ik verrast werd?

Eigenlijk niet, althans niet in het begin. Het hele verhaal kwam wat langzaam op gang en je waant je echt in een dertien uit een dozijn highschool-romannetje. Als Sophie dan uiteindelijk bij Wes thuis is krijgt ze een rondleiding door zijn huis en dacht ik alleen maar ‘ kunnen ze niet wat sneller door dat huis lopen’ ook de voorliefde van Wes voor de autosport hoefde van mij niet in zo uitgebreid voorbij te komen. Maar dat is een persoonlijke voorkeur. Wel vond ik dat dat het tempo, wat in het begin al niet hoog is, wat uit het verhaal haalde. Gelukkig kwam er op een gegeven moment wel goed doordat de vragen van Sophie beantwoord en kwam er wat meer diepte in het verhaal. Sophie komt dan achter de ware aard van Wes en wat haar rol hierin blijkt te zijn. Ik kan hier niet teveel over uitweiden in verband met spoilers maar het idee op zich was leuk gevonden. Aan het einde gebeurd er dan nog iets vreselijks met haar en als ze denkt dat ze haar rol in haar voordeel kan uitspelen blijkt ze een fatale beslissing genomen te hebben.

Het laatste gedeelte had zeker wel meer actie en het is jammer dat de spanningsopbouw en het tempo een niet wat betere verdeling in het verhaal had. Ik had echt het idee dat ik het begin even moest doorlezen voor het verhaal mij genoeg kon boeien ook al is de vertelstijl verder vlot. Geen moeizame zinnen of taalgebruik.

Door de cover had ik een beetje een andere verwachting van het verhaal maar als je verder in het verhaal zit valt ook deze op zijn plaats. En ik moet zeggen dat ik de cover heel mooi vond echt mijn complimenten voor deze keuze!

Het einde zou een mooie afsluiting van het verhaal kunnen zijn maar laat de deur ook op een kier staan. Naar ik begrijp gaat die deur ook weer open daar het een begin van een serie zou moeten worden. Het verhaal laat zich hier zeker goed voor lenen hoewel het een uitdaging zal zijn om hier een twist aan te geven om verder op door te gaan. Ik ben benieuwd naar de spanningsboog in het volgende deel en hoe de auteur dit onderwerp verder uit gaat werken.