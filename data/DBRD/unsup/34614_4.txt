Zwart ijs speelt zich af in Mexico en draait om twee vrouwelijke hoofdpersonen:
De jonge en rijke Lizzy regeert met ferme hand een criminele organisatie die voornamelijk in drugs handelt. Zij geeft een van haar handlangers en huurmoordenaar die bekend staat als el Medico, de opdracht een nieuwe drug te ontwikkelen . Dit zwarte ijs moet de wereld gaan veroveren.
Aan de andere kant staat rechercheur Andrea Mijanos. Zij staat in haar korps bekend als een rechercheur die recht op haar doel afgaat en daarbij niemand ontziet.
Wanneer de minnaar van Andrea wordt vermoord, gaat zij op zoek naar de moordenaar en ontdekt dat el Medico achter de moord zit, in opdracht van Lizzie.
De beide vouwen hebben nog een rekening te vereffenen uit het verleden en wanneer Andrea hoort dat Lizzy opdracht heeft gegeven om haar vriend te vermoorden neemt zij ontslag uit het korps om zo ongehinderd en op haar eigen wijze achter Lizzy aan te gaan.
De uiteindelijke confrontatie tussen de beide kopstukken geeft een verrassende wending aan het boek.

Ik vond het een bijzonder boek omdat de beide hoofdpersonen vrouwen zijn, en het boek door een man geschreven is. Ik moest wennen aan het grove taalgebruik, misschien omdat het twee vrouwen betrof, maar het is taalgebruik dat past binnen het wereldje van criminaliteit en drugshandel .
Het boek leest snel en makkelijk, de verhaallijn spreekt voor zich. Het meest verrassend aan het boek vond ik wel dat de beide vrouwen, in alles tegenpolen , toch respect blijken te hebben voor elkaar.