De Zweed is het debuut van de Zweedse voormalig helikopterpiloot en luitenant-kolonel Robert Karjel. Hij is de enige Zweedse militair, wie heeft getraind met de US Martine Corps. Deze ervaring is de inspiratie voor zijn boek. Hoofpersoon is Ernst Grip van de Zweedse veiligheidspolitie. Hij wordt door zijn baas naar Amerika gestuurd met het verzoek om te onderzoeken of een gevangene de Zweedse nationaliteit heeft.

Bij aankomst in Amerika blijkt het allemaal iets moeilijker als gedacht en wordt Ernst Grip betrokken in een schimmige zaak, waar niemand het achterste van zijn tong laat zien. Wat volgt is een soort schaakspel tussen Ernst en de verschillende organisaties in Amerika, FBI en CIA. De titel van het boek is zeer passend , want de hoofdpersoon is De Zweed en daar draait het verhaal continu om.

De Zweed zit vol met intrige en dit zorgt voor de spanning in het boek. Op vele momenten is het verhaal een schaakspel en is het niet gelijk duidelijk waar bepaalde actie toe leiden. Mensen met dubbele agenda`s, misschien Ernst Grip ook wel, creÃ«eren bewust verwarring. Zorgvuldig lezen is het credo voor De Zweed. Het boek is zeker geen tussendoortje.

Er zijn twee verhaallijnen aanwezig in de De Zweed, welke om en om aan het bod komen in het boek. In het begin is de link tussen beiden vaag en lijkt het onlogisch dat beiden met elkaar te maken hebben. Robert Karjel slaagt er echter op sublieme realistische wijze in een zeer geloofwaardig verhaal neer te zetten met oog voor de menselijke psyche. Met de introductie van I. blijft er verwarring bestaan en aan het einde van het boek is de lezer nog weinig meer concreets over hem te weten te komen. Toch is zijn rol een van de pijlers van het verhaal.

Het is lastig om De Zweed te karakteriseren als thriller. Psychologische thriller is het zeker met misschien een vleugje politiek. De quotes op de cover als "Le Carre meets Homeland" en "De spanning van Jo Nesbo, de intrige van Ik ben Pelgrim"" zijn vooral commercieel. Tijdens het lezen zijn deze gedachten niet bij mij opgekomen.

Robert Karjel is vooral zichzelf en zet met Ernst Grip een interessant karakter neer. Niets is wat het lijkt bij hem, maar gerechtigheid viert uiteindelijk hoogtij. Onder de pantser zit een mens met gevoel verstopt, wie eindelijk zijn doel in het leven lijkt te hebben gevonden. Hopelijk komt Ernst Grip terug in een volgend boek van Robert Karjel.