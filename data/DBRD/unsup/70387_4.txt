Rosie Project was een geweldig boek, dus natuurlijk moet dan ook deel twee gelezen worden: Rosie Effect. Weer een geweldig boek. De autistische professor Don Tillman die nu met zijn vrouw Rosie in New York woont. Ze hebben het fijn samen, maar dan blijkt Rosie zwanger te zijn, een gegeven waarvan Don nogal van slag raakt. Hij wil zich goed voorbereiden, maar komt daardoor in de meest bizarre en hilarische situaties terecht. Ook heeft hij gelezen dat stress nogal schadelijk is tijdens de zwangerschap, dus hij doet er alles aan om Rosie te ontzien. Dit zorgt er juist voor dat Rosie zich alleen voelt en denkt dat Don geen kind wil...dit drukt zwaar op hun relatie.
Het boek zit net als deel één vol mooie situaties waarin Don toch net even anders denkt dan mensen zonder autisme. Het boek leest goed weg en is heerlijk als ontspanning.
Het nieuwe is er nu wel een beetje af, maar het is nog steeds grappig om te lezen. Maar ik betwijfel of er een derde deel moet komen.