’t Jagthuys gaat over Vera, een speciale zorgverlener. Ze biedt seksuele diensten aan mensen met een beperking. Op een dag wordt ingehuurd door Neeltje voor haar zoon Binnert. Binnert is 35 jaar en volgens zijn moeder zowel lichamelijk als geestelijk gehandicapt. Daardoor is hij nog nooit ’t Jagthuys uit geweest. Hij is echter ook knap, gespierd en intelligent. Vera wordt al snel verliefd op hem en vat uiteindelijk het plan op om hem het huis uit te krijgen om hem iets meer van de wereld te laten zien, met een dramatisch einde als gevolg.

Het verhaal lijkt vreemd, maar is dat op het tweede gezicht toch niet. Net als de personages, die allemaal hun eigenaardigheden hebben. Maar hebben we dat niet allemaal? Het boek leest gemakkelijk en bevat net genoeg spanning om door te willen lezen. Mijn conclusie: een beetje vreemd maar wel lekker…