Verdienste van dit boek is dat het mij heeft laten kennismaken met een onbekend stukje vaderlandse geschiedenis: een handelspost van de VOC ter grootte van de Dam in Amsterdam, gelegen vlak voor de stad Nagasaki.

Het leven van de Hollanders op dit eilandje, maar ook dat van de Japanners wordt zeer gedetailleerd beschreven aan de hand van een verhaal over de Hollandse klerk Jacob de Zoet die schoon schip moet maken met de welig tierende corruptie.

Het verhaal op zich is boeiend, maar vooral in het tweede deel van het boek zijn de plotwendingen nogal schoksgewijs.En aan het eind van het boek wordt het leven van De Zoet wel erg snel afgeraffeld.