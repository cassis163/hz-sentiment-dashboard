Een liefdesverhaal met als onderwerp ‘coma’, best wel bijzonder vind ik bij de aanvang van dit boek. Het verhaal wordt geschreven in de ik-vorm afwisselend tussen de hoofdpersonen Elsa en Thibault. Elsa is een bergbeklimster welke weliswaar een lawine overleefd maar hierdoor ligt zij nu, zeven maanden later, nog steeds in een coma. Familie en vrienden van Elsa komen met regelmaat op bezoek maar zij komen nu voor de zware beslissing te staan om of de behandeling voort te zetten of om Elsa rustig in te laten slapen.
Het is tijdens deze periode dat Thibault per ongeluk haar kamer in loopt. Hij wil de confrontatie met zijn broer nog niet aangaan omdat deze in een dronken bui twee tienermeisjes geschept heeft en zelf gewond in het ziekenhuis ligt. Om deze reden dwaalt Thibault door de gang en komt bij toeval in de kamer van Elsa terecht.
Hij is direct gefascineerd door het meisje wat doodstil in het bed ligt, hij kan al zijn gevoelens aan haar kwijt maar een reactie blijft uit.
Echter heeft niemand in de gaten dat Elsa alles kan horen wat er gezegd wordt en zij volgt dus alles wat er in de kamer gebeurt. Elsa begint gevoelens te krijgen voor Thibault en gaat het gevecht om te ontwaken aan.

“Ik ben er” is een echt liefdesverhaal maar door het onderwerp coma weet het je ook echt te raken. Het boek is niet moeilijk of zwaar en is daardoor goed leesbaar. Ik geef het boek een 7,5.