Toen ik de achterflap las wist ik al dat dit een boek voor mij zou zijn. Het boek krijgt zoveel lof, dus ik had ook meteen hoge verwachtingen. En ze zijn allemaal uitgekomen!
Het verhaal gaat over een jongen van 18 jaar oud: Thomas Freemont. Het is 1967 en hij is fan van The Beatles. Maar dan ziet hij een foto van de band, die volgens hem niet klopt. Er is iets mis met Paul Mccartney! Hij is er heilig van overtuigd dat Paul dood is. En hij is vervangen door een look-a-like. Hij ontdekt steeds meer aanwijzingen: in liedjes, foto’s en zelfs op de albumhoezen. Hij besluit dat de wereld het moet weten: ze worden voor de gek gehouden! Zodra hij dit naar buiten brengt, staat zijn leven op zijn kop. Ze sluiten hem op voor een andere reden. Maar hij weet zeker dat het komt omdat hij bewijzen heeft dat Paul dood is.
32 jaar later wacht de moeder van Thomas nog steeds op zijn thuiskomst. Ze kan niet met het feit leven, dat ze haar zoon nooit meer zal zien. Maar dan komt ze een stapel documenten tegen, die haar mand voor haar geheim gehouden heeft. De laatste 32 jaar waren een grote leugen! Van af dat moment wil ze haar zoon weer in haar armen sluiten.
Als Beatles fan is dit zo gaaf om te lezen! Je wilt in eerste instantie, Thomas niet geloven. Maar het begint wel te kriebelen, je wilt weten of het nu waar is of niet. In het begin dacht ik: die man spoort niet. Maar naar mate de spanning en het mysterie opbouwt, ga je steeds meer twijfelen. Je wilt het liefste zelf op onderzoek uit en weten of het waar is. Dit is echt heel knap gedaan. Ik zal nooit meer hetzelfde kijken naar een van mijn idolen: Paul McCartney. Het komt als Beatles fan zeker dichtbij, maar als gewone lezer is het ook een aanrader. Ik noem het een mysterieuze Roman. Het is niet echt in een hokje te stoppen!
De stukjes uit songteksten tussendoor, passen ook heel goed bij het verhaal. De teksten krijgen sowieso al een dubbele betekenis als je dit boek gaat lezen. Je gaat na het lezen van dit boek, anders naar hun liedjes luisteren!
Ik kreeg zelfs kippenvel zo nu en dan. Er komt namelijk iemand in voor, die de auteur als mens weet neer te zetten. De meesten van ons zien deze man als een Monster. De auteur laat hem van zijn menselijke kant zien. Dat is heel bijzonder. Hij is ook ooit een mens geweest. Duim omhoog om van een monster een mens te maken! Dat kom je niet vaak tegen!
De auteur verweeft het heden en het verleden zo goed met elkaar, dat je niet kunt stoppen met lezen. Het heeft een sterk plot en is ook nog eens super spannend. Je gaat door allerlei emoties heen. Verdriet, Angst, Liefde, Vertrouwen en nog zoveel meer! Dit maakt het tot een echte pageturner en je leest het in een ruk uit. Wegleggen is geen optie (soms moet het wel, je moet immers ook eten en drinken en slapen, maar dat deed je omdat het moest).
De cover ga je ook helemaal begrijpen als je het boek gaat lezen. De blauwe kever is duidelijk na het lezen en de foto’s en krantenknipsels ook. De titel is een beetje mysterieus, maar je weet al vrij snel wat de betekenis is/ kan zijn.
Ik vind dit het boek van de zomer en zal hier nog veel over praten, of niet over uitgepraat raken. 5 dik verdiende sterren!*****