Dit is het eerste boek van een young-adult- serie, waar ik hoge verwachtingen van had. En die verwachting is uitgekomen! Ik heb van het begin tot het eind van dit boek genoten!

Layla is geen normaal meisje. Ze woont bij de Wachters. Als vanaf dat ze klein is heeft ze een goede band met Zayne. Wachters kunnen veranderen in een wezen met vleugels. Ze lijken een beetje op de stenen beelden, die je weleens hoog op een gebouw ziet staan. Ze beschermen de mensen tegen demonen en jagen deze dus ook op en maken een einde aan hun bestaan.
Layla is half Wachter en half Demon. Ze weet weinig van haar ouders af. Zeg maar niks! Abbot is als een vader voor haar en hij is ook Wachter.
Ze heeft gevoelens voor Zayne, maar als ze dan tijdens een van haar werkzaamheden gered wordt door Roth, slaat haar hart op hol. Hij is een Demon, maar ze kan hem niet uit haar hoofd zetten.
Layla wordt achterna gezeten door wezens uit de hel. Er komen zombies en hellehonden, die haar naar de hel willen slepen. Maar ook zijn er tal van andere nogal enge wezens die haar aan haar haren mee willen slepen. Kan ze Roth wel vertrouwen? Of haar Wachters-familie? Zijn er nog wel mensen die de waarheid vertellen? Als ze er niet snel achterkomt wat ze nu moet doen, dan dreigt de Apocalyps vroeger te komen, dan men ooit kon voorspellen.

Het is een boek over een meisje van een jaar of 17 die net de liefde begint te ontdekken. Ze heeft twee jongens in haar leven, waar ze meer voor voelt dan voor een normale vriend.
De titel is luid en duidelijk. Witheet van Woede, en waarschijnlijk ook een beetje lust. Ze gaat heen en weer tussen deze gevoelens. Er zit dus aardig wat romantiek en liefde in, maar het is vrij onschuldig en het hoort bij het verhaal. Ik denk dat geen een meisje Roth zou kunnen weerstaan. Ik heb er weer een nieuwe bookcrush bij in ieder geval, lol! Ik hou van zijn grote mond en zijn zelfvertrouwen. En de beschermdrang van Roth & Zayne, welke vrouw kan daar nu niet van genieten?

De cover is me ook helemaal duidelijk. De vleugelsâ€¦..het meisje voorop met het IJsblond haar zoals ze een aantal keer zeggen in het boek. Bijvoorbeeld als Layla in de spiegel kijkt. Als je niet weet hoe ijsblond eruit ziet, dan weet je dat nu dus wel. Ik zie Layla ook echt zo voor me!

Het is geschreven in heerlijke vlotte taal, vrij grote regelafstand. Maar dat vind ik persoonlijk altijd heel fijn lezen. De hoofdstukken beginnen met een mooie krullende tekening bovenaan de bladzijde. Doet me een beetje denken aan de Iron Fey boeken van Julie Kagawa. Ik vind dat ook erg mooi;-).

En de mensen die mij een beetje kennen, die weten dat ik vaak enorm fan kan worden van een dier in een boek. Ik hou niet zo van slangen. Maar Bambi ( een zeer onschuldige naam, voor een ijzingwekkend dier) is er een die ik ook wel zou willen hebben. Als je zeker weet, dat een slang aan jou kant staat, ( en zeker deze slang dan) kan niets je meer echt bang maken. Want als Bambi in de buurt is ben je veilig! Ik wist niet dat ik liefde kon opbrengen voor een slang. Maar het is echt gelukt!

Ik kijk echt uit naar het volgende boek. Deze komt in Mei 2016 al uit in het Nederlands en gaat Steenkoud heten. En deze cover is ook weer erg mooi.
Het boek krijgt van mij 5*****.