Na het lezen van de achterflap was ik gelijk nieuwsgierig naar het verhaal de meermin en de courtisane.
Tijdens het lezen ging het verhaal wel een hele andere kant op dan mijn verwachtingen waren, je gaat toch altijd op een bepaalde manier een boek in.

Het verhaal begint in September 1785 in Londen waar meneer Hancock woont samen met zijn meid en nichtje Sukie.
Als op een dag de kapitein van zijn schip bij hem langs komt met de mededeling dat hij het schip heeft verkocht en daar iets beters voor terug heeft gekocht veranderd op slag het leven van Meneer Hancock.Hij heeft een echte dode zeemeermin, maar ééntje die hij natuurlijk kan tentoonstellen, want wie wil er nu geen echte zeemeermin zien.
Zo komt hij ook in aanraking met Angelica Neal een bekende courtisane.

Het verhaal wordt aan de ene kant vanuit meneer Hancock vertelt en je leert wat over het leven van een koopman in die tijd.
Aan de andere kant gaat het verhaal over Angelica Neal, en hoe het leven als courtisane is, maar ook hoe het was om in die tijd te leven als vrouw in Londen, wat we allemaal mis kon gaan zodat je in het wereldje van het oudste beroep ter wereld terecht kwam.

Deze historische roman van Imogen Hermes Gowar, is prachtig geschreven, ze gebruikt een mooi taalgebruik, maar ook passend bij die tijd.
Als je eenmaal in het verhaal zit is het gewoon echt genieten.
Ook heeft ze een beeldende stijl, waardoor je de huizen, jurken maar vooral de zeemeermin zie je goed voor je tijdens het lezen.

Dit debuut van Imogen Hermes Gowar smaakt zeker naar meer, en ga er vooral blanco in, Geniet!