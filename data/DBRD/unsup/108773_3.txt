Puck, 5 jaar, verhuist met haar moeder van een achterstandswijk in Rotterdam naar een villawijk in Zwijndrecht. Ze heeft voor het geld gekozen en trekt in bij een man die haar vader had kunnen zijn. Ze trouwen al snel, maar het gedrag van de moeder blijft dat van een marginale persoon, type ma Flodder in de villa wijk.
De moeder van Puck is echt een vreselijk oppervlakkig mens, ze denkt alleen aan geld uitgeven, shoppen, op de bank liggen, tv kijken en drinken. Haar dochter interesseert haar niet. Ze ziet dan ook niet dat haar nieuwe geldschieter, of man zich vanaf de eerste dag aan haar dochter vergrijpt.
In het begin heeft Puck geen idee wat de man allemaal doet, maar naargelang ze ouder wordt, begrijpt ze dat er iets niet helemaal goed zit, ze voelt ook dat er iets niet klopt. Ze kan echter nergens haar verhaal kwijt. Puck is in het huishouden nog de meest volwassene.
Nadat het eindelijk uitkomt, bemoeit de familie van haar moeder zich met de zaak. Ze plunderen de villa en gaan voor het geld. Terwijl Puck met haar gevoelens blijft zitten. Totale verwaarlozing van haar gevoelens.
Soms grappig maar eigenlijk gewoon diep triest.