Iedereen kent wel het verhaal van Peter Pan en Wendy… Dit verhaal is eigenlijk een soort Peter Pan 2.0. Het speelt zich af halverwege hat jaar 2300 . Ingenieur en pilot Eavan is een afstammeling van Wendy, die ruim drie eeuwen gelden werd meegenomen door een vliegende jongen naar Neverland, een land waar je nooit volwassen wordt. Eavan heeft een dagboek gevonden van Wendy en ze is er van overtuigd dat dit allemaal echt gebeurt is. Ze denkt dat Wendy is meegenomen baar een andere planeet. Nu ze met haar collega en vriend Chris op missie is in de ruimte, hoopt ze meer over Wendy te weten te komen. Chris vind het allemaal onzin, het is een verzinsel. Als ze neerstorten op een onbekende planeet , vind Eavan al snel een aanwijzing… Maar is ze wel voorbereid op wat er gaat komen?
Je leert Eavan en Chris redelijk goed kennen. Je kan je goed in heb verplaatsen. Eavan is er heilig van overtuigd dat de verhalen van Peter Pan echt zijn, ze laat zich niet snel uit het veld slaan bij tegenstand en is zeker niet bang uitgevallen. Chris is juist voorzichtiger en bedachtzamer , hij probeert alles te relativeren. Hij is gek op Eavan en wil haar beschermen tegen het onbekende.
Caelian is het andere belangrijk personage in het boek. Ik vind hem geweldig, zonder te veel te vertellen , kom je er al snel achter hoe dat komt. Er komen nog meer personages in voor, goede en slechte. Dresh is een van de slechteriken. Wat een engerd …
Het boek leest vlot, er zit actie, spanning ,humor en romantiek in. Op sommige momenten heb ik zelfs een traantje gelaten . Je maakt het allemaal echt mee, het is erg levendig en helder beschreven. Je bent zelf op die planeet. Je denkt dat je weet wat er gaat gebeuren omdat je het verhaal van Peter Pan in je achterhoofd hebt, maar dat is toch wel anders. Je herkent wel dingen uit het verhaal van Peter Pan. Je wil weten of Eavan gelijk heeft en hoe Chris het allemaal oppakt. De opbouw naar het plot is spannend, ik zag het echt niet aankomen.
De schrijfster heeft haar voorliefde voor Disney in dit boek verwerkt en dit vermengt met een portie science fiction, waardoor je een heel bijzonder verhaal krijgt. Voor mij als Wendy natuurlijk extra bijzonder.