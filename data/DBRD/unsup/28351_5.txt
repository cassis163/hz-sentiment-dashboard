Een vertederend en grappig verhaal. Een prentenboek waar ik blij van wordt, echt heel leuk. Op de achterkant van het boek staat :

” Egel ziet hoe Eend
haar eitjes uitbroedt.
Hij vindt het prachtig,
hij wil ook een ei!

Alles kan,
als je er maar in gelooft.”

Een lief en ontroerend verhaaltje waarin Egel ook graag een ei wil wanneer hij Eend ziet broeden. Hij vindt een groen ei met stekels (kastanje) en zorgt daar net zo goed voor als Eend dat doet met haar eieren. Natuurlijk is het geen echt ei en dat maken zijn vriendjes hem ook wel duidelijk.

Maar dat is helemaal geen ei! Zelfs als je er alles voor doet, dan nog zal er niets uitkomen.’
ʻWel waar!’

Maar dan .....komt er toch wat uit het 'ei'. Geweldig zo leuk, ik zat aan het eind van het verhaal met een grote glimlach op mijn gezicht.

Een boek wat opvalt door de mooie, paginabrede illustraties, eenvoudig en sober van kleur maar ze zijn echt mooi om te zien. Er worden verschillende kleuren groen, grijs en bruin gebruikt, waardoor je toch wel een herfstgevoel krijgt maar dit boekje is ook goed in de lente te gebruiken. Het verhaal wordt neergezet in weinig tekst, meer heeft het ook niet nodig want de illustraties geven het verhaal duidelijk en prachtig weer en maken het verhaal compleet. De peuters kunnen dan ook al heel gauw door middel van de tekeningen vertellen waar het verhaal over gaat. Het verhaal spreekt de peuters wel aan, ze leven helemaal mee met Egel en kijken dan ook verdrietig wanneer Egel verdrietig is omdat hij denkt dat zijn ei stuk.

Een fijn boek om voor te lezen. Het verhaal is niet te lang waardoor de peuter de tekst rustig op zich in kan laten werken en ook gelijk de bijpassende tekeningen kan bekijken. Zo heb je alle tijd om in gesprek te gaan met je kind zonder dat het te lang duurt. Het boek is geschikt voor de oudere peuter/ kleuter.