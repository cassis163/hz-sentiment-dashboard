Rudy Deks thrillerserie rondom de Nijmeegse Vierdaagse worden niet alom gewaardeerd. Zo persen de recensenten van Vrij Nederlands Thrillergids er in hun meest vergevingsgezinde jaren twee sterren uit. En ja, op mijn eerste Dek is best wat aan te merken: de lelijke omslag, de na√Øeve hoofdpersonen, de magere plot. En misschien ook de traagheid, hoewel ik dit met het klimmen der jaren steeds meer een verdienste vind. Er zijn tekst- en opmaakfouten, maar niet meer dan bij andere uitgevers. En de dialogen zijn fijn, de actie is spannend en - het allerbelangrijkste - Rudy Dek heeft overduidelijk enorm veel plezier gehad tijdens het schrijven. Dat stemt ook de lezer vrolijk. Het verleidde mij tot het geven van een extra ster.