Het romandebuut van Klaas ten Holt is een boek wat je niet snel vergeet. Het is een absurd en surrealistisch verhaal over een componist die net verlaten is door zijn vriendin en zijn leven wil vormgeven in een allesverpletterende compositie. Onderweg naar een vroegere scharrel wordt hij overvallen door slecht weer en besluit te overnachten in Hotel Alfabet. Aldaar ontmoet hij bizarre mensen, die allemaal een beroep op hem doen en hem daarbij raken in zijn zwakheden. Helaas blijkt Adriaan niet in staat hiermee om te gaan en zichzelf te veranderen.
Grote themaâ€™s als tijd, hoogmoed en het onvermogen tot zelfkritiek komen aan de orde.
De manier van schrijven is gedurfd en doorspekt van veel wetenschappelijke feiten, waarbij het helaas overkomt alsof de schrijver wil laten zien wat hij allemaal weet. Jammer genoeg worden de personages niet goed uitgewerkt, waardoor de lezer zich moeilijk kan identificeren met de aanwezigen in het hotel. Dot resulteert in een roman die lastig te doorgronden is en die de lezer in verwarring achterlaat.