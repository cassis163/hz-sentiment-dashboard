Iets meer dan 10 jaar geleden kon Helena weglopen uit het moeras waar ze geboren werd. Samen met haar moeder kon ze ontsnappen uit de handen van haar vader, die Helena's moeder ontvoerde toen ze nog maar een tiener was. Helena's vader, Jacob, werd opgesloten in de gevangenis voor vele jaren. Maar nu blijkt hij ontsnapt te zijn en lijkt hij uit op wraakâ€¦

Als je van een rasechte thriller houdt, zal dit boek je waarschijnlijk teleurstellen. Ook ik bleef een beetje op mijn honger zitten. Het verhaal draaide in mijn ogen wat te veel rond hetzelfde: het moeras. Steeds werd er naar deze plaats terug gegrepen. Zelfs de ontsnapping van Jacob vond plaats op deze zelfde plaats en dat werkte bij mij na verloop van tijd wel beklemmend.

Het is wel fijn om de achtergrond te kennen van Helena en om te weten hoe het leven eraan toe ging in het moeras bij haar ouders. Het drukt je met je neus op de feiten van hoe primitief ze er leefden en hoe slecht Helena's vader eigenlijk wel was ten opzichte van zijn vrouw en kind. Maar het stoorde me om duur wel dat er bijna over niks anders werd gesproken dan over deze herinneringen.

De ontsnapping van Jacob had ook niet echt veel om het lijf en kwam wat ongeloofwaardig over. Het einde was dan wel nog een mooie afsluiter van dit boek, maar het betitelen als een thriller past niet bij dit verhaal. Ik bestempel het eerder als een roman met hier en daar een snuifje actie in verweven. Het boek bleef daarom ook langer liggen dan anders en ik had niet meteen de neiging om het snel uit te lezen.