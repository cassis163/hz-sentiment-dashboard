Gorski, Vesna Goldsworthy

Nikola Kimovic, een Servische dienstweigeraar met een doctorsgraad in de Engelse letterkunde werkt in Londen in de allesbehalve winstgevende boekwinkel van Christopher Fynch. Het tij voor Fynch’s boekhandel lijkt te keren wanneer een buitengewoon kapitaalkrachtige Rus de boekhandel bezoekt en de opdracht geeft om voor hem een privé bibliotheek op te zetten met een excellente collectie boeken op het gebied van (Russische) kunst, reizen en literatuur. Geld speelt hierbij geen enkele rol, zolang er van elke exclusieve aankoop maar een kwitantie overlegd word. Met een niet eerder vertoond staaltje verzamelkunst hoopt de Rus indruk te maken op kunstkenner en -verzamelaar Natalia, een naar het westen verhuisde Russin. Zij is getrouwd met rijke Engelsman Summerscale, een enigszins dubieuze figuur uit de zakenwereld en misschien wel onderwereld.
Nikola maakt aan de hand van deze lucratieve opdracht kennis met een ongekende wereld van exorbitante rijkdom, jaloezie, overspel en geweld totdat dood erop volgt.
Vragen omtrent deze in meerdere opzichten rijke geschiedenis zijn er genoeg, maar voor de lezer die meekijkt door de ogen van Nikola, blijft het zoeken naar sluitende antwoorden.

‘Het ontbreken van een levensverhaal werd zijn verhaal’, blz. 91.

Gorski is een imponerend eerbetoon aan de elite in Londen, The Great Gatsby.
Het is tevens een eerbetoon aan de Russische - en overige wereldliteratuur.
Het verhaal van Gorski kent een prachtig taalgebruik en toont koele humor.
Ik vind het heerlijk om te lezen dat ‘de vaste klantenkring van Fynch zo Engels is tot aan hun ondergoed van Marks&Spencer toe’, blz.11

Het boek kent ook een sterk melancholische ondertoon, die onder meer tot uitdrukking komt als Nikola de lezer vertelt waarom hij de oude winkel mist.
Een melancholie die eveneens tot uitdrukking komt wanneer de buitenstaander Nikola achteraf tot het besef komt dat Gorski een verandering in hem teweeg gebracht heeft en dat hij begint te voelen, dat hij herinnerd wil worden door hen beiden: Gorski en Natalia.
Dit besef achteraf roept vragen op en het is voor de lezer alleszins de moeite waard om met het ontrafelen van (de) Roman Gorski tot antwoorden te komen.

Ik heb genoten, vijf sterren voor Gorski van Vesna Goldsworthy.