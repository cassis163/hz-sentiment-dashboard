Een e-book met scheetgeluidjes? Is dat echt mogelijk?
Zeker! Voor leesclub in de boekenkast kreeg ik de kans om hem uit te proberen en hij was het dan ook zeker de moeite waard! Heel hartelijk bedankt hiervoor!
Zelf mijn kleine meid van 2 lag in een deuk bij het horen van de geluiden!

Meneer en mevrouw Slons vertelt het verhaal van twee vieze mensen die zich aan elkaar ergeren omdat hij de hele dag door vieze, stinkende scheetjes laat en zij tijdens het eten alleen maar kan smakken. Lukt het ze om een oplossing voor elkaars probleem te vinden?

Het boekje is goed te lezen. Elke bladzijde is voorzien van een toepasselijke cartoon getekend door Willem Bentvelzen en een bijpassend geluid.
Mijn zoon (10) kon hem ook goed zelf lezen. Maar steeds op de play-knop drukken is natuurlijk veel leuker!
In het begin moesten we hier samen erg om lachen, later werd het toch wel voorspelbaar en ging de aandacht meer uit naar zoveel mogelijk geluid maken i.p.v. lezen. Het boekje moest dan ook niet dikker zijn.

Het idee is erg leuk. We hebben lol gehad en dat is het belangrijkste. Een grappig boekje voor tussendoor.
Robbert zijn beoordeling is dan ook 5 sterren! Hij vond het super!
Zelf vind ik 5 sterren literair gezien veels te veel, maar we hebben echt lol gehad dus wat dat betreft is hij geslaagd!