Het verhaal speelt zich af in de buitenwijken van Londen in 2013. De personages zijn Rachel, Megan, Anna en hun (ex-)echtgenoten en kennissen.
Elke dag pendelt Rachel met de trein naar Londen. Elke dag ziet zij de achterkant van een huizenrij en fantaseert over de bewoners. En dan wordt de fantasie werkelijkheid. Zij wordt betrokken in een kluwen van geheimen, ontvoering en moord.
Het verhaal wordt verteld door de drie hoofdpersonages. De lezer leert hun karakter en achtergrond kennen en wordt zo langzaamaan begeleid naar een geloofwaardige ontknoping.
Spannend en zeer herkenbaar voor degenen onder ons die dagelijks de trein nemen...
5 sterren.