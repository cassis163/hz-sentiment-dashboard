David Sheff de vader van Nic, is gescheiden en heeft de zorg over Nic. Vader is hertrouwd en er zijn twee kinderen geboren. Nic een intelligente vrolijke jongen die op de lagere school prima cijfers haalt en veel vrienden heeft. Het gezin onderneemt gezamenlijk veel uitstapjes en vader en Nic ondernemen samen ook allerlei activiteiten. Als Nic naar het middelbaar onderwijs gaat gaat, gaat het mis, hij is 's avonds veel weg en komt laat thuis, slaapt veel en is humeurig. Vader ontdekt dat hij jointjes rookt en blowt en waarschuwt hem, zonder resultaat. Vader heeft in zijn studententijd ook geblowd en meerdere soorten drugs gebruikt, nadat hij naar een andere universiteit is gegaan is hij gestopt met drugs..

Het verhaal is het verhaal van de pogingen die de vader onderneemt om zijn zoon te laten stoppen met de drugs, hij zet alles in maar Nic gaat zelfs over op de gevaarlijkste drug Crystal meth. David, die journalist is, gaat op zoek naar informatie over drugs, hoe zijn zoon te helpen, doet onderzoek naar verslavingsklinieken, waar Nic een aantal keren naar toe gestuurd wordt of uiteindelijk zelf de keuze maakt zodra hij meerderjarig is en vader hem niet meer kan dwingen. Het wordt een afschuwelijke strijd om Nic van de drugs af te helpen en regelmatig is hij clean en begint hij na verloop van tijd weer.

Vader David is de hoofdpersoon en tegelijkertijd de verteller samen met hem ga je als lezer op zoek naar de beste aanpak en ontdek je dat er geen éénduidige aanpak is. Elke kliniek heeft zijn eigen aanpak, de meningen over afkickperiodes zijn verschillend. Bijzonder is, dat de ouders, alle ouders van verslaafde kinderen, zich schuldig voelen. “Wat hebben wij verkeerd gedaan. Te veel liefde, te weinig liefde, is de scheiding de oorzaak enz. enz” En vader is maar bezig zijn zoon te redden, steeds weer staat hij klaar voor zijn zoon en als hij verdwenen is dan wacht hij op contact, hij heeft slaaptekort omdat hij blijft piekeren. Hij bezoekt deskundigen, bezoekt Al Anon om met lotgenoten te praten en steun te zoeken. Hij wordt bestolen door Nic en zelfs de spaarpot van de andere kinderen wordt leeggeroofd.

Heel langzaam komt hij tot de conclusie dat hij zijn zoon niet kan redden maar het dan ook nog in praktijk brengen is een hele opgave. Daarbij heeft hij twee jongere kinderen die hun aandacht vragen en ook verdrietig zijn dat ze Nic, die altijd met ze speelde en ze boeken voorlas, niet meer zien. De ouders willen de kinderen niet teveel vertellen maar die krijgen veel mee van de angst van de ouders en ik vind het bewonderenswaardig hoe de ouders hun andere kinderen aandacht blijven geven.

De combinatie van het verhaal van de vader en de zoon en de zoektocht van vader om zijn zoon zo goed mogelijk te helpen is prachtig beschreven en de combinatie tussen de emotionele rollercoaster waarin de ouders zich bevinden en de informatieve theorie over drugs en de gevolgen daarvan is in balans.