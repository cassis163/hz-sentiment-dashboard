Met 'Oscar' heeft Jan Siebelink een aardig tussendoortje afgeleverd. Een boekje dat makkelijk wegleest, bij vlagen aardig is maar geen grote indruk achterlaat.
Thema's uit het boek zijn drieërlei: vriendschap, liefde/verlangen en oorlog. Oorlog vooral als decor van de overige 2 thema's. Het boek speelt deels voor, deels in en deels kort na de 2e wereldoorlog. Een bijzondere opdracht voor 2 jonge soldaten brengt hen naar Duinkerken. Deze reis en de herbeleving van deze reis vormen de setting van dit boek. Daarbinnen speelt de vriendschap tussen de beide soldaten een belangrijke rol. Een vriendschap die zwaar op de proef wordt gesteld door de liefde die beide mannen voelen voor Esmee. De manier waarop Oscar deze liefde voelt en vertaalt en de waanideeën die hij daarbij ontwikkelt, worden aardig beschreven.