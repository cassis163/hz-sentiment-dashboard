Dit boek bestaat uit verschillende delen en elk deel is gekoppeld aan een andere persoon. Daar hou ik wel van, het geeft een bijzonder effect om gebeurtenissen of personages vanuit verschillend perspectief te bekijken. Tevens geeft het een bepaalde afwisseling, het wordt niet snel saai. ‘Bidden en vallen’ is dan ook alles behalve saai. De personages die in de verschillende delen ten tonele worden gevoerd zijn zo verschillend! En het boek breng je ook in vlotte vaart naar de meest uiteenlopende locaties: ranzige homo-bosjes, de plaatselijke rechtbank, een sober retraite-oord in Limburg, een luxe business-hotel in Hong Kong. Het verhaal van Tom op het eind begreep ik niet altijd en vond ik warrig. Maar dat heeft de (lees)pret zeker niet mogen drukken!