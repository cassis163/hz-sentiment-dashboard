Flirten met de Playboy van Natasha Madison is het tweede boek in de Flirten met serie. Het boek is vertaald door Olga Hoekstra.

Flirten met de Playboy begint op dezelfde plek als Flirten met de baas, dit is niet raar want dat is wanneer Noah en Kaleigh elkaar hebben leren kennen. De eerste paar hoofdstukken zijn een beetje hetzelfde als bij boek 1, maar dit is niet vervelend want je maakt het nu mee vanuit een ander pov.

We kennen Noah, de beste vriend van Austin, en Kaleigh, de zus van Lauren, natuurlijk uit het eerste boek en Kaleigh een beetje beter als Noah.

Noah is een echt playboy, een rijke vent die krijgt wat of wie hij wil wanneer hij dat wil. Hij is vrij grof en hij houdt ervan om over zijn veroveringen te praten, tot in de detail. Tot hij Kaleigh ontmoet, maar zij wil niets met hem te maken hebben.

Kaleigh heeft de regel om nooit twee keer met dezelfde man naar bed te gaan, daardoor is de kans kleiner dat je hart gebroken word. Maar Noah is anders, voor hem wil ze haar regels breken.

En weer heb ik genoten. Ook dit verhaal is romantisch, sexy en vol humor. Soms wil een tweede boek in een serie wel eens iets minder zijn als de eerste maar dat is in dit geval echt niet aan de hand. Ik heb net zoveel genoten van Kaleigh en Noah, als van Lauren en Austin.

Ik kan niet wachten om Luca's verhaal te lezen!!