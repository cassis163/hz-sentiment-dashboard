'De Pier' is een spannende onderhoudende thriller met korte hoofdstukken waardoor het snel uitleest. Het is geschreven vanuit twee hoofdpersonen, waarbij Frankie voor het heden staat en Sophie voor het verleden. Het betreft dus veel flashbacks waar je in het begin wat aan moet wennen.
Maar wie van de twee vertelt de waarheid? Is er Ã¼berhaupt iemand te vertrouwen in dit verhaal? De schrijfster weet met simpele taal toch een complex verhaal op te bouwen en de sfeer goed op te roepen van een sober Engelse kustplaatsje. Het gaat over geheimen, leugens, haat, liefde en jaloezie. De personages blijven echter wel op enige afstand, echte emotie zit er niet in, waardoor sympathie voor een bepaald persoon niet echt naar boven komt.
De doorgewinterde lezer ziet het einde misschien enigszins aankomen maar het is een verrassende plotwending. Het zal niet iedereen charmeren want je hebt een grote fantasie nodig om het te geloven maar omdat het boek zo geschreven is dat je het bijna niet weg wilt leggen is dat bij deze vergeven.
Dit kan zomaar eens een hit worden.