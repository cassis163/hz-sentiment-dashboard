De avond is ongemak is, wat mij betreft, een beetje een ongemakkelijk boek. Marie Lucas Rijneveld wordt hier en daar vergeleken met Jan Wolkers. Wat thematiek betreft is dat niet vreemd: religie, dood, natuur en seks. Maar waar de romans van Wolkers vaak zeer levenslustig zijn en de religieuze opvattingen van de ouders aanleiding zijn voor verzet van het hoofdpersonage, is er in dit boek vooral sprake van terreur door vooral de moeder van de hoofdpersoon. Van verzet kan ook nauwelijks sprake zijn, het meisje is daarvoor nog veel te jong en afhankelijk van haar ouders, die een vorm van kindermishandeling toepassen die helaas nog maar al te vaak voorkomt. Wat dat betreft is dit een boek waar je je tijdens het lezen/luisteren kwaad kunt maken over het ego√Øsme en zelfmedelijden van de ouders, waar de kinderen van hebben te lijden.
Het luisterboek geeft een extra laag aan het verhaal: het konijn van 'Jas', de hoofdpersoon, is vernoemd naar de mevrouw van het Sinterklaasjournaal, Dieuwertje Blok en Dieuwertje Blok leest het verhaal voor. En dat doet ze zeer verdienstelijk.