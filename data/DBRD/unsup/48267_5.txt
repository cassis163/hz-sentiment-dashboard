Als liefhebber van historische romans is Het huis waar jij van hield vanTatiana de Rosnay voor mij een fantastische leeservaring waarin met oude woorden het Parijs van weleer herleeft. Voddenrapers, Lantaarnopstekers doen hun werk. De dames dragen een "crinoline" en hebben een "reticule" om hun kostbaarheden in te bewaren.
Wat wordt het leven van Rose Bazelet in de tweede helft van de Negentiende eeuw stijlvol omschreven door Tatiana de Rosnay.
Welk groot geheim bewaart Rose waardoor ze zich verschanst in het ouderlijk huis van haar overleden man Armand. Waarom moet het huis beschermd worden?
Het is de tijd in Parijs aan de vooravond van de Wereldtentoonstelling waarin de kleine steegjes en huisjes moeten plaats maken voor grote boulevards. Ook het huis van Rose zal niet ontkomen aan de sloophamers, terwijl ze wacht, schrijft ze haar memoires.

Na het lezen van de eerste roman "Haar naam was Sarah" heeft Tatiana de Rosnay met "Het huis waar jij van hield" mij opnieuw ontroerd.
Het huis waar jij van hield is een aangrijpend verslag over een vrouw die door de teloorgang van haar huis geconfronteerd wordt met haar verleden, haar grote liefde en haar onmetelijke verlies.
Het is een prachtig boek.