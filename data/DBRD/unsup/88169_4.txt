Met best hoge verwachtingen had ik al maandenlang Oorsprong op mijn leeslijst staan. De talloze codes die gekraakt moesten worden in De Da Vinci Code en de vele symbolen en verwijzingen naar geschiedenis zorgden voor een meeslepend verhaal. Dat mis ik nu in Oorsprong, ondanks dat het best een lekker boek is om weg te lezen.

De combinatie van geloof en wetenschap zorgen wel voor een boeiend verhaal, al had de wetenschapskant wat minder technisch van aard mogen zijn van mij. Het verhaal speelt zich voor een groot deel af in Barcelona (groot fan van die stad!), ik had verwacht dat er meer achtergrondinformatie en geschiedenis van de stad en Gaudi gebruikt zou worden in het verhaal, dat heb ik wel gemist.