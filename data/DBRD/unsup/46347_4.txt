De verbintenis van tegenpolen is een roman waarin het leven op Saint Thomas centraal staat. Zo leren we Rachel kennen: de moeder van impressionist Camille Pissaro, en zijn vader Frederique Pissaro.

Het boek is opgesplitst in drie delen, die samen één verhaal vormen: het begint met het relaas van Rachel, die een liefdeloze verbintenis moet aangaan om de schulden van haar vader te betalen, het tweede deel wordt beschreven vanuit het oogpunt van Frederique Pissaro, die vanuit Frankrijk komt en een affaire met Rachel begint, iets wat niet door de Joodse gemeenschap op het eiland wordt geaccepteerd.
Het afsluitende deel wordt beschreven door Camillie Pissaro, een gevoelig en kwetsbaar jongetje, die later zal uitgroeien tot één van de grootste schilders van het impressionisme.

Ik had aanvankelijk moeite om in het verhaal te komen, de romanfiguur Rachel vond ik niet boeiend: een harde vrouw met een scherpe tong, die vrij verbitterd en egoïstisch in het leven staat.

De prachtige beschrijving en de symboliek waar Hoffman bekent om staat, maken dat gelukkig weer goed. Het tweede en derde deel lezen vlot, waarbij opvalt dat bij de geboorte van Camille de roman bijna poëtisch wordt. De omgeving, emoties, het weer, de kleuren en geuren van het eiland worden uitvoerig beschreven, gelijk een echt schilderij van Pissaro!
Deze uitvoerigheid is zeker niet ieders smaak, maar ik vond 't het mooiste stuk van het boek.

De roman geeft een goed beeld van de tijd, wat er van men verwacht werd, en wat de consequenties waren als deze regels en wetten overtreden werden.
De roman is op historische feiten gebaseerd. Ik ben groot fan van Pissaro's werk, en door het lezen van deze roman, kwam zijn werk, zijn jeugd en zijn leven nog meer tot leven. Naast het boek heb ik mij opnieuw verdiept in het werk en leven van Camille Pissaro.

Jammer genoeg is zijn werk bij het grote publiek wat minder bekend, het werk van één van zijn leerlingen echter des te meer (- Pissaro was Van Gogh's leermeester).

Het werk van Camille Pissaro ( en zijn nakomelingen) is in alle gerenommeerde kunstgalerijen ter wereld te bewonderen.

Bijzonder boeiend om te lezen hoe het allemaal begon, op het eiland Saint-Thomas. Deels geromantiseerd, leert Alice Hoffrman ons dat je vastberaden moet zijn in wie je bent, wat je wilt, je niet moet laten verleiden door chaos of omleidingen. De mens moet vertrouwen hebben in wat op hun pad komt. Gelukkig heeft Camille niet naar zijn moeder geluisterd, en zijn hart gevolgd.

Een werkelijk prachtige, poëtische roman. Gewoon lezen!