De uitnodiging is met recht een van de indrukwekkendste boeken die ik heb gelezen en is een boek dat mij door een moeilijke periode heen geholpen heeft. De woede en het verdriet van een vader die zijn dochter verliest aan een moordenaar. Haar niet kan begraven en er niet mee verder kan. Hij loopt vast in zijn verdriet.
Dan krijgt hij een geheimzinnig briefje in de bus en hij denkt dat het de moordenaar van zijn dochter is die hem wil beetnemen. Hij gaat naar de hut waar het jurkje en het bloed van zijn dochter is gevonden en hij treft daar een bijzonder drietal aan die hem een weekend lang meenemen op een reis vol vergeving, verdriet, geluk en blijdschap. En dat alles is zo mooi verwoord! Ik had tijdens het lezen de hele tijd kippenvel. De woorden die geschreven staan dringen diep tot je door mits je je ervoor openstelt en zijn goed toe te passen in elke situatie in je eigen leven. Het stemt je tot nadenken over hoe jij in het leven staat en hoe je met de mensen om je heen om wilt gaan. En als belangrijkste, welke rol speelt God in jouw leven?? Ik moest na het zien van de film gewoon het boek lezen en ik ben blij dat ik het gedaan heb want het boek gaat veel dieper op alles in dan ooit in de film mogelijk zou zijn geweest.