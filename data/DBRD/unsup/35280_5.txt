Dit prentenboek over zindelijkheid en potjestraining zit boordevol dieren. Konijn moet naar de “weecee” en zijn vriendjes moeten ook allemaal. Ze gaan met zijn allen op weg: muisjes, poesjes, eekhoorn, egel, hondje, kangaroe en ook de bijzondere Dodo, monster en een dinosaurus! Een bont gezelschap.

Naast al die verschillende dieren die je kindje leert kennen, gebruikt de auteur allerlei verschillende benamingen voor de “weecee”; po, potje, plee… Zo leert je kleine ook meteen al die verschillende termen.

Het verhaaltje is op rijm en zeer speels vormgegeven. De illustraties zijn superschattig, vrolijk en grappig en er is van alles op te zien.
Kortom: dit prentenboek is een genot om voor te lezen en te bekijken! Een laagdrempelige steun voor je kindje op weg naar zindelijkheid!