Wat een heerlijke thriller. Het is het derde deel in de VT-reeks van Melissa Skaye en met ieder deel wordt het beter. Vond ik het eerste deel, Virtuele Tango, al een heel fijne pageturner, het plot was me wat te snel duidelijk. Ook VT2, Verboden Tranen, had ik iets te vlot door, maar het duurde dit keer aanzienlijk langer dan bij het eerste boek en bovendien was ook dit weer een fijne pageturner, die moeilijk weg te leggen is. VT3, Verleden Tijd, is een prachtig complex plot met een hoop lagen en psychologie. Interessante personages worden geintroduceerd en de bekende personage ontwikkelen zich steeds verder. Heel mooi opgebouwd. Echt een aanrader, dit boek. En dan het open einde...nog een jaar wachten tot het vervolg. Duurt lang!