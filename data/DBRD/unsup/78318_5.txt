Furyborn is het eerste deel in de Empirium-serie van Claire Legrand.
Ik kreeg een Advanced Readers Copy in mijn Fairyloot box, maar het boek bleef maar liggen totdat er een Hebban leesclub met dit boek startte. Ik deed mee en heb geen seconde spijt gehad, Wat een heerlijk boek was dit.

Twee koninginnen, the Queen of Blood en de Sun Queen. Een zal duisternis zaaien, de andere zal het land redden.

Het boek volgt twee sterke, kick-ass vrouwen, Rielle en Eliana, die eeuwen van elkaar de macht hebben om hun wereld te redden of te vernietigen.

‘We all have darkness inside us, Rielle,’ he said, his voice rough. ‘That is what makes us human.’

Het verhaal speelt in een wereld met magie. Veel mensen kunnen in haar tijd één element controleren, maar Rielle beheerst ze allemaal. Hierdoor wordt ze aangewezen als een koningin van de profetie. Maar is ze de Queen of Blood of de Sun Queen? Door middel van verschillende levensgevaarlijke proeven moet ze bewijzen goed te zijn voor het land en dus de zonnekoningin te zijn.

‘To be sought after instead of hidden away, to protect her country instead of living in fear that she was capable of nothing but hurting people, to be loved instead of hated… Tears stung her eyes. I will be loved.’

Een millenium later leeft, op een ander continent de huurmoordenaar Eliana. De verhalen over Reille, magische krachten en engelen worden gezien als legenden.
Maar Eliana lijkt ook bovennatuurlijke krachten te bezitten. Als haar moeder ontvoerd wordt, gaat ze op weg om haar te vinden, maar wordt gaandeweg meegesleept in een groter en gevaarlijker avontuur dan ze had verwacht.

‘We are all of us dark creatures,’ Navi said, ‘but if we linger in those shadows, we’ll be lost. Instead we must seek the light when we can, and that’s just what you’re doing. I see it happening.’
‘You believe too easily,’ Eliana muttered.
‘And you don’t believe enough.’
‘Believe doesn’t keep you alive.’
‘But, given time, it can win wars.’

De hoofdstukken wisselen tussen Rielle en Eliana. Omdat ieder hoofdstuk met een cliffhanger eindigt krijg je af en toe zin om over dezelfde persoon verder te lezen. Maar, niet doen, alles is belangrijk en helpt je de wereld, de karakters en het plot te doorgronden. Een goed eerste deel in een trilogie, waarin de wereld en de karakters duidelijk worden neergezet.

Het boek zit voor mijn gevoel op de rand van Young Adult fantasy en gewone fantasy. De wereld in dit boek wordt goed en gedetailleerd uitgewerkt en de karakter ontwikkeling speelt een grote rol door het boek, net als de religie, die heel belangrijk is in de wereld van Rielle en Eliana wordt mooi uitgewerkt.