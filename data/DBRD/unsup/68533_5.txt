Met Falco en de Gestolen Stympha's is Nienke Pool goed geslaagd om oude mythologie te combineren met Young Adult. Woordspelingen in het boek, zoals 'grimlachen' en 'Sneeuwhemelingen maken in de sneeuw' en hier en daar verwijzigingen naar de oude mythologie maken het boek nog specialer waardoor je echt met plezier leest.
Falco, de hoofdpersoon uit het boek, is goed neergezet. Hij is geen echte held, wat in de mythologie wel gebruikelijk is, maar door slim nadenken en de hulp van zijn vrienden lukt het hem toch om de vele uitdagingen te overkomen. Maar niet allemaal....
De Stympha's zijn zodanig uitgewerkt dat je er liever niet één (of meerdere) tegenkomt. Maar al lezend blijkt dat deze vogels hele slimme personages zijn en alles doen voor hun baasjes, zoals je zelf wel zult ontdekken als je dit boek leest.
Een zeer goed eerste Young Adult boek van Nienke Pool. Zou er nog een vervolg komen?