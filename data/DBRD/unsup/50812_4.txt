Ik ben altijd blij met een nieuw boek van Jennifer Armentrout! Haar boeken lezen zo fijn dat je ze zo uit hebt.
Zo ook dit boek.
Het gaan over Roxy, die werkt in Mona's, de bar van Jax uit het vorige boek. Dat werk vindt ze stiekem veel leuker dan haar lessen aan de universiteit. Ze is verliefd op Reece, maar die ontloopt ze omdat ze bang is. Ze heeft veel meegemaakt in haar verleden wat haar nu nog achtervolgt. En om een spannend verhaal compleet te maken heeft ze ook nog een stalker.

Ik vond het jammer dat Roxy en Reece elkaar bijna direct al vonden, dat om elkaar heen gedraai vind ik altijd wel leuk om te lezen. Maar ze heeft hem ook wel nodig als de stalker zich aankondigt. Het was jammer dat je direct door had wie de stalker was, dat neemt toch de spanning weg. Maar de uiteindelijke confrontatie was wel spannend, en ook niet hoe je het zou verwachten!
Maar dit boek was precies wat je van Jennifer Armentrout mag verwachten: een makkelijk te lezen boek met een tikkeltje seks en een tikkeltje spanning die je in 1 ruk uitleest.

Oja, een klein puntje. Dit boek is oranje, de andere boeken zwart, dat staat toch net ietsje minder in de boekenkast...