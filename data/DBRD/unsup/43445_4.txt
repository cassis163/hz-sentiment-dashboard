David Baldacci behoort tot de wereldtop van thrillerschrijvers. Met inmiddels meer dan 100 miljoen boeken verkocht en in 45 talen vertaald is er geen beter bewijs voor zijn unieke kwaliteiten.
Met Getuige als stand alone is in Nederland zijn 24e boek uitgegeven.

Will Robie is een huurmoordenaar die in opdracht van de Amerikaanse regering vuile klusjes opknapt die de FBI of het leger niet voor elkaar krijgen. Er geldt maar een norm, als Robie jouw naam doorkrijgt voor de liquidatie, is er geen redden meer aan. Het lukt hem altijd en overal!
Tot hij de opdracht krijgt een jonge vrouw te vermoorden. Hij staat boven haar bed met de revolver, wil schieten maar weet dat dit niet goed is. en schiet niet. Hij vlucht en pakt de bus waarin de 14-jarige Julie redt van een aanslag. Julies biologische ouders blijken vermoord te zijn en Robie besluit dat hij Julie zal helpen de moordenaars op te sporen..

Will Robie lijkt in Getuige wel iets op de held van Lee Child, Jack Reacher. Altijd strijdend voor het goede en als het enigszins kan, in zijn eentje. David Baldacci heeft met Robie een karakter neergezet die de meeste lezers nog wel terug willen zien. Er is nog zoveel over hem te vertellen en zijn verdere toekomst ligt nog zo open, daar moet meer mee te doen zijn. En als Getuige al zon topverhaal is dan kan het niet anders dat een tweede avontuur met Will Robie in de hoofdrol, nog overtreffender zal zijn. Hoop maar dat Baldacci deze recensie zal lezen..


Eindoordeel: 4 sterren
Spanning: 4 sterren
Plot: 4 sterren
Leesplezier: 5 sterren
Schrijfstijl: 5 sterren
Originaliteit: 4 sterren
Psychologie: 4 sterren