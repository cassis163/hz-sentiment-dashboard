In “wat een beestenbende” volgens we Pien. Op een dag besluit ze overal “nee” op te zeggen en ze vindt dat ook nog eens hartstikke leuk. Nu kan Pien lekker doen wat ze zelf wil. Ojee.. tot haar huis verandert in een echte jungle, met bomen en apen, beren en nog veel meer dieren. En…. Al die dieren doen lekker precies wat ze allemaal zelf willen. Wat een beestenbende!

Pien is een ontzettend eigenwijs en een beetje een ondeugend meisje. Daarnaast trekt ze zich nergens wat van aan. Op alles wat haar gevraagd wordt zegt ze volmondig NEE! Op een avond gaat ze slapen en opeens schrikt ze wakker van het gesnurkt van een HELE grote leeuw in haar kamer. Vanaf dat moment is alles een compleet zooitje. Wat doen die dieren in haar huis en waarom doen ze alles wat ze zelf willen? Pien snapt er niks van en eigenlijk is het ook helemaal niet leuk dat al die dieren er zo’n beestenbende van maken. Het is de echt de omgedraaide wereld in dit verhaal, echt zo ontzettend tof bedacht. Op deze manier zien kinderen in dat zulk gedrag dus eigenlijk helemaal niet prettig is. Dit prentenboek is ideaal voor kinderen die in de ik-zeg-nee-fase zitten. Het prikkelt de fantasie op een hele leuke manier en kinderen zien ook in dat sommige dingen eigenlijk helemaal niet zo leuk zijn als ze zelf in eerste instantie dachten.

De tekst in “wat een beestenbende” is heel vlot, duidelijk en luchtig geschreven, het boek is dan ook echt zo uit. Zowel kinderen als volwassenen zullen dit een geweldig verhaal vinden. Het heeft een mooie boodschap, het is vol fantasie, het is grappig en de illustraties zijn prachtig en versterken daarnaast ook nog eens de tekst. Kinderen kunnen zich daardoor goed inleven. Er zitten verschillende emoties verweven in dit verhaal, precies in de juiste hoeveelheid. De illustraties zijn in mooie pastel/lichte kleuren getekend, wat mooie uitkomt bij dit best drukke verhaal, zo hou je toch nog een beetje het overzicht.

Mijn zoontje was meteen verkocht na de eerste keer lezen van dit verhaal. Ondertussen heb ik het al zo vaak aan hem voorgelezen, elke avond zoekt hij het weer uit! In het begin kunnen kinderen lekker meedoen met het “nee” zeggen, omdat er allemaal vragen aan Pien gesteld worden, waarop ze dus (je raad het al), NEE zegt. En vanaf het moment dat de dieren verschijnen is het natuurlijk hilarisch, want ja, een beer met pumps en lippenstift is natuurlijk ook gewoon enorm grappig. Dit boek is gewoon een prachtig compleet plaatje, aanrader dus!