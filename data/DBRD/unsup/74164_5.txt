2018: 'Don't forget to breathe.' Een belangrijke zin in het boek, maar tegelijk is het een goede waarschuwing voor jezelf als lezer. Wees niet bang om opgeslokt te worden in dit verhaal. Het is een emotionele rit, maar het het eindpunt is prachtig. De karakters zijn zo realistisch neergezet, dat het nauwelijks moeite kost om je in ze in te leven. Een krachtig en emotioneel verhaal is wat Lovesick biedt, zonder onnodig langdradig te worden. Eén van de beste NA's dat ik tot nu toe gelezen heb.
--------------------
2017: Dit was echt een heel bijzonder boek om te lezen. Stiekem toch enigszins aangetrokken tot de cover, ondanks dat de meeste verhalen met zulke covers mijn interesse niet kunnen behouden. De cover is in een bepaald opzicht zo ontzettend misplaatst, maar aan de andere kant toch ook weer niet helemaal. Daar was al emotie één: niet weten wat je met een cover moet, haha.

De overige emoties kwamen los tijdens het lezen van het verhaal. Ik ben verbaasd geweest en lichtjes gechoqueerd, ik heb gelachen, ik werd overspoeld door liefde en verdriet. En er zijn zelfs wat traantjes gevallen.
TL Smith zet echt een krachtig verhaal neer zonder onnodige woorden of overtollige pagina's. Werkelijk genoten en een absolute aanrader voor liefhebbers van Colleen Hoover! 4,5*