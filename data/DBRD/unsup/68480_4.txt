In De fout volgen we zowel Logan als Grace en als lezer is dit prettig, aangezien je Grace vanuit de ogen van Logan lastig kan pijlen. Grace is een eerstejaars student psychologie en is erg afhankelijk van haar beste vriendin Ramona. Elle Kennedy heeft een eenvoudige manier van schrijven waardoor je jezelf makkelijk kan verplaatsen in het personage. Zo krijg je bijvoorbeeld een hekel aan Ramona, omdat je voelt dat ze niet het beste voor heeft met haar ‘beste’ vriendin. Het is dan ook een verademing als Grace besluit het roer om te gooien en haar eigen ding te doen. Het is vermakelijk om te lezen hoe de nuchtere Grace de stoere ijshockeyspeler Logan verlegen weet te maken. Net als Grace ben je als lezer ook niet helemaal overtuigd over de bedoelingen van “player” Logan. Het is daarom ontzettend leuk om te zien hoe hij alles uit de kast haalt om haar te veroveren. Naast alle opbloeiende romantiek leer je personages ook persoonlijk kennen. Dit doet Elle Kennedy perfect. Ze weet de nieuwsgierigheid van de lezer zo te prikkelen dat je steeds verder blijft lezen. Zo ben je onder andere benieuwd waarom Logan zijn grote droom niet najaagt om voor de Bruins te gaan spelen.

Voordat ik het wist was De fout alweer uit. Je zwijmelt meteen weg bij deze heerlijke romance. De fout leest makkelijk weg, heeft boeiende personages en telt naar mijn inziens tè weinig bladzijdes. Er komt namelijk veel te gauw een einde aan het boek, máár gelukkig is er goed nieuws, want er komt nog een op zichzelf staand vervolg. Ik kan niet wachten om het volgende deel te lezen. Deze serie is absoluut een guilty pleasure!