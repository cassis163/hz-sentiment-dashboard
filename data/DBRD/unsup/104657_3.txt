De proloog is aangrijpend, pas vele pagina's later wordt duidelijk waarover het gaat.
Aan het begin van het boek vond ik een stukje lastig te begrijpen, hierin werd verwezen naar het vorige deel, die ik niet had gelezen. Ik heb het een aantal keer moeten lezen, voordat ik verder kon. Het verhaal en de plot hebben mij verrast. Het boek heeft een zeer prettige schrijfstijl en is door het lettertype en de korte hoofdstukken lekker te lezen. Ook aan het einde van elk hoofdstuk kwam een cliffhanger, die maakte dat je gewoon wilde blijven lezen.

Ik vond het een zeer boeiend verhaal en had moeite om het boek weg te leggen.

Spanning: 7
Niet in de zin van op het puntje van je stoel zitten, maar wel dat je verder wil lezen. Dit laatste valt voor mij dan ook meer onder leesplezier.

Plot: 8
Verschillende verhaallijnen komen op het allerlaatst bij elkaar.

leesplezier: 9
het leest heerlijk vlot weg. Ik had moeite om het boek weg te leggen.

schrijfstijl: 9
De schrijfstijl van Christine Bols is prettig en helder.

Originaliteit: 7
Soms is de oplossing gewoon onder handbereik ...

psychologie: 6
De hoofdpersonen zijn meer doeners dan denkers.

Kortom, Christine Bols heeft er een fan bij!