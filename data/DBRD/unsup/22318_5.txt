Jezelf gezond verwennen, dat lijkt het motto van het eerste kookboek van Rens Kroes. Ja, we kennen haar natuurlijk allemaal als het zusje van. Maar, zo blijkt zeker nadat je dit boek hebt gezien, is zij zoveel meer.

Haar boek is opgedeeld is diverse onderdelen, van ontbijt, lunch, diner, tot snacks en dips. Voor ieder wat wils. De recepten zijn voorzien van een heldere uitleg en veelal met mooie foto's. Het water loopt je al in de mond.
Buiten het feit dat het boek vol staat met recepten, heeft Rens ons ook verrast met een aantal pagina's welke besteed zijn aan diverse groenten. Rens legt hierin uit wat de effecten zijn van bijvoorbeeld champignons. Je steekt zowaar ook nog wat op tijdens het genieten.

De recepten zijn, ook voor de mindere koks onder ons, prima te doen. Soms maakt Rens gebruik van andere benamingen. Ik heb zojuist de Good Noodles gemaakt uit het boek en moest daarbij geelwortel toevoegen. De supermarkt hier kent dat niet maar na enig speurwerk bleek Kurkuma exact hetzelfde.

Alle ingrediÃ«nten waren hier gemakkelijk te krijgen bij een grotere supermarkt.
Alleen de kaft nodigt al uit om het boek te gaan bekijken! En eenmaal binnen, is ook binnen. Alleen jammer dat niet alle gerechten voorzien zijn van een foto.

Rens groeide op in Friesland en studeert voor voedingsdeskundige. Al vroeg in haar leven leerde zij alles voor voeding, haar moeder was namelijk ook voedingsdeskundige, en haar oma stond in het dorp bekend als de kruidenvrouw.

Powerfoods is het eerste kookboek van Rens Kroes. Het tweede deel is inmiddels ook te verkrijgen.