Om te beginnen staat er 4* bij mijn reactie, maar denk er gerust 4,5* bij.

Het is moeilijk uniek te zijn als het om recherchewerk gaat omdat er is al zo ontzettend veel is geschreven, maar ik vond de gevonden schedels en het verhaal daarachter apart. Plus de lijn die ernaast loopt (Londen). Alles komt zo mooi samen. Denkende aan deel 1 en 2 weet ik: hier is goed over nagedacht.
De schrijfstijl van Isa is prettig, de hoofdstukken niet te lang, er wordt niets te snel weggeven, al had ik al lezende een vermoeden over een van de daders. Dat doet niets af aan het leesplezier.

Vond ik in deel 1 Kyra iets te bijdehand (net als Maud dat vond) die lichte irritatie is volledig verdwenen. Ik geloof Kyra, ik ga van haar houden. Ze staat ergens voor, ze geeft niet op en laat haar hart spreken. Ook Maud staat meer open voor de hulp van Kyra. Mooi om te lezen.
Isa weet in de huid te kruipen van haar karakters. Zeker als het om de dader gaat. Daarin schuwt ze niets en durft te schrijven. Ik hou daar van!

Als lezer wil je na het lezen van dit deel 3 maar één ding: deel 4!