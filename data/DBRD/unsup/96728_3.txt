Kristof Desmet zet met Mus zijn tweede Young Adult neer. Het boek draait dan ook om de jonge Merel, die liever Mus genoemd wordt. Haar ouders zijn gescheiden en wanneer beiden ouders een nieuwe partner vinden, is ze daar niet mee opgezet. Vooral om het feit dat haar moeder iets heeft met de Kwal, een leerkracht die op school enorm gehaat wordt. Samen met haar broer wilt ze er iets aan doen, maar kan ze de relatie van haar moeder zomaar kapot maken?

Mus is een boek dat je in een razend tempo kan verslinden. De schrijfstijl is simpel en het verhaal is dan ook makkelijk te volgen. Toch is Mus wel een erg opvallend figuur in het verhaal. Niet vanwege het feit dat ze het hoofdpersonage is en dat het grootste deel van het boek zich ‘in haar dagboek’ afspeelt, maar wel omdat het personage is waarover je moet nadenken. In het begin vond ik haar vooral erg pessimistisch overkomen (uiteraard heeft het feit dat het een dagboek is daar ook iets mee te maken)

Het verhaal zelf is niet bijster origineel: een tiener die de nieuwe partner van hun gescheiden ouders niet fijn vinden en het geven van bijnamen aan leerkrachten. Ook de liefde die in het verhaal voorkomt komt een beetje uit het niets. Toch vond ik het niet té cliché. Het verhaal neemt je zo mee dat je het verhaal wel wilt verder zien en er komen ook zeker dingen in voor die je niet verwacht.

Het hele dagboek (eigenlijk is het geen dagboek maar haar verhaal dat ze in de zij-vorm vertelt, maar oké) vanuit Mus vond ik goed geschreven, maar het verhaal daarrond vond ik wat jammer. Dat had mogelijk wat meer uitgewerkt kunnen zijn – het boek was namelijk niet lang en het was zeker niet erg geweest als het boek nét iets langer was geweest.