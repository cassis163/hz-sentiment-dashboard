Het verhaal gaat over 4 vrouwen die het beu zijn om altijd aardig te zijn en het recht in eigen handen nemen. De foto's van de voorwerpen op de binnencover voor een achter lichten een tipje van de sluier. Verder ga ik niets van de plot verraden.

Het boek komt traag op gang en is in het begin in dagboekvorm geschreven. Dat vond ik persoonlijk niet prettig om te lezen. Het nam de vaart uit het boek. Je moet sowieso het nodige geduld hebben. Het is niet een thriller die je van bij de eerste pagina bij de keel grijpt, zeker niet.
Soms lijken het ook aparte verhalen te zijn.

Het boek heeft me nu ook niet echt over de streep getrokken om direct alles te gaan lezen van Siska Mulder. Dit was het eerste boek dat ik van haar gelezen heb en voorlopig blijft het daar ook bij.
Het geheel krijgt een 6 van mij.

Het einde vond ik wel erg goed gevonden, heel verrassend, maar een boek moet meer zijn dan alleen een goed einde. De opbouw ernaartoe, de actie, de vaart, het neerzetten van de personages, dat telt allemaal mee.