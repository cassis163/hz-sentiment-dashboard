Voor een Hebban buzz actie las ik Dochter van het Moeras van Karen Dionne.

Voor Karen Dionne is dit haar thriller debuut. Alhoewel het niet haar eerste boek is. Karen heeft zelf lange tijd in een moeras omgeving gewoond, en zichzelf aangeleerd hoe daar te leven. Daarnaast heeft ze zich ook bezig gehouden met online schrijvers organisaties, reviews en blogs.

In Dochter van het Moeras wordt je meegenomen in het heden en verleden van Helena. Helena haar moeder is jaren geleden ontvoerd, verkracht, mishandeld en jarenlang vastgehouden en onderdrukt door Jacob Holbrook. Tijdens deze ontvoering raakt ze zwanger en hieruit wordt Helena geboren.

Het begint heel kort in het heden van Helena, waar ze haar verleden compleet aan de kant gezet heeft. Zelfs haar man weet niet van haar geschiedenis. Maar dan ontsnapt haar vader. De enige die het moeras net zo goed kent als hij, is natuurlijk zijn dochter, Helena. Ze besluit dan ook om hem op te sporen.

Vooral de stukken over haar verleden zijn heel meeslepend. Het is alsof de schrijfster het zelf mee gemaakt heeft, zo goed is het geschreven. Er komt zelfs een punt dat je weinig waardering op kunt brengen voor Helena, door hoe haar karakter zich vormt.

Een echte thriller, zoals je dat gewend bent, is het voor mij niet. De spanning zit hem voor mij eigenlijk alleen in de laatste paar hoofdstukken, en dan nog niet echt bloedstollend. Toch vind ik het een goed geschreven boek. De schrijfster bouwt het wel zodanig op dat je wel een vorm van spanning voelt, en vooral ook dat je door wilt lezen. Plus dat er echt wel momenten zijn dat je echt even gespannen bent om wat er nu gaat gebeuren. Het is bijna als een roman geschreven, met toch een fantastische, spannende opbouw. Elk hoofdstuk zuigt je meer mee in het leven van Helena. Dit maakt het voor mij een fijn boek om te lezen.

Voor mij krijgt het om die reden toch 4 uit 5 sterren.