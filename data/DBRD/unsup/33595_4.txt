Wederom een spannend boek van dit schrijversduo Lars Kepler, mijn eerste was "Getuige". Halverwege zat ik op 5 sterren, na het hebben uitgelezen kom ik 'maar' tot 4 sterrren. Het tweede deel is minder spannend dan de eerste ~300 pagina's. Dat komt ongetwijfeld omdat er dan een politieke verwikkeling in het boek komt. Nu heb ik niets tegen politiek, integendeel, maar ik vind dat minder passend in een thriller. Wat gebeurt er (diegene die het nog willen lezen moeten hier stoppen), er wordt een jonge vrouw, Viola vermoord op een boot. Omdat Viola op het laatste moment met haar zus, Penelope en vriend Björn mee gaat op een boottochtje en op een fataal moment alleen op de boot is, wordt zij en niet haar zus vermoord. De moordenaar bemerkt zijn fout en gaat achter het paar aan. Ondertussen begint Joona Linna aan het oplossen van de moord op Viola. Het verhaal ontwikkelt zich lekker spannend tot over de helft. Daarna volgt na een goede speurtocht een voor mij zeer ongeloofwaardig begin van een ontknoping via een foto. Op de foto staat op de achtergrond een quartet klassieke muziek te spelen. Aan de hand van deze ene foto herleid een muziekkenner niet alleen de naam van het quartet (dat kan nog) maar aan de hand van de stand van de handen op de verschillende instrumenten de unieke greep die vertaald kan worden in de noten die ze spelen die in de combinatie van deze 4 instrumenten maar in één muziekstuk voorkomt. Bovendien blijkt dat dit muziekstuk door dat quartet maar één keer is uitgevoerd, waardoor plaats en datum van de foto achterhaald is. Vooral de datum is van cruciaal belang omdat dat een datum is nadat wapenleveranties door Zweden naar een Afrikaans land werd verboden. Zie hier de aanleiding voor de moordpoging op Penelope, die de foto onbewust in haar bezit had.
Er blijft na dit ongeloofwaardige stukje wel meer dan voldoende spanning over om het boek 4 sterren te geven, en ook om in de toekomst meer van dit Zweedse schrijversduo te willen lezen.