Zeven manieren om een kat te doden speelt zich af in een van de sloppenwijken van Buenos Aires. Het boek laat vooral het wel en wee, en dan heeft het wee de overhand, zien van het leven van de vrienden Chueco en Gringo.

Beiden houden zich bezig met, aanvankelijk, kleine criminaliteit. Gringo laat zich vooral overdonderen, en daardoor meeslepen, door Chueco, die vele malen harder is. Het begint bij de mishandeling van een hen bekende kroegbaas en vervolgens belanden ze in de keiharde drugswereld. Met alle gevolgen van dien.

Het boek is zeker aardig om te lezen, maar laat volgens mij lang niet alle kanten zien van het leven in een sloppenwijk. Ook gaat het niet diep genoeg in op het leed dat daar heerst. Maar misschien was dat de bedoeling ook helemaal niet.