De eerste kerkhoven en memorialen bevinden zich op 15 km van mijn deur. De Westhoek is mijn favoriet fietsterrein (letterlijk tussen de honderden kerkhoven). Uit eerste hand kan ik bevestigen dat de rurale beschrijvingen door Gaea Schoeters briljant zijn. De vermelde sites bestonden vroeger of zijn er nog steeds. De auteur moet zich echt ingewerkt hebben in WO1. Het verhaal is gelaagd en met meerdere wendingen. De plot is onvoorspelbaar. Alhoewel de hoofdpersoon een bijna niet te harden na√Øveling is blijft het verhaal geloofwaardig. Heel af en toe krijg je het gevoel dat een en ander wat bondiger mocht zijn. Dit mag de pret echter niet drukken. Qua taalbeheersing en sfeersetting is dit een bijna uniek debuut. Met de herdenking van 100 jaar Wereldoorlog I in het vooruitzicht mogen er nog verhalen van deze kwaliteit uitgegeven worden. Het is uitkijken naar het volgende boek van deze schrijfster.