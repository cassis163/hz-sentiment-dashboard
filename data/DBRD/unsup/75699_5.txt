Melanie woont in Nederland met haar oom, nadat haar ouders zijn overleden. Ze is een meisje waarmee je je wel kan identificeren als jongere. Ze is onhandig, wordt gepest door het populaire groepje en wil het liefst opgaan in haar omgeving, zodat ze niet teveel opvalt.

Dit veranderd allemaal is de knappe Tristan op school verschijnt. Ondanks alle pesterijen van het populaire groepje, bloeit er wat op tussen de twee.
Al snel in hun opbloeiende relatie blijkt dat Melanie's wereld niet is wat zij ervan denkt. Melanie, helemaal gek van Twilight, komt er al snel achter dat de wereld die in dit boek wordt omschreven echt is.
Tristan is een vampier en beschermt haar waar hij kan, maar waarom zitten er dan ook weerwolven achter Melanie aan? Wat willen ze van haar?
Lees het in deze mooi omschreven, magische young adult vampier roman.

Citaat uit Het antiserum - blz. 162:
Begin jaren tachtig keerde het geluk aan zijn zijde. Hij was ervan overtuigd dat hij de juiste formule had gevonden en wilde het uittesten op zichzelf.
Die avond zaten we weer op het bordes van zijn veranda. Hij had het brouwsel in een glazen fles naast hem op de grond staan. Het was bruin van kleur en er dreef gruis doorheen.

Het antiserum lijkt inderdaad een kopie van Twilight. Aangezien ik een enorme fan ben van Twilight, was dit boek voor mij een geschenk uit de hemel. Het boek leest heerlijk weg en je zit zo in één van de karakters, zodat ik het verhaal ook echt beleefd heb. Er zitten behoorlijk wat andere twists in het boek waardoor het een nieuw verhaal wordt met genoemde Twilight inspiratie.
Ik kan het boek aan iedereen aanraden. Zeker in het young adult genre en als je Twilight net als ik helemaal geweldig vindt.