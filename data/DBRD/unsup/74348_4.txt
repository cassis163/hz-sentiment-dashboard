‘Onder de paardendeken’ is een heerlijk boek om te lezen bij een gezellig haardvuur met een glas warme bisschopswijn bij de hand.
Het is een bloemlezing met veertien winterverhalen van Russische meesters. Naast de beroemde auteurs uit de 19e eeuw zoals Gorki, Poesjkin en Tsjechov zijn ook enkele 20e eeuwse schrijvers gebundeld. Konstantin Paustovski (1892 – 1968) schreef ‘Sneeuw' en de satiricus Michail Zosjtsjenko (1894 – 1958 ‘Mijn laatste Kerstmis’ .‘Kameraad Brak’ van Gaito Gazdanov (1903 – 1971) is dan eerder weer een novelle.
‘Onder de paardendeken’ is alleen al de moeite waard vanwege de intens trieste novelle ‘De jas’ van Gogol, waarin een kantoorklerk een jaar lang op zijn toch al zo bescheiden uitgaven moet bezuinigen om een nieuwe winterjas te kunnen kopen