De speurtocht naar de zeldzaamste vogelsoort ter wereld vormt de hoofdlijn in dit boek. Een heel bijzondere speurtocht, want van de Nechisarnachtzwaluw is slechts een vleugel gevonden in het Nationaal park Nechisar in EthiopiÃ«. Bestaat er nog een exemplaar van of is de soort uitgestorven? Vernon Head weet zijn passie voor de zoektocht naar de verschillende soorten zeldzame vogels heel mooi te verwoorden. Iedere bijzondere vondst wordt door hem bijgehouden op een lijst. Lifers noemt hij ze. Ieder detail wordt genoteerd. En ja, heel mooi verwoordt hij bijvoorbeeld hoe een kuiken uit de eenzaamheid van een ei komt. De samenwerking tussen de vogelaars, noodzakelijk om met een groep de echte wilde natuur in te gaan. Zo mooi beschreven, dat je meegetrokken wordt in de zoektocht. En dan de vraag of een soort zeldzaam of uitgestorven is. De uitleg die de auteur hierover geeft stemt tot nadenken. Vele namen van bijzondere vogels worden in dit boek genoemd, waarbij het een extra dimensie kan geven door even te zoeken naar een afbeelding van de vogel die genoemd wordt. De uitgebreide bibliografie geeft al aan dat hier een auteur aan het woord is die niet over een nacht ijs gaat en goede voorstudie heeft gedaan.
Nachtzwaluw is een mooie ontdekkingsreis beschreven door een passievolle vogelaar.
Nachtzwaluw krijgt van mij 5 sterren
Graag wil ik uitgeverij Atlas Contact bedanken dat ik dit manuscript mocht lezen.