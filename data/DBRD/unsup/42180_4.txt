Nadat ik Post Mortem niet had uitgelezen, omdat ik het drie keer niks vond, bleef het toch een beetje aan me knagen. Waarom vond ik Terrin's schrijven niks, terwijl hij veel enthousiaste kritieken kreeg? Dus toen Monte Carlo uitkwam, lekker dun, kreeg hij een tweede kans. En naar tevredenheid, want het bleek een fijn boekje. Een goed geschreven verhaal over een gewone man die iets ongewoons meemaakt en zich er vervolgens volledig in vastdraait.