Dossier 64 is het vierde deel uit de serie Q van de Deense schrijver Jussi Adler Olsen.
De plot van het boek handelt over een waargebeurde episode uit de Deense geschiedenis, het boek is goed en vlot geschreven zoals we dat van deze schrijver gewend zijn. Het is een spannend verhaal, waarbij de diverse verhaallijnen aan het einde mooi bij elkaar komen. De karakters van de hoofdpersonen zijn goed uitgewerkt en er is weer de humor en spanning tussen de politiemensen Carl Morck, Assad en Rose, een heel apart en aan elkaar gewaagd trio.
Een minpunt van dit boek is dat het verhaal, zeker in het begin, wat traag loopt waardoor het boek minder vlot leest als de eerdere boeken van de schrijver. Dat is de reden dat dit boek van mij 3 sterren krijgt, dit in tegenstelling tot de eerdere delen, die bij mij goed waren voor 4 en zelfs een keer ( De noodkreet in de fles) 5 sterren.
Ik hoop dat een volgend deel van deze schrijver weer het niveau zal hebben van zijn eerdere boeken.