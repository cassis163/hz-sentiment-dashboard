Het boek vertelt het verhaal van Hannah en Anna. Hanna vlucht in 1939 met haar ouders op het beruchte passagiersschip St. Louis naar Cuba. Anna kent haar vader alleen maar van een foto. Hij is één van de slachtoffers van de ramp met de Twin Towers. Anna is nieuwsgierig naar de geschiedenis van haar vader. Bij aanvang van het verhaal zijn beide meisjes twaalf jaar. Hannah's verhaal is rampzalig, dat van Anna is vol hoop. Als beiden elkaar leren kennen is door de ontmoeting ook Hannah's leven afgerond.
Berlijn in 1939, het passagiersschip St. Louis, de Cubaanse revolutie, het huidige Cuba en de ramp met de Twin Towers zijn slechts een decor. De geschiedenis wordt aangetipt. Het verhaal gaat om Hannah en Anna die met de gevolgen van deze grote gebeurtenissen moeten leven. Toch blijft het geheel wat oppervlakkig, misschien door de eenvoudige, soms wat kinderlijke schrijfstijl. Deze manier van schrijven maakt het boek daarentegen wel heel toegankelijk voor een groot publiek waardoor men van de vreselijke gebeurtenis met het passagiersschip kennis kan nemen.