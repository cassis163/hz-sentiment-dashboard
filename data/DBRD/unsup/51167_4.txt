De focus op de historische figuur Lev Nussimbaum is enigszins misleidend, want het werk gaat veelal over de grote geopolitieke omwentelingen rond o.a. de opkomst van het Russische bolsjewisme en het Duitse nationaalsocialisme. Niettemin is 'The Orientalist' (2005) proza√Øsch in hoe het de Tweede Wereldoorlog - en vooral de opmaat ernaartoe- beschrijft in de wereldwijde opkomst van elkaar bevechtende (contra-) revolutionaire groepen. Daarnaast legt de biograaf steeds parallellen tussen getuigenverslagen, dagboekfragmenten, brieven aan intimi en fictiepassages van Nussimbaum/Essad Bey zelf, en toetst die aan de historische feitelijkheid ervan. Wat bezag hij door zijn eigen nostalgische bril? Wanneer zag hij de aardverschuivingen in zijn tijd een stuk scherper dan de dromerige, sentimentele toon in zijn teksten soms doet vermoeden? Door deze gekozen opzet weet de biograaf overtuigend de claim te staven dat achter deze figuur waarschijnlijk de auteur Kurban Said schuilging, van het iconische werk 'Ali und Nino' (1937).