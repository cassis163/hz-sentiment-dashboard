Het was een heerlijke reis door de wereld van de pizza. Weet jij wat een pizzolo is? Ik weet dat nu wel.

Nooit in mijn leven heb ik een pizza gebakken, maar daar komt deze zomer nog verandering in. Mijn echtgenoot wil ook met het boek aan de slag om variaties op tafel te zetten. Het is een uitnodigend boek om mee aan de slag te gaan. Het kan met de tips in dit boek alle kanten uit gaan; van zoet tot pittig. Je kunt je afvragen of dat origineel Italiaans is, maar in de wereld waarin we nu leven willen we graag alles gebruiken wat mogelijk is, waar het ook vandaan komt, om een voor onszelf zo lekker mogelijk gerecht te maken. Dit boek heeft alle tools daarvoor.
Duidelijke recepten, een goede uitleg van de te gebruiken bak- benodigdheden en achterin een receptenindex. Wie houdt me nu nog tegen?