Camilla Lackberg heeft zich bij Leeuwentemmer opnieuw aan haar succesformule gehouden. Ze verweeft heden en verleden in één verhaal, wat in het verleden voor schitterende boeken zorgde. En ook nu is dit weer het geval!
Het boek start met de terugkeer van een meisje dat spoorloos verdwenen was, één van de vijf meisjes die de afgelopen periode van de aardbol verdwenen leken te zijn.
Daarnaast volgen we Erica die bezig is met een nieuw boek en hiervoor onderzoek doet naar een moordzaak waarbij een vrouw jaren geleden haar echtgenoot zou hebben vermoord.
Twee verhaallijnen, één in het heden en één in het verleden die op het eerste zicht niets met elkaar te maken hebben. Tot Erica Falck dieper gaat graven en ontdekt dat de twee zaken heel wat met elkaar gemeen hebben.
Leeuwentemmer zit heel knap in elkaar! Opnieuw een toppertje van Lackberg!