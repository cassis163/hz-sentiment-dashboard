De Amerikaanse Affinity Konar komt met een gruwelijk en tegelijkertijd prachtig verhaal over de Tweede Wereldoorlog.

Wanneer de Joodse tweeling Stacha en Perle in 1944 met hun moeder en opa, aankomen in Auschwitz wacht hun een ander lot dan de meeste kinderen. Ze worden gescheiden van hun moeder en komen onder de 'zorg' van de engel des doods. Mengele voert de vreselijkste experimenten uit op meerlingen, met als doel het ideale arische ras te kunnen creÃ«ren. Hierbij gaat hij geen enkele gruwelijke maatregel uit de weg.

Konar schetst een verhaal, waarbij ze zich heeft laten inspireren door de overlevenden. De hartverscheurende strijd tussen een tweeling, die er alles aan doet om hun onderlinge band vast te houden - maar eigenlijk geen kans van slagen hebben. Is het niet door de zware omstandigheden, dan is het wel door de vreselijke experimenten die Mengele dan weer bij de een, dan weer bi de ander uitvoerde.

Een verhaal dat je meeneemt in zijn pracht, ondanks al zijn gruwelijkheden. De bijzondere band tussen een tweeling wordt op een bijzondere, krachtige manier beschreven, waarbij Konar er in slaagt je mee te laten leven met alles wat de tweeling te wachten staan. Wanneer de tweeling, net als zoveel anderen wordt gescheiden, zijn ze vast besloten om te overleven. Om te vergeven, om wraak te nemen.

De grote vraag tijdens het verhaal is of en zo ja hoe ze weten te overleven onder erbarmelijke omstandigheden. Zal de kracht die ze hebben, de zorg voor elkaar en de bijzondere vriendschappen met andere meerlingen in Auschwitz voldoende zijn, om te overleven. Zullen ze samen uit deze gruwelijke tijd komen.

Een verhaal dat een absolute aanrader is voor liefhebbers van oorlogsverhalen. Op een originele manier wordt een verhaal neergezet, wat veel mensen kennen maar toch lang onbeschreven is gebleven. Een must read die je weet te raken, want je kan niet anders dan Stacha en Perle in je hart sluiten. Net als overigens de andere slachtoffers van Mengele.

Een leven zonder, maar toch met elkaar. Of is het juist andersom. Om dat te weten kan je niet anders dan dit prachtige boek lezen.