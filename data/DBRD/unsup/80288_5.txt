Jasper Polane -Heren van Twist

In boek 4 volg je een aantal verhaallijnen. Rune komt in een lastig parket terecht als hij en zijn partner een vreemd jaden beeld stelen. Er is iets mis met dat beeld, daar komt hij al heel snel achter. Een nogal creepy cultus wil het beeld terug. Hij besluit om samen te werken met anderen om dit kwaad te stoppen.

Een andere verhaallijn is er van mijn heldin: Edison. Haar dochtertje Runa, is haar lust en leven. Ze doet er allesvaan om de kleine meid veilig te houden. Maar ze is ook nog steeds een Wolvin en vecht tegen het kwaad. Het is best moeilijk te combineren! Ze komt voor moeilijke keuzes te staan. Wat zal ze dien?

Ook heel mooi vond ik de verhaallijn van Heike/Hend (rika). Bijzonder goed beeldend op papier gezet. Het is een meisje, die te snel groeit en hierdoor erg in de knoop zit. Echt goed beschreven. Ik ging steeds meer van haar houden.

Deze hele wereld zou zomaar een droomwereld kunnen zijn, maar wel een uit je nachtmerries. Het voelt zo nu en dan onwerkelijk aan, ook voor de personages, ze weten nooit hoe de wereld eruit gaat zien, als ze springen. Er zijn veel versies van Otrostaadt. Als lezer zie en voel je de wereld ook echt.

En die zeppelin is ook echt gaaf!! En wat Telepaten kunnen, is creepy en mooi tegelijk! Thema’s als moederliefde, vriendschap en vrouwen met ballen, zul je volop kunnen vinden in dit laatste deel.

Het is altijd heerlijk om weer deze wereld in te duiken. Je komt veel andere dimensies tegen en de onzichtbare maalstroom is ook magisch beeldend op papier gezet. Maar die schoonheid kan ook angstaanjagend worden. Dystopisch, Science fiction, fantasy, horror, dit boek heeft een beetje van ales. Dat maakt deze serie uniek en origineel.

Ejgenlijk wil ik niet dat het hierna stopt…… 4,5****