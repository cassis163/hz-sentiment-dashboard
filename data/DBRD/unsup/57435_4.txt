Opgevoed door ouders, waar je letterlijk en figuurlijk, geen hond aan toe zou vertrouwen, vind Jelka in Oscar haar maatje. Hun leven lijkt gelukkig en de geboorte van Cody maakt het compleet. Tot Cody dood gevonden wordt in zijn Maxi-Cosi.
Is het de misstap van Oscar, die aanleiding is tot de dood van Cody? De gebeurtenissen die elkaar snel opvolgen brengen Jelkaâ€™s jeugd naar boven. Een jeugd waarin ze altijd steun had aan Lisette, een vriendin die ze jaren niet gezien en nodig gehad heeft. Ze komt tot inzichten en krijgt steeds meer vragen. Vragen die haar geen oplossing bieden. Wie kan ze nog vertrouwen?
Een boek waar je doorheen vliegt. Een echt pageturner. Constant zet de schrijfster je op het verkeerde been. Als je denkt dat je het doorhebt, is het op de volgende bladzijde net weer even anders. Het is haast onmogelijk dit boek opzij te leggen; het moet uit. Een onverwacht eind dat je niet ziet aankomen. Voor mij had dat iets langer mogen duren. Een thrillerdebuut van de bovenste plank!