Schijndood was mijn allereerste kennismaking met Thomas Enger en wat voor een kennismaking! Mijn eerste buzzboek : meteen een schot in de roos.
Ik ben vol enthousiasme gestart met lezen, in het begin was het even volhouden toch. Al die Noorse namen van personen en plaatsen die op me afkwamen,het was een zware klus om te volgen "wie-wat-waar".
Na een behoorlijk trage start, kwam ik evenwel vlot in het verhaal. Thomas Enger heeft een meesterlijke pen en uitstekende zinsbouw, die zorgt voor een echte pageturner. Zijn korte hoofdstukken zijn een groot pluspunt, niet teveel franjes of nutteloze randinformatie. De plot, mag ik zeggen: grandioos?

De hoofdfiguur, Henning Juul, lijkt me zeer boeiend om op verder te bouwen in de volgende thrillers. Hij zal ongetwijfeld in de toekomst verder uitgediept worden, veronderstel ik.
Tijdens het lezen ben ik enkele keren op het verkeerde been gezet, daar hou ik wel van.
Dat Thomas Enger een nieuw toptalent is, daar twijfel ik al lang niet meer aan.
Nu wordt het langzaam aftellen tot de volgende vertaling van zijn tweede boek.

Ik reserveer alvast mijn 5 sterren waardering voor zijn volgende boek! Laat maar komen!

Mijn speciale dank aan Crimezone en uitgeverij Q.