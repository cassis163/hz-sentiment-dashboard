Wat een heerlijk onderhoudende roman. Aanvankelijk is het even puzzelen wie precies wie is en hoe de onderlinge verhoudingen zijn. Maar dan gaat het verhaal als een steeds sneller draaiende mallemolen van start om tot een climax te komen tijdens het feest in het kader van het baby Munro mysterie. En tot slot kabbelt het verhaal rustig uit als de rivier die langs Scribbly Gum Island stroomt.
Prettige schrijfstijl, grappig en serieus tegelijk, met treffende observaties en aansprekende personages. Het verhaal is mooi opgebouwd: er worden soms hints gegeven en het maakt je nieuwsgierig naar de achtergrond van het mysterie. Dat wordt echter pas aan het eind prijsgegeven. Onderliggend thema: kinderen vs kinderloosheid. Liane Moriarty is absoluut een aanwinst voor het feelgood genre.