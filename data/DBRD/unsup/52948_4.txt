Ooit wel eens wat van deze schrijver gelezen, het ging over een Brits meisje dat verzeild raakt in de maffia, als iemand die titel weet hou ik me aanbevolen (het boek staat niet meer bij me in de kast), daarna nog wel eens begonnen in een boek van hem maar eigenlijk steeds snel weggelegd, het pakte me niet, te veel korte opeenvolgende decors. Uit de recensies van vorige lezers had ik zoiets van 'Ja dit boek kan me wel boeien'. Dat deed het ook wel, toch wel weer het begin waar moeilijk doorheen te komen is. Op een gegeven moment ontspint zich het verhaal en dat boeit, het is spannend, veel actie maar wat ik toch wel het beste vind: goede karakter analyses, 4 sterren en dat is persoonlijk omdat mijn 5 sterren echt voor mijn absolute top is en dat zijn over het algemeen Scandinavische thrillers. Kwestie van smaak, maar deze van Seymour mag er zeker zijn!