Op een feest wordt Cara zonder reden aangevallen. Een bijtend zuur vreet haar gezicht weg en ze blijft voor het leven verminkt.
Het verwerkingsproces is zwaar, vooral als vermoedens rijzen dat Cara geen toevallig slachtoffer was.
Psychologe Kathleen begeleidt Cara bij de verwerking.
Terwijl haar aandacht naar Cara gaat, wordt Kathleen ingehaald door haar eigen verleden.

Het verhaal wordt in eerste instantie verteld vanuit Cara, haar moeder Daphne en haar psychologe Kathleen.

Cara vind ik de hoofdpersoon in het verhaal. Een beetje labiel meisje en te veel onder invloed van haar perfectionistische moeder Daphne.
De schrijfstijl van dit boek is prettig, het leest lekker vlot.
Na een sterk begin, kabbelt het boek verder een beetje voort en dan op het eind gebeurt er ineens heel veel tegelijk.
Ik had als laatste nog wel een onverwachte plotwending verwacht maar die bleef uit.
Het verhaal is wel geloofwaardig, alleen vond ik Cara een beetje te naief.

Al met al zeker een boeiend verhaal, ik heb mij niet verveeld tijdens het lezen.
Dit is echter geen bloedstollende, gruwelijke thriller, maar zoals al op de cover staat, een goede psychologische thriller met de nodige diepgang.