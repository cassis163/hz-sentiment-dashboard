Lauren Brooke, pseudoniem van Linda Anne Chapman (Liverpool, 15 januari 1969), is een Britse schrijfster van twee boekenseries bedoeld voor jonge kinderen die van paarden houden, Paardenranch Heartland en Chestnut Hill.
Brooke reist geregeld naar de Verenigde Staten, vooral naar Virginia. In haar jeugd woonde ze op een boerderij en groeide ze op met paarden. Zelf heeft ze ook een paard. Al jong wist Brooke dat ze wilde gaan schrijven. Haar man is psycholoog en dierenarts en Brooke verwerkt zijn ervaringen in haar verhalen. Emoties ten gevolge van verdriet, verlies en pijn komen aan bod in de boeken.
Waar gaat het boek over?
Heartland is een paardenboerderij in de heuvels van Virginia. Met veel liefde vangen Amy en haar familie bange en mishandelde paarden op, zodat ze kunnen genezen van hun littekens uit het verleden en hun vertrouwen in mensen weer terugkrijgen.
Door een misverstand wordt een nog niet uitbehandeld paard door de eigenaar te vroeg opgehaald. Deze fout kost Heartland de laatste betalende klanten. Met zijn alle moeten ze nu een oplossing bedenken om de paardenranch te redden. Dierenarts Scott Trewin helpt hen uiteindelijk aan een nieuwe klant, Lisa Stillman. Haar jonge merrie, Promise wordt agressief als iemand met een zadel of een hoofdstel in de buurt komt. Amy mag proberen om de merrie te behandelen. Doet Promise haar naam eer aan? Vormt zij een belofte voor de toekomst en krijgt Heartland een nieuwe kans??
Wat vond ik van dit boek?
Dit is een echt jeugdboek voor meisjes 10+, gericht op en over een paardenboerderij. Ik ben zelf bijna 40 jaar, waarom lees ik dit?
Nou ik ben in mijn hart nog echt een meisje van 10+, ik hou van paarden, vind het geweldige dieren, en hoe de hoofdpersonage in dit boek wordt geschreven, Amy. Daar herken ik mezelf zo goed in. Met zoveel passie staat zij voor deze prachtige dieren, voor haar leven, haar boerderij.
Ik vind dit zo n leuke jeugdserie, ik kan met recht zeggen dat dit een van mijn favoriete boekenseries is voor de jeugd. Al moet ik wel in alle eerlijkheid zeggen dat ik gek ben op echte kinder-en jeugd boeken. Deze boeken zijn nog zo heerlijk na√Øef, zo vrolijk, zo oprecht. Het laat je kind zijn in je mooiste kinderdromen. Wat dat aangaat kunnen veel volwassenen nog veel leren uit deze boeken.
Voor elke paardengek, wil ik deze boeken echt aanraden.
Geef 4.5*