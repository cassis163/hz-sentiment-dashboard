De martelaar is het nieuwste boek van Dirk Bracke. De martelaar is een vervolg op De bruid en biedt op een directe en open, maar relativeerbare manier een kijk op terrorisme, extremisme en (on)menselijkheid in de vorm van een jeugdboek. Dit boek is een meesterlijk verhaal, het zit goed in zijn slechtheid, indringend in de bijzonderheid van een paradox. Het neemt je mee naar een gespleten reis, van zij die zoekend naar glorie vertrekken naar oorlog, en zij die met de allerlaatste moed der wanhoop net die oorlog achter zich laten. Die tocht leidt gewis tot een snijvlak waar goed en slecht elkaar ontmoeten. Soms raken ze zoek in elkaar, zoals geliefden dat doen. Want in alle gruwel komt soms het hart boven, boven zoveel hards. Je kunt het beste eerst de bruid lezen, want het verhaal gaat verder in de martelaar. Dit boek is best pittig /hard, maar wel heel actueel.