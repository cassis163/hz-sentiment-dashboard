In Bostons Chinatown wordt de hand van een vrouw gevonden. Op het dak van een gebouw ligt haar lijk met een bijna afgehakt hoofd. Er worden twee zilvergrijze haren op haar lichaam aangetroffen. Tijdens het onderzoek ontdekken rechercheur Jane Rizzoli en patholoog-anatoom Maura Isles dat er nog meer brute moorden zijn gepleegd. Negentien jaar eerder vonden tijdens een schietincident in een restaurant in Chinatown vijf mensen de dood. Slechts één persoon overleefde die slachtpartij: een mysterieuze vrouw en een meester in de Chinese vechtkunst die een groot geheim met zich meedraagt. Nu is ze het doelwit van een onzichtbare vijand die meedogenloos toeslaat
Een fantastisch boek over Jane Rizzoli, haar team en Maura Isles.
Het boek speelt zich af in Chinatown in Boston.

Het team wordt ingeschakeld bij een onderzoek naar een vermoorde vrouw in Chinatown. Gedurende hun onderzoek duiken zij verder in de Chinese samenleving en een moord van 30 jaar geleden in Chinatown.

Het geeft een kijkje in de Chineese cultuur, waar wij als westerse mensen denk ik nog maar weinig van weten.
Met mysterieuze spanning neemt ze ons mee in een wel heel spannend verhaal, van het begin tot het einde. Dit is het tweede en zeker niet het laatste boek wat ik van deze schrijfster zal lezen. Een regelrechte aanrader. Wat een spanning en na het lezen van het boek was ik er stil van. Het boek moest even bezinken.
Mijn 1e boek in 2012 dat ik 5 sterren geef. Verdiend.