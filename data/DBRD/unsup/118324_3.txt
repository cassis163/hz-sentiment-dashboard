“Zeven soorten honger” van Renate Dorrestein is een luchtig geschreven boek welke vol staat van prachtige zinnen.
Nadine en haar man Derkek zijn de eigenaren van het prestigieuze William Banting Instituut. Een plek waar corpulente mannen, welke over voldoende vermogen beschikken, kunnen afvallen. Zij worden hier op een honger dieet gezet met als inzet een vol jaarsalaris.

Het boek beschrijft zeven dagen uit het leven van Nadine. In deze zeven dagen worden de persoonlijke en financiële problemen van Nadine en het instituut steeds groter. Nadine probeert op allerlei manieren om haar hoofd boven water te houden maar begint zich gaandeweg het verhaal steeds meer af te vragen of dit wel zin heeft. Langzaam lijkt zij de grip op haar voorheen zo perfecte leven te verliezen.

Een leuke roman vol ironie en sarcasme waarbij het ophouden van de schijn een duidelijk aanwezig thema is. Ik vond het een prettige eerste kennismaking met het werk van Renate Dorrestein.