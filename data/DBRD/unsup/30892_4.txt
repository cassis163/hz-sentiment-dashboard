Het derde deel in de serie rond Fabian Risk, maar chronologisch gezien de opvolger van het eerste boek. Hier zat ik al een tijdje op te wachten!

Ahnhem combineert de privéproblemen van Fabian Risk (huwelijkscrisis, opgroeiende kinderen) mooi met een nieuwe reeks moorden die het team voorgeschoteld krijgt. Snelle scènewissels en een parallelspoor met het onderzoek dat Dunja Hougaard in Denemarken (en Zweden) voert, zorgen voor een vlot lezende thriller.

De schrijver verwerkt op het einde van het boek nog enkele teasers, die veelbelovend klinken.