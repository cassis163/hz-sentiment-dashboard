Viveca Sten heeft een hele fijne schrijfstijl. Vanaf het begin zit je lekker in het verhaal.
Ze beschrijft de omgeving en personen heel gedetailleerd zonder dat het saai wordt.
Na de eerste aktie kabbelt het verhaal wel een beetje voort. Het gaat vooral om de eilandbewonders, vriendschap, familie intriges.hierdoor vind ik dit boek meer een mooie misdaadroman dan een spannende thriller. De cover geeft dit ook wel een beetje aan, een mooi eiland, kabbelend water, fluitende vogeltjes. Maar dit alles is niet storend. Viveca Sten schrijft op zon heerlijke manier dat je graag verder leest om te weten wie het nou gedaan heeft.
Gewoon een heerlijk boek om lekker bij te ontspannen. En zeker geschikt voor de lezers, die geen bloedstollende thriller willen, maar wel van een spannend boek houden.