Vier vriendinnen. Vijf brieven. Eén gevaarlijk geheim.
Meer had ik niet nodig om me in te schrijven voor de Hebban-buzz voor het nieuwste boek van Nicola Moriarty. In De vijfde brief vertelt ze het verhaal van vier vriendinnen – Joni, Deb, Trina en Eden – en hun geheimen.

Romans zijn in de meeste gevallen niet echt mijne dada. De vijfde brief is echter helemaal geen zoetsappige roman. Er zit een grote dosis spanning in. Genoeg om me het boek in één ruk uit te laten lezen. Dat heb ik dan ook gedaan en oh wat heb ik ervan genoten. Het is zo’n leuk boek om te lezen.
Dat de hoodstukken afwisselen tussen heden en verleden, gecombineerd met de aangename schrijfstijl van Nicola, maakten het een vlot te lezen verhaal. Ik vloog erdoor.

Naast de dosis spanning kwamen er ook heel wat hilarische stukjes in voor. En ook het aantal onverwachtte plottwisten deden me meer en meer en nog meer willen lezen. Helaas waren uiteindelijk de pagina’s op en moest ik het boek wel dichtslaan.

Voor mij was De vijfde brief alvast helemaal geslaagd.