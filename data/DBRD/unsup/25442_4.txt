Verhandeld is het waargebeurde verhaal van Sophie Hayes die door haar ‘beste vriend’ gedwongen wordt om in de prostitutie te werken.
Sophie heeft een moeilijke jeugd : het huwelijk van haar ouders staat op springen en ze vertrouwt niemand meer. Dan ontmoet ze Kas, die altijd voor haar klaarstaat, toch wil ze geen relatie met hem, Kas verdwijnt uit zicht maar blijft telefonisch contact houden met Sophie. Dan leert ze Erion kennen en met hem begint ze een relatie. Ze weet echter niet hoe ze liefde moet geven en ontvangen en de relatie loopt ten einde. Erion is illegaal in Engeland en wordt het land uitgezet. De enige manier on hem te helpen is door met hem te trouwen. Ze vraagt raad aan Kas die haar probeert te helpen. Sophie wil uiteindelijk toch met Erion trouwen, maar het lot beslist anders, ze komt in het ziekenhuis terecht. Daarna wil ze alles vergeten en Kas vraag haar om naar hem toe te komen in Italië. Ze gaat naar hem toe, maar al snel verandert Kas. Hij wordt koud, afstandelijk, gewelddadig. Hij dreigt haar familie te vermoorden als ze niet doet wat hij wil: ze moet aan de slag als hoer om zijn schulden te betalen. Maanden van angst, pijn en vernedering volgen, tot ze eindelijk de moed vindt om te vluchten…