Over het spoor van Eva Keuris is een goed geschreven verhaal over een moord op een jongetje. Er zijn 3 tieners voor veroordeeld, maar zij zijn altijd blijven volhouden onschuldig te zijn. Keuris neemt je als lezer mee in de wereld van één van hen. Ghostwriter Stella krijgt de opdracht het verhaal van Ingmar op te schrijven.
Maar in hoeverre zijn feiten en fictie uit elkaar te houden, in hoeverre spreken mensen de waarheid en in hoeverre kun je andere vertrouwen.
Het is een prettig en vlot leesbaar boek. Geen nagelbijtende spanning, maar erg realistisch geschreven. Het boek zou zomaar echt gebeurd kunnen zijn. Een aantal actuele gebeurtenissen zijn in het verhaal verweven en maken het wat mij betreft nog interessanter. De personages zijn goed uitgewerkt en alhoewel ik het einde iets te makkelijk vond geef ik dit boek een welverdiende 4 sterren!