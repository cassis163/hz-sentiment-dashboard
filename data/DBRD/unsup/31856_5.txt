Titel: De kaart van zout en sterren
Auteur: Jennifer Zeynab Joukhadar
Uitgeverij: ambo|anthos
Aantal bladzijdes: 600 bladzijdes

De cover trekt mij zeer aan omdat er een mooie sterrenhemel op de voorkant te zien is met mooie blauwe kleuren. Hierdoor zou ik het boek zeker oppakken als ik het in de boekwinkel zou zien liggen.
Jennifer Zeynab Joukhadar is een Syrisch-Amerikaanse schrijver. Ze is geboren in New York, en heeft een islamitische vader en een christelijke moeder. Haar korte verhalen verschenen onder andere in Kenyon Review en The Saturday Evening Post. "De kaart van zout en sterren' is haar debuut.
Jennifer Zeynab Joukhadar vertelt het hartverscheurende verhaal van een hedendaags Syrisch meisje en een middeleeuwse avonturier, en beide verhaallijnen zijn even sterk en meeslepend. Wanneer Nours vader overlijdt, besluit haar moeder met haar drie dochters terug te verhuizen van New York naar Syrië. Nour probeert de herinnering aan haar vader levend te houden door zijn verhalen over Rawiya te herhalen, een meisje in de twaalfde eeuw dat zich vermomt als jongen om bij een beroemde kaartenmaker in dienst te treden. Syrië blijkt veranderd en al snel bereikt het geweld Homs. De familie wordt gedwongen te vluchten, en ze nemen dezelfde route als Rawiya honderden jaren eerder. Die is niet geheel zonder gevaar en ze komen voor een keuze te staan die het gezin voorgoed uiteen kan laten vallen. 
De schrijfstijl van de auteur is begrijpelijk en goed te volgen waardoor het boek makkelijk te lezen valt. Het plot bouwt goed op naar het einde waardoor het spannend wordt en je in 1 keer wil blijven doorlezen om achter het einde te komen.
Ik vond het boek heel origineel geschreven omdat ik nog niet eerder een boek had gelezen over problemen die zich in de werkelijkheid afspelen onder vluchtelingen. Naast de problemen die zich in werkelijkheid afspelen zit er ook nog een nodige dosis fantasie in waardoor je door blijft lezen. Hierdoor heb ik erg genoten van het boek en ga ik het boek aan iedereen die ik ken aanraden om te lezen.