Als je houdt van een spannend heftig boek dan is dit echt een mustread voor jou! Spiegel gaat over de vier personages Naomi, Red, Rose en Leo die zich niet echt op hun gemak voelen op school. Wat hun met elkaar verbind is muziek en ze richten een band met elkaar op, die Mirror, Mirror heet.
Red is een personage waar ik als lezer super fan van ben geworden. Cara heeft haar karakter super mooi beschreven en wat ik vooral heel leuk vind is de natuurlijkheid van haar androgyne die van het papier spat. Red heet ook wel Amy en is eigenlijk een personage die niet weet wat ze wil met haar leven, maar door het verhaal heen leert ze zichzelf steeds beter kennen wat ik als lezer heel fijn vond. Het boek begint best heftig met de “zelfmoordpoging” van Naomi één van de bandleden van Mirror, Mirror.
Het boek is heel mysterieus waar ik wel van houd, ik ben dol op mysteries en dat de lezer zelf gaat uitzoeken wie de dader is, dat gebeurd in dit boek ook. Niets is voor de hand liggend, waardoor het voor de lezer extra moeilijk is om te bepalen wie je nou kan vertrouwen en wie de dader als het ware is. En als je dan iets vermoedt rondom één van de personages dan komen je vermoedens niet uit, dat vind ik ook heel leuk aan dit boek, de onvoorspelbaarheid, waardoor het meteen heel spannend wordt.
De voorkant van het boek is knalgeel met een ietwat aparte illusie, maar dit wilt nog helemaal niks zeggen over het boek zelf.
Wat ik leuk vind aan het boek is dat het verhaal een actueel onderwerp is, namelijk androgyne, zodat een hoop andere mensen zichzelf in dit onderwerp kunnen verdiepen. Cara heeft het boek samen met Coleman super goed geschreven, het boek leest lekker vlot weg. Als je eenmaal aan dit boek begint kan je het niet meer wegleggen.