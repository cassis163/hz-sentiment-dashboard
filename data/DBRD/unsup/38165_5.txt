Het verhaal blijft boeien, ook door de vele verrassende wendingen. Het slotgedeelte zag ik zeker niet aankomen: persoonlijk vind ik het verfrissend als een verhaal niet uitmondt in het meest voorspoedige einde. Ik vind het ook een zeer origineel onderwerp en het hele verhaal getuigt van een grote verbeeldingskracht. Bovendien zette de kwestie mij aan het denken over het goede en het kwade. Hoever kun je gaan om iemands daden te vergelden? De gedupeerde gaat in mijn ogen zeker niet vrijuit, ik was bij vlagen ook boos over zijn handelwijze. Ik kan mij zelfs ook nog inleven in de motieven van Guy en Goedele. Kortom, het is een boek met meerdere, interessante lagen.