Wat is de geschiedenis van Rusland toch heftig, Hester den Boer neemt je als eerste mee naar de stad Kolpasjevo, waar in 79 een groot massagraf werd gevonden, bizar om dan te lezen, dat de lijken in de rivier dreven, maar ook dat de KGB als "oplossing" de lijken verzwaarde zodat ze weer naar beneden zakten, bizar vooral dat het ook gewoon echt gebeurd is, maar ook dat mensen er nog steeds angstig zijn om er over te praten, verder neemt den Boer ons nog mee naar Solovjetski, Moskou, Kolyma, en vele andere plaatsen waar belangrijke gebeurtenissen waren.
Ze geeft ons een kijkje in de man Stalin, hoe hij aan de macht kwam, maar vooral ook bleef, de vele slachtoffers die hij maakte, ze laat ons ook zien dat er op meerdere manieren op Stalin wordt gekeken door het Russische volk.
.
Met aan het begin een grote landkaart wat fijn is, want zo kun je tijdens het lezen weer terugbladeren om te kijken waar het nu ongeveer lag in het immense Rusland.
Zo krijg je een beter idee of het uitzichtloze leven wat de mensen hadden die bijvoorbeeld verbannen werden naar Kolyma.
.
Ondanks dat het helemaal geen dik boek is, staat er wel echt heel veel informatie in over het Rusland van toen en nu, het geeft daarom een aardig inkijkje in het leven van de Russen.
Knap van Hester den Boer vind ik, dat ze beide kanten wel gewoon een stem geeft, ze gaat ook respectvol om met Russen die Stalin nog steeds als een man zien, die ze vooral veel heeft gebracht, iets wat wij hier in het westen moeilijk kunnen begrijpen.
Mooi om deze verhalen te lezen, over al deze verschillende mensen, die een ding gemeen hebben.

Ook is het taalgebruik prettig, het is heel toegankelijk geschreven, zodat eigenlijk iedereen het zou moeten lezen, vooral omdat het zoveel informatie geeft over de geschiedenis van Rusland, veel ook over gebeurtenissen waar wij hier nooit echt les over hebben gehad op school, daardoor is Onderdrukt door de verlosser een echte aanrader.
Het is een verhaal wat je daardoor ook blijft lezen, vooral ook omdat er dingen in staan zoals dat er ten tijde van Gorbatsjov en Jeltsin wel over de gruwelijkheden van het Stalinistische bewind gesproken mocht worden, de archieven open gingen, iets wat nu onder Poetin weer ondenkbaar is.
Mooi dat ze op deze manier een kijkje geeft in het heden en verleden, maar vooral wat het met de Rus zelf heeft gedaan.

Een boek dat als je enige interesse hebt in Rusland en Stalin, echt moet gaan lezen
.