Via een tankbon kwam ik in de gelegenheid om dit boek gratis en natuurlijk legaal te downloaden.
Ik wist dus niet wat ik moest verwachten maar het bleek toch wel een erg lekker tussendoortje te zijn.
Het verhaal vertoont overeenkomsten met de hongerspelen en de labyrintrenner, maar ook de tovenaar van Oz , LOTR en zelfs Indiana Jones passeren de revue. Nu moet je niet denken dat het om een gekopieerd verhaal gaat, want niets is minder waar. Dit is weer zo'n boek die je naar mijn mening niet kunt plaatsen in 1 categorie, aangezien het voldoet aan Sf, fantasy alsook Young adult..
Vergis je ook niet in de titel, het gaat hier niet om de superhelden die we allemaal wel kennen van de films en/of comics maar om hoogbegaafde kinderen die worden ontvoerd om een nog onbekende missie te vervullen waar ze voor worden opgeleid op een eiland genaamd Pala.
Wanneer je de hongerspelen en/of de labyrintrenner boeken hebt gelezen dan ben ik ervan overtuigd dat ook deze trilogie in de smaak zal vallen, jeugdig of volwassen.