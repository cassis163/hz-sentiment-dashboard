Deze prachtige roman beschrijft de levens van vier generaties Brahmanen; de hoogste kaste in India. Het biedt een fascinerend kijkje in het leven, het (bij)geloof, tradities en het kastestelsel van India gedurende zo'n 80 jaar. Het verhaal is prachtig geschreven, bijna poÃ«tisch. Dit versterkt de sfeer van het boek. Hoofdpersoon Sivakami blijft stug vasthouden aan de tradities en komt daarmee in botsing met de jongere generaties. Traditie, geloof en bijgeloof bepalen haar leven. Uithuwelijking op basis van het matchen van horoscopen, de strikte scheiding tussen de diverse kasten en alle bijbehorende do's en don'ts, een veranderende samenleving, liefde, haat, vriendschap, vijandschap, blijdschap en verdriet; alles passeert de revue. Het geheel vormt een zeer geslaagde, meeslepende en boeiende roman!