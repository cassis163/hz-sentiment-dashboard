Het verhaal over een meisje van 16 die leukemie heeft en niet zo heel lang meer zal leven.

Tessa wil een aantal dingen nog echt doen in haar leven, en daar heeft ze een lijst voor gemaakt. Een lijst waar haar vader niet erg blij mee is op zijn tijd en waar dingen op staan die niet altijd door de beugel kunnen maar who cares ik ga toch dood!

Een flinke dosis humor een flinke dosis zelfspot zijn verwerkt in een ontroerend verhaal. Naarmate het proces van sterven verder gaat naarmate de lijst word bijgesteld met kleinere dingen,die nog haalbaar zijn.

Ik vind dit een heel goed boek wat er zeker voor heeft gezorgd dat ik zowel met een glimlach als met een traan in mijn ogen zat te lezen af en toe.
Je gaat bijna houden van dit bikkelharde meisje van 16 die nooit 17 zal worden. de strijd die ze levert is zwaar en dat word heel mooi beschreven. Ook de band tussen het meisje en haar beste vriendin is mooi en realistisch beschreven. Blijf je vriendin met iemand die van allerlei rare dingen wil doen terwijl je zelf eigenlijk gewoon als puber wil leven? En hoe doe je dat dan?

Het boek leest makkelijk weg en heeft een goed verloop van het verhaal . Een boek wat maar moeilijk weggelegd kan worden.

Kortom een aanrader voor iemand die in is voor humor ontroering en een goed verhaal.