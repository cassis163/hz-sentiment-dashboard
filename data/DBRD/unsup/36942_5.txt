Op social media had ik al goede verhalen voorbij zien komen over 'Gebroken', dus toen ik voor onze vakantie een Kobo abonnement aanschafte, downloadde ik die meteen.

Het eerste hoofdstuk moest ik even wennen, omdat er niet meteen super veel spanning in het verhaal zit. Maar al snel werd ik gegrepen door de paranoia van Cass. Het hele verhaal lees je vanuit haar ogen. Al snel besef je dat er dingen fout gaan. Cass vergeet dingen, een heleboel dingen. Daarbij is ze erg gestresst en reageert ze heftig op bijvoorbeeld de zwijg-telefoontjes die ze krijgt. Je wordt er bijna zelf paranoia van! Ondanks dat je aan de ene kant denkt dat er iets mis is met Cass, denk je ook dat ze toch niet Ã¡lles verzonnen kan hebben. Er is echt meer aan de hand! Maar wat? Het hele verhaal draait eigenlijk om de paranoia en angst van Cass, maar toch ga je je er niet aan ergeren. Aan het begin denk je misschien nog dat ze overdrijft, maar al snel begrijp je heel goed dat ze helemaal gek wordt!

De personages in 'Gebroken' worden erg sterk uitgewerkt. Het hoofdpersonage, Cass, maakt een sterke verandering door in het verhaal. Al snel verandert ze van een vlotte jonge vrouw in een gekwordend hoopje ellende.

Zonder dingen te verklappen wil ik het toch nog even over het einde hebben. Want dat is erg sterk! Sommige dingen zag ik een beetje aankomen (al had het ook zomaar weer anders kunnen zijn), maar andere dingen totaal niet.

De schrijfstijl van B.A. Paris is verslavend goed. Dikke aanrader!