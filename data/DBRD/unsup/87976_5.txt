Fan-tas-tisch! Een doeboek met als thema Geschiedenis, of te wel als uitbereiding op de serie die begon met 'Lang geleden ... de geschiedenis van Nederland in 50 (voorlees) verhalen' (2007). Arend van Dam heeft het geschreven en de illustraties zijn van Alex de Wolf en Georgien Overwater.

Uitknipbare speelkaarten als onderdeel van het geschiedenisspel, een kleurplaat over de waterlinies, het verschil tussen een doolhof of een labyrinth, een schrijfopdracht over een piramide en ga eens langs bij het Viking Informatiecentrum in Den Oever, is zo maar een greep uit de opdrachten en tips uit dit doeboek.
Arend van Dam heeft, zoals uit zijn voorwoord al blijkt, goed naar zijn lezers geluisterd en voorzien in een behoefte. De behoefte om naast te lezen over 'Lang geleden ...' er ook iets mee te doen.

Dochterlief kijkt haar ogen uit, er is zoveel te zien en te doen, maar ook te lezen in dit doeboek. Een schat van informatie trickert haar en maakt haar bijna hongerig naar meer. Gelukkig staat de zomervakantie voor de deur en kan ze haar honger naar meer input even stillen met dit doeboek en desnoods verder op haar tablet of in de bibliotheek opzoeken. Misschien is Arend van Dam wel beschikbaar voor vragen?

'Het grote lang geleden ... doeboek' van Arend van Dam, Van Holkema & Warendorf, Uitgeverij Uniekboek| Het Spectrum bv, juni 2015.

/Lmcmr