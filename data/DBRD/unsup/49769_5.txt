Recensie Drägan Duma deel2 Bondgenoten & Verraders
Als auteur heb ik weinig tijd om zelf boeken te lezen. Door mijn drukke bestaan is het echt noodzakelijk dat een boek mij vanaf de eerste bladzijde pakt. Veel boeken verdwijnen ongelezen in mijn kast omdat ik na twintig pagina’s doorgeworsteld te hebben de interesse verlies.
Dit is zeer zeker niet het geval met de Drägan Duma serie van Patty van Delft. Sterker nog: ik leg mijn eigen manuscripten aan de kant om haar boeken te lezen. Ook deel 2 had mij weer snel in zijn greep. Jill komt weer voor onmogelijke taken te staan en haar verhouding met Skylar verloopt ook niet altijd even soepel. Dan blijkt ook nog iemand die ze vertrouw haar te verraden. Kortom weer spanning en avontuur. Het hele verhaal leest vlot weg en is heerlijk beeldend geschreven waardoor je weer lekker kunt wegdromen in de wereld van Drägan Duma. Kortom: een prachtig YA verhaal waar ook volwassenen een hoop plezier aan kunnen beleven.