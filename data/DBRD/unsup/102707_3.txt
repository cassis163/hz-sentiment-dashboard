Het Geheugenspel was het eerste boek van Nicci French dat ik gelezen heb. Ik kreeg het boek eens cadeau, daarvoor kende ik het echtpaar alleen van naam, en heb sindsdien van dezelfde mensen nog veel boeken van hen gekregen. Het verhaal gaat over Jane die terugkeert naar het huis van haar ex-schoonfamilie vanwege een familiefeest waar zij nog steeds aan deelneemt. Dan wordt het lijk van een 16 jarig meisje ontdekt, het blijkt Natalie, die verdwenen dochter van de familie die al 25 jaar spoorloos is. Jane kan zich van de tijd waarin zij verdween, Natalie was haar beste vriendin, maar weinig herinneren. Ze wordt depressief nadat het lichaam gevonden is, en gaat naar een psycholoog die meent dat ze een herinnering, wellicht de moord, uit haar geheugen heeft gebannen. De rest van het verhaal gaat over hoe zij de herinneringen probeert op te sporen. Dit was, bij mijn weten, het debuut van hen samen, en het moet erg wennen zijn om samen een boek te schrijven, dus daar heb ik wel respect voor. Het verhaal vond ik wel interresant en de schrijfstijl is vrij vlot. De ontdekking op het einde kwam voor mij toch nog als een verrassing, al zou ik het nu, met meer kennis van hun boeken, waarschijnlijk al wel door hebben gehad. Hierna heb ik nog meer boeken van hen gekregen, en de meeste daarvan heb ik nu ook gelezen.