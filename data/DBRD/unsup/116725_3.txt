Als enorme fan van Karin Slaughter, verheug ik mij elk jaar weer op de maand juni wanneer er een nieuw boek van haar uitkomt. Het was vorig jaar wel even slikken, geen Sara Linton en Will Trent. Ook dit jaar zal het duo niet in Mooie Meisjes aanwezig zijn. (gelukkig komen ze in 2016 wel weer terug). De korte verhalen die zij tussendoor publiceert lezen vlot en zijn goed opgebouwd. Zo ook het verhaal Diep. Charlie Lam is eigenlijk een enorme loser. Komt uit een arm gezin, hoop kinderen en is in de autohandel terecht gekomen waar hij onverwacht succesvol is. Maar het is nooit genoeg en hij laat zich in met foute types en moet dubieuze pakjes ophalen. In een soort van droom (hallucinatie) komen de ergste scenario's voorbij. Zijn afkeur voor zwarte mensen, homo's, vrouwen bezorgen hem een ware nachtmerrie. Het verhaal verliest zijn kwaliteit door het onnodig veel grof taalgebruik , wat al snel de overhand heeft en waardoor je de lust in het verder lezen verliest.