Achterflap

De jonge Amsterdamse rechercheur Lot van Dijk moet tot haar grote teleurstelling aan de slag bij het korps Twente - ver weg van waar het volgens haar allemaal gebeurt. Ze wordt gek van verveling, totdat tijdens een slepende nachtdienst ineens het lijk van een tienermeisje wordt gevonden in een afgelegen hutje in het bos.

Voor Lot is het al snel duidelijk dat het meisje onderdeel is van de fantasie van een gevaarlijke seriemoordenaar. Ze weet zeker dat er meer slachtoffers zullen volgen en staat te trappelen om aan haar eerste echte zaak als profiler te beginnen. Door de mannelijke collega's binnen het korps, die haar specialisme met grote scepsis bekijken, wordt ze echter behoorlijk tegengewerkt. Dan wordt er een tweede slachtoffer gevonden. En moeten haar collega's wel naar haar luisteren.

Auteur

Jobien Berkouwer werkte vijftien jaar in diverse functies voor de Nederlandse politie. Ze is juriste en voormalig hoofdinspecteur van politie. Tegenwoordig heeft ze haar eigen bedrijf, BlackSwanProfiling, en werkt ze als profiler en adviseur voor bedrijven en particulieren aan het oplossen van zaken als stalking, afpersing en bedreiging. Ze is getrouwd, heeft een zoon en woont in Amsterdam.

Mijn mening

Allereerst wil ik Uitgeverij A.W. Bruna bedanken voor het recensie exemplaar van dit boek. Ik zag dat boek op facebook voorbij komen. Het werd volop gepromoot, en het sprak me direct aan.

"Regeltjes zijn goed, maar in plaats van toestemming vragen, kun je soms beter achteraf sorry zeggen."

Zodra ik het boek binnenkreeg viel mijn oog op de cover. Ondanks dat het geen ontwerp is met felle kleuren op opvallende vormen, had het iets waardoor ik ernaar bleef kijken. Een goed begin dus.

In het boek volgen we rechercheur Lot. Tot haar grote teleurstelling wordt zij overgeplaatst naar korps Twente. De moed zakt haar in de schoenen want hier valt toch niks te beleven? Totdat het dorp wordt opgeschrikt voor een moord op een tienermeisje. Al snel wordt een tweede lijk gevonden en de angst bij de inwoners van het dorp neemt toe. Lot is dolenthousiast dat ze eindelijk haar kwaliteiten als profiler kan gebruiken. Echter wordt haar mening niet echt gewaardeerd door haar collega's en moet zij zich dubbel en dwars gaan bewijzen.

"Waarom is hij Ã¼berhaupt begonnen met moorden? Waarom was zijn fantasie niet meer voldoende?Wat was zijn trigger event, waardoor hij besloot tot actie over te gaan en zijn fantasie te realiseren?"

Jobien maakt gebruikt van korte, vlugge hoofdstukken. Hierdoor ga je in sneltreinvaart door het boek heen. Wat ik erg aangenaam vind aan het boek, is dat de hoofdstukken worden belicht vanuit verschillende personages. Zo heb je natuurlijk het personage van Lot, maar ook van de slachtoffers en van de moordenaar. De hoofdstukken geschreven vanuit de moordenaar zijn zowel ijzingwekkend, als ook treurig. Op de een of andere manier weet Jobien ook een vorm van sympathie voor de moordenaar bij mij op te wekken. Wat brengt hem tot zijn daden en waarom? Hier blijkt een lang verhaal achter te zitten die in en in triest is.

De spanning in het boek blijft zich keurig opbouwen. Je word vaak op het verkeerde been gezet wat betreft de dader en daar hou ik van. Niets is minder leuk als een voorspelbare dader.

De beschrijving van de personages zijn prima. Niet diepgaand. Jobien gebruikt niet meer dan nodig om de personages de juiste vorm te geven.

Zomermeisjes is een boek die ik zeker zal aanraden onder mijn mede thrillerlezers. Zeker wanneer je dol bent op goede thrillers van eigen bodem. Wat mij betreft mag Jobien zich voegen op het lijstje van uitstekende thriller auteurs die Nederland rijk is. Hopelijk zien we rechercheur Lot nog terug in een vervolg.


Zomermeisjes

ISBN: 9789400507739. Uitgeverij: A.W. Bruna. Verschijningsjaar: 2016. Aantal pagina's: 304