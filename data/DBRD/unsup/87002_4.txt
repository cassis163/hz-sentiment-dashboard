Voor de Hebban leesclub mocht ik het derde deel lezen rond Zweeds politieman Fabian Risk. In vervolg op ‘Zonder gezicht’ en de prequel ‘Negen’ ontwikkelt in ’18 graden onder 0’ Fabian zich meer en meer in zijn vernieuwde omgeving in Helsingborg en draagt hij op een bepaalde manier nog steeds de gevolgen van de zaken uit de vorige 2 thrillers met zich mee. Niet alleen op professioneel vlak, maar ook binnen zijn gezin, ontwikkelen de relaties zich verder. Terwijl hij steeds meer geïntegreerd raakt binnen het corps, groeien Fabian en zijn vrouw Sonja hoe langer hoe meer uit elkaar, zijn zoon Theodor verwerkt nog steeds het trauma dat hij heeft opgelopen in ‘Zonder gezicht’ en dochter Matilda begint te puberen.
Een auto belandt in het water en na autopsie op het slachtoffer blijkt het niet om een banaal ongeluk te gaan, vermits het lichaam bevroren geweest is, en wordt dit het beging van een gruwelijk verhaal rond persoonsverwisselingen en lugubere personages.
Terwijl het team in Helsingborg probeert deze zaken te ontrafelen, ontwikkelt zich ook een thema rond Dunja, de ondertussen gedegradeerde politie-agente uit Kopenhagen, die ondertussen in Helsingor werkzaam is, en min of meer per toeval betrokken raakt bij een gruwelijke reeks van nutteloos geweld.
Beide verhalen lopen naast elkaar en naar elkaar toe, waardoor het tempo van het boek behoorlijk hoog ligt.
Naarmate de climax en ontknoping nadert, stapelen de gebeurtenissen zich op, zodat het op een bepaald moment bijna lijkt of je naar het plot van een film kijkt, waarbij alle puzzelstukjes bij elkaar komen, om dan in de epiloog alvast een paar teaser los te laten voor een volgende boek. Vraag is alleen of het volgende boek alles zal verklaren, zij die ‘Negen’ tot op het einde hebben gelezen, weten ongetwijfeld wat ik bedoel.

’18 graden onder 0’ is een onderhoudende thriller, die je hoog tempo meevoert langs de verschillende gebeurtenissen en scènes. Jammer genoeg komen er soms zo veel dingen tegelijk op je af, dat je soms bijna het spoor bijster raakt, of de logica verliest, zodat je soms een paar pagina’s terug moet bladeren om dat wat gebeurde volledig te vatten, maar al bij al is het een goeie thriller, zeker een aanrader.
Wie weet zorgt het boek tijdens de hopelijk lang en warme zomer van 2017 voor wat afkoeling 