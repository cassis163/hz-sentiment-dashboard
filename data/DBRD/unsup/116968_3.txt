...
Net als haar vorige boeken is ook ‘Lang leve de liefde’ een warm verhaal met open personages dat je heerlijk doet ontspannen en regelmatig laat glimlachen. Menselijke foutjes, onvoorwaardelijke vriendschappen, geloofwaardige twijfels, verbaal geplaag, verwarrende gevoelens én innemende karakters. Jill Mansell zorgt ervoor dat we de bewoners van het kleine, landelijke én gezellige dorpje Stanton Langley beter leren kennen. Van Lily de lieveling van het dorp en Patsy die over het talent lijkt te beschikken om steeds opnieuw de verkeerde mannen aan te trekken tot een Hollywoodster op de vlucht en Dan, een piloot die onmiskenbare Casanova-trekjes vertoont.

Is het dan allemaal rozengeur en maneschijn? Dat nu ook weer niet. Je leest dan wel ontzettend vlot (én in recordtempo) door het boek heen maar naast de traditioneel aanwezige voorspelbaarheidsgraad is het verhaal bovenal ook heel luchtig. Dat is uiteraard een voordeel wanneer je je wil ontspannen maar toch … Doordat het allemaal vrij oppervlakkig blijft vermoed ik dat de personages – hoe sympathiek ze ook zijn – me niet erg lang zullen bijblijven.