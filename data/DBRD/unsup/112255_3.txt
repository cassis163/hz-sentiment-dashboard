Dit boek gaat vooral over de kwetsbaarheid van tieners. En dan vooral de meisjes. Het is ook echt iets van deze tijd en zou zomaar in het echt kunnen gebeuren.
Evy is dol op L.A.R.P en sleept haar vriendin Janna mee naar een Fantasy event. Zij is zelf een elf en Janna een kruidenheks. Het lijkt Janna echt helemaal niks, maar als snel zit ze in haar rol.
Evy is smoorverliefd geworden op de galante Lucien en praat over niets anders meer. Janna heeft hem nooit gezien. Zij was met een andere groep Larpers mee gegaan. Haar verhaal speelde zich ergens anders af. Evy heeft bijna geen tijd meer voor Janna en Janna mist haar beste vriendin enorm. Ze is jaloers maar toch voelt ze dat er iets niet klopt aan die Lucien. Als Evy huilend bij haar op de stoep staat weet ze genoeg: Het is uit tussen die twee. Maar Lucien is spoorloos verdwenen.
Janna besluit uit te gaan vinden wat er aan de hand is. Ze komen er al snel achter dat Lucien niet is wie ze dachten dat hij was. Hij is een oplichter. Janna doet er alles aan om haar vriendin te helpen en om haar niet met de politie in contact te hoeven brengen. Op eigen houtje gaan ze achter hem aan, samen met nog een coole vriendin. Het einde is verrassend.

Evy is een na√Øef jong meisje en smoorverliefd. Daardoor ziet ze niet, dat Lucien een roofdier is.
Ze blijft steevast in hem geloven. Ik zelf vond dat nogal moeilijk aan te nemen. Op een moment ( het liefste iets sneller), moet je toch inzien dat er iets niet goed is? Zeker met al die grote geldbedragen en het feit dat ze bijna niks over deze jongen afweet. Hij wil niet op de foto. Er zijn zoveel aanwijzingen! In dit geval maakt liefde echt blind. Stekeblind.
Ik mis een beetje de diepgang in de personages. Je leert ze oppervlakkig kennen en ze durven echt veel. Ik had ze graag iets beter leren kennen. Het boek is niet zo dik, dus er was ruimte voor geweest.

Het leest enorm vlot, korte hoofdstukken. Het verhaal is kort maar krachtig. Leuk voor tussendoor, deze Young adult!
De cover tekst is een beetje misleidend. Je denkt echt dat Evy op het Fantasy event spoorloos verdwenen is. Maar dat is absoluut niet waar. Zij is niet degene die zoek is. Ik had gehoopt op meer actie in fantasy-sferen, daarom heb ik het boek gekocht.

Ik geef het boek 3 sterren!***