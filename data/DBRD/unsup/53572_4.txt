Wat mij betreft een boek dat leest als een trein. Mensen met een indrukwekkend verleden laten zich langzaam leren kennen. De invloed van historische gebeurtenissen voor individuele personen, tot in de tweede en derde generatie, komen aan bod op een ontroerende manier. De verschillende standpunten geven aan hoe moeilijk het kan zijn om mensen echt te begrijpen. Diepe gevoelens van liefde en haat passeren de revue, geen moment onecht. Juist de verhaallijn vanuit verschillende personen toegelicht maakt dit boek boeiend en verrassend tot het einde.