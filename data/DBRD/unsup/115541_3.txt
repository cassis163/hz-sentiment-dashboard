Lang geleden heb ik de boeken van Jilliane Hoffman met C.J. Townsend in de hoofdrol verslonden. Blij verrast was ik dan ook toen De Snijkamer uitkwam. Wederom met C.J. in de hoodrol volgens de omschrijving. Het verhaal begint met Daria DiBianchi, procureur in Miami en oude bekende rechtercheur Manny Alvarez. Daria is procureur in het proces tegen Talbot Lunder, een man wie ervan wordt verdacht een vrouw te hebben ontvoerd, verkracht en vermoord. Al gauw blijkt dat fde zaak wel heel veel raakvlakken heeft met de zaak die C.J. Townsend jaren geleden aanspande tegen Will Banting of terwijl Cupido. Daria en Manny bijten zich erin vast en belanden zelfs de dodencel tegenover Cupido.

Het verhaal heeft alles in zich om een superspannende thriller te zijn, maar blijft te lang hangen in de de dreiging. Je weet wat er moet gaan komen, dit is al snel duidelijk. Het verhaal blijft lang bij Daria en Manny hangen en hun zoektocht naar de waarheid. Dit wordt te langdradig beschreven. Alle gedachten en conversaties worden letterlijk weergegeven. De ultieme spanning op ruim driederde van het boek, wordt dan haast een beetje afgeraffeld. Hier had echt meer mee kunnen worden gedaan en dat had de spanning echt tot ultieme hoogte gedreven.

De vermelding dat het een thriller is met C.J, Townsend in de hoofdrol vind ik overdreven, haar schaduw hangt over het verhaal, maar de hoofdrol tot driederde van het boek is toch echt voor procureur Daria DiBianchi. Haar volhardendheid naar de waarheid draagt het verhaal en de spanning.

Ik geef het boek drie sterren. Mijn verwachtingen zijn helaas niet waargemaakt.