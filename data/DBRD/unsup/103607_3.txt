Een boek over deze tijd, moderne muziek, veel seks en niet altijd realistisch.
Maar….toch een lekker boek om te lezen en ik had hem dus ook snel uitgelezen.

Het verhaal begint met de sollicitatie van Nierika – Namasté bij Q Productions.
Het team zit niet op haar te wachten, maar Q juist wel en ze wordt dan ook per direct aangenomen.
Q noemt haar Nina en hij neemt haar mee in zijn drukke leven en op zijn reizen. Zijn wisselvallig humeur geeft een wat ongemakkelijk gevoel bij Nina, maar ze heeft beloofd haar dertig dagen durende contract af te maken net als Q het ook heeft beloofd. Q en Nina voelen zich enorm tot elkaar aangetrokken en binnen de kortste tijd komt Q aan zijn trekken en heeft hij zijn ZIN .
Ze gaan van het ene dancefestijn naar het andere, reizen door verschillende tijdzones en hebben overal waar het maar enigszins kan hun passionele momenten.

Ondertussen probeert Nina haar werk als PA van Q goed te doen en komt ze met haar onderbuikgevoel erachter dat er iets niet helemaal klopt in het bedrijf. Later blijkt dit te kloppen.
Als het dan tijdens het Moonbeam – Event goed fout gaat is het feest ook echt over en zijn de dertig dagen voorbij……

ZIN, een vijftig tinten boek in Nederlandse stijl.
Boordevol seks, dus voor de liefhebbers hiervan een mooi boek.
Soms wat ongeloofwaardig, maar dat mag in dit boek dat niet op waarheid is gebaseerd.
Fantasieën kunnen volop gebruikt worden in dit verhaal.
Het eind is nogal abrupt, wat dan weer uitnodigt om de vervolgboeken te gaan lezen.
Dat ga ik dan ook zeker doen ! Ik wil toch graag weten hoe het verder gaat met Nina en Q en of wij als lezers te weten komen wat toch dat verschrikkelijke verleden van Q is.