Åke Edwardson schrijft leuke thrillers, maar toch vind ik ze minder goed dan van andere Scandinavische schrijvers zoals Henning Mankell en Arnaldur Indridason. Van die laatste 2 schrijvers 'moeten' de boeken per se zo gauw mogelijk uit omdat ze zo spannend zijn. De boeken van Edwardson kan ik daarentegen gemakkelijk even wegleggen.
Al met al een prima boek, maar ik heb af en toe het gevoel dat ik stukken informatie mis. Edwardson vraagt veel van je inbeeldingsvermogen en dat is soms meer dan ik op kan brengen. Erik Winter is een sympathieke inspecteur en omdat hij in meer boeken voorkomt, leer je hem en zijn medewerkers ook wat beter kennen. Je proeft op de achtergrond dat zijn privéleven minder goed is dan hij zou willen en daar is hij zelf voor een groot deel debet aan. De misdaden die hij oplost zijn goed opgebouwd met verschillende verrassende wendingen, die je er toe zetten om het boek uit te willen lezen.