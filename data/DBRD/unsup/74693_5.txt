"Frieda stond op en liep naar binnen.Ze trok de deur achter zich dicht."

Zo eindigt het laatste deel van de Frieda Klein serie. Na acht ijzersterke boeken is het verhaal over Dean Reeve voorgoed afgesloten. Want hij was de rode draad in de boeken net als de kleine bij elkaar geraapte vriendengroep van Frieda. Politieman Karlsson, ex-schoonzus Olivia en haar dochter Chloe, klusjesman Jozef en zijn zoon, leerling Jack en leermeester Reuben vormden tezamen de mensen die Frieda het meest vertrouwd en de mensen die zich onnoemelijk veel zorgen maken als Frieda van de radar verdwijnt om de zoektocht naar Dean Reeve alleen voort te zetten.
Het gevolg is een wederom aangrijpend verhaal waarin het uiteindelijk niet Dean maar Frieda is die de touwtjes volledig in handen heeft.
Tot aan de laatste bladzijden een boek vol verrassende wendingen dat de lezer blijft verrassen.

TOPSERIE, een absolute aanrader ..