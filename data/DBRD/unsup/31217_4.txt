Dat de schrijfster een achtergrond heeft met homeopathie en spirituele zaken is duidelijk. Dat werkt ook door in het boek. Maar als Tamas in het verhaal komt is er van het zweverig niets meer over. Robuust en heftig. Vurige liefdesscènes staan lijnrecht tegenover het leven van de brave Amber. Dat moet wel gaan ontsporen.

Amber is getrouwd met Jos en heeft een zoontje Tijl. Ze heeft een homeopatische praktijk, leuke vriendin, een moeizame relatie met haar broer en ouders, waarvan moeder niet helemaal in orde is.
Dan komen er een heftige herinneringen binnen aan een vorig leven als man. Tamás is een man met sterk temperament en libido, getekend door het leven. Hij neemt langzaam Amber over, wat voor de mensen in haar omgeving een enorme schok is, tot er meer mensen herinneringen krijgen, en een oude vete uit 1260 moet worden uitgevochten.

Het zorgt voor een boeiend verhaal, waar verhaallijnen tussen heden en verleden naadloos in elkaar over gaan. Het verhaal van Tas en zijn vriend Kev leest als een avonturenroman, met klinkende zwaarden, bloed, zweet en tranen, vriendschap en jaloezie. Over leven bij de Roma, het leven op een kasteel en een tocht van Hongarije naar Schotland, om 't puntje van de stoel te zitten tijdens de gebeurtenissen tijdens het leven van Tas, welke onlosmakelijk verbonden zijn met Amber in dit leven. Daarnaast het leven van Amber in het heden, die een balans moet zien te vinden tussen de man en de vrouw in haar.

Zeer bijzondere roman, die neigt naar Fantasy, maar is geïnspireerd op een ware gebeurtenissen.