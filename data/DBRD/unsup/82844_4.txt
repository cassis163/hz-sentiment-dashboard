https://dezdumbledore.wordpress.com/2017/06/23/bookreview-circus-cesaria-van-sanne-hillemans/

Een tijdje geleden kon je jezelf opgeven als lid van het ARC-team voor Circus Cesaria van Sanne Hillemans. Dit boek trok me erg aan, vanwege de titel. Het circus leek me altijd al een leuk podium voor een boek, maar er zijn niet veel boeken die zich afspelen in een circus. Ik kom ze in ieder geval niet vaak tegen.

Blij was ik dan ook toen ik een mail kreeg dat ik was uitgekozen om deel van het ARC-team te zijn. Sanne had wat vertraging opgelopen met de druk van het boek, dus het duurde even voordat ik mijn fysieke kopie in handen had, maar toen ik hem eenmaal had kon ik niet wachten om hem te lezen.

Ik zat snel in het verhaal en vond het verhaal ook interessant, zelfs op de momenten dat het niet zo vlot verliep. Soms kwam het iets te dichtbij, werd het te herkenbaar. Het boek snijdt namelijk punten aan zoals alcoholisme, drugsgebruik/drugsmisbruik, verkrachting, verraad. Ik identificeerde mezelf heel erg met Emily, en daardoor was het boek soms iets te herkenbaar voor mij. Ik heb wel een paar traantjes gelaten.

Het einde was een beetje een anticlimax. Maar ik verwacht dat dat in deel 2 (Ave Cesaria) wel goed komt. Helaas moet ik daar nog een tijdje op wachten. Ik ben namelijk erg benieuwd naar het volgende deel en heb hem ook op mijn wishlist gezet.

Op Sanne haar website: SanneHillemans.com kun je niet alleen alles lezen over Circus Cesaria en Ave Cesaria, maar ook kun je daar haar eerste boek downloaden (GRATIS!!), namelijk Voor Altijd Twintig! Neem eens een kijkje zou ik zeggen!