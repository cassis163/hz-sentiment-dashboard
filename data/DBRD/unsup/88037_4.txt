De fluisteraar is het laatst vertaalde boek van Karin Fossum, koningin van de Noorse misdaadroman.
Eva's oog, het eerste deel in de misdaadreeks rond Konrad Sejer, verscheen in 1995. Voor het tweede deel, "Kijk niet achterom" uit 1996, kreeg de schrijfster de prestigieuze Riverton-prijs en de Glazen Sleutel voor de beste Scandinavische misdaadroman.

In De Fluisteraar maken we kennis met Ragna Riegel, een oudere vrouw die werkt bij een goedkoop warenhuis.
Ze woont alleen in haar ouderlijk huis, haar ouders leven niet meer en haar zoon is verhuisd naar Berlijn.
Los van de verplichte verjaardagskaarten en kerstkaarten hebben ze geen contact.
Ragna is een eenzame , onzekere en teruggetrokken vrouw, die nauwelijks contacten heeft.

Op een dag wordt er een dreigbrief bij haar bezorgd, die haar ontsteld en erg angstig achterlaat.
Dat is het begin van een serie gebeurtenissen , die haar uiteindelijk doen belanden op het politie bureau, in de verhoorkamer van inspecteur Konrad Sejer.
Sejer probeert Ragna op haar gemak te stellen en uit te nodigen tot praten, tot uiteindelijk het delen van haar levensverhaal.
Ragna, die alleen maar kan fluisteren, komt los en begint Konrad te vertellen over haar leven, over wat er in haar leven allemaal gebeurd is.
Dan komen we er ook achter waarom Ragna zo onzeker is en zo weinig eigenwaarde heeft.
Het verhoor van Ragna springt van het heden regelmatig via flashbacks terug naar het verleden.
Hierdoor krijg je een goede inkijk in haar leven en in haar gedachten en krijgt alles wat er gebeurd is een plek.

Het boek is goed geschreven in de fijne schrijfstijl, bekend van eerdere boeken van Eva Fossum.
Het is een traag verhaal, dat het duidelijk moet hebben van psychologische diepgang van de personages, met name van Ragna Riegel.
Maar Ragna is dan ook heel goed beschreven, als lezer ga je met haar meeleven en krijg je zelfs medelijden met haar.
Het hele verhaal speelt zich af in een beperkte ruimte, in de verhoorkamer van Konrad Sejer.


Eva Fossum staat erom bekend personages te scheppen, die overal in de maatschappij te vinden zijn, eigenlijk heel gewone mensen, die te maken krijgen met ongewone situaties .
Want hoe is het mogelijk, dat Ragna in een moordzaak verzeild is geraakt?
Het einde van het boek komt onverwacht en overrompelt , wat het verhaal een extra dimensie geeft.
Een einde om over na te denken.
Een uitstekende en zeer goed uitgewerkte psychologische misdaadroman.