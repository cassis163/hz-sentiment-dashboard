Net als bij het eerste deel over deze super held, Orphan X, lopen de verhaallijnen vloeiend in elkaar over. Dit boek zou eventueel los te lezen zijn omdat er genoeg verwijzingen naar het verleden van de hoofdpersoon Evan Smoak zijn, soms zelfs teveel.
Wederom overkomt de Nergensman een bizar avontuur met de nodige actie, geweld en spanning. Door de korte hoofdstukken leest het verhaal snel. Toch duurt het enige tijd voordat je bij de echte plotwending komt en ook al maakt dat einde een hoop goed, de verveling sloop er wel al in. Dit is denk ik een punt waar de schrijver erg voor moet uitkijken want een actieheld als deze is, net als al zijn mede superhelden, niet tot veel meer in staat dus zul je als schrijver elke keer met een nog onwaarschijnlijkere verhaallijn moeten komen.
In dit deel zie je wel dat Evan Smoke een emotionele ontwikkeling doormaakt en word je sympathie voor hem groter. De verrassing aan het eind zien vele denk ik niet aan komen en geeft meteen een opening voor een eventueel derde deel.