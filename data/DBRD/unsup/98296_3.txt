Ik was nogal verbaasd om te horen dat Kiera Cass verder zou gaan met haar Selectie serie, omdat de serie al aan zo'n compleet en duidelijk einde was gekomen. Natuurlijk vond ik het ook leuk, maar voor mij was de serie al afgesloten en vond ik dit boek een beetje een onnodige toevoeging. Eadlyn irriteerde me immens in dit boek, vooral omdat ze nogal verwend en arrogant was. Natuurlijk is geen personage perfect, maar ik kon me niet goed inleven in het hoofdpersonage. De verhaallijn leek heel erg op die van de selectie maar dan omgekeerd, dus veel nieuws was het niet. Het was een amuserend verhaal, dus als je fan bent van de Selectie is het op zich wel iets waar je van zou kunnen genieten. Het einde viel me echter nogal tegen; het eindigde té abrupt en té open, maar het liet je niet smachten naar meer. Concluderend was het een redelijk boek, dat iets té veel op de Selectie lijkt qua verhaallijn en weinig origineel was. Toch is het nog wel een aanrader als je houdt van romantiek en van de vorige Selectie boeken. Het leeft echter niet op tegen de hype van de vorige boeken.