Een non fictie boek lees je niet omdat het goed is geschreven. Toch is het leuk meegenomen als dat het geval is.

Dark net is een uiterst interessant boek over de krochten van het Internet waar veel mensen niet eens van op de hoogte zijn.
Het boek probeert zo veelzijdig mogelijk te zijn, en alle aspecten van het dark net te beschrijven, zowel deze die je terugvindt via een gewone browser, als dingen die in het deep net liggen en die je enkel kunt bereiken met browsers zoals de Tor-browser. Zo ga je van kinderporno, naar cam, van drugs naar pro-Anorexia en pro-zelfmoordwebsites, tot revolutionairen die de maatschappij willen doen kantelen. In de breedste zin is er namelijk voor iedereen wat wils op het Internet. Vaak krijg je shoquerende dingen te lezen.

Toch mis ik hier en daar wel nog het een en ander. Zo wordt er wel een hoofdstuk aan dark wallet (en dus in feite ook bitcoin) gespendeerd, maar hoe er precies mee omgegaan dient te worden, wordt dan weer achterwege gelaten.

Leuk is ook dat het boek heel veel ruimte spenteert aan het uitleggen van de verschillende revolutionaire facetten die het Internet vergemakkelijkt heeft. Verder krijg je ook een geschiedenisles in het gebruik van forum en chat vanaf de jaren ’70, ’80.

Het is dus een onderhoudend boekje geworden, interessant om te lezen wat je allemaal uit de diepe krochten van het Internet kunt ophoesten en hoe sommigen ermee omgaan. Aan de andere kant is het hier en daar iets te kort.
Terwijl het boek van Genova “Komt een vrouw bij de h@cker”, bijna een boek is dat iedereen zou moeten gelezen hebben, is dat eerder een boek die je misschien beter niet leest als je de verleiding voelt om op zoek te gaan naar illegale dingen, want zoals de schrijver ook duidelijk maakt in drie klikken kun je iets illegaals uithalen, zo is het b.v. Michael vergaan die in het boek beschreven wordt en die veroordeeld is voor zedenfeiten. Bijna automatisch werd hij namelijk getrokken naar kinderporno-sites die bijna openlijk op het net te bereiken zijn.

Verder krijg je ook een mooie les in nieuwe woordenschat, die interessant is om in het achterhoofd te houden: doxing, jailbait, pro-ana. Misschien een woordenschat die je echter wel kunt missen als kiespijn.