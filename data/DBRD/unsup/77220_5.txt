The Sleeper & the Spindle is een prachtig vormgegeven sprookjesverhaal met een donkere twist. De basis is het verhaal van Doornroosje. De stijl van de gedetailleerde overwegend zwart-wit illustraties geeft al weer dat we geen disney-sfeer moeten verwachten, maar dat deze eerder aanleunt bij de sprookjes zoals ze origineel bedoeld waren. Ook is het heel wat anders dan het voorspelbare rechtlijnige verhaal van ‘Once Upon A Time’ tot happy end. Of via een omwegje toch want het doet toch wel erg veel denken aan de gelijknamige tv-serie waar er net dat beetje meer achter sprookjes zit.

PS: ik heb de Engelstalige versie gelezen, bij dit soort boeken gaat er niets boven het origineel..

Een niet al te dik boekje, maar wel eentje om met je volledige aandacht te lezen, want elk detail geeft weer net dat beetje meer. Stiekem hoop ik dat dat een klassieker wordt, er nog meer verhalen in dezelfde reeks aan Neil Gaimans en Chris Riddell’s pen en potlood ontspruiten én dat het verfilmd wordt door Tim Burton!