Een krachtig en goed verhaal over Joy, een vrouw die in het verleden iets vreselijks heeft meegemaakt. Dat draagt ze haar hele leven in stilzwijgen met zich mee tot ze de stem van een van de mannen weer hoort die haar dat vreselijke hebben aangedaan. Als bekend schilderes lukt het haar om dicht bij die mannen te komen. Ze zint op wraak.
Een goed uitgewerkt verhaal dat je dicht op de huid van Joy en een aantal andere personages laat zitten. Het is niet direct wat je van een thriller zou verwachten, maar wel een boek dat je grijpt en waarin je wilt blijven lezen om te ontdekken hoe het verder gaat.