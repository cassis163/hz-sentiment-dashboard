Dit is de derde verhalenbundel van Anthonie Holslag. Na Zwarte Muren en Bloedovergoten Dageraad neemt hij je mee in 17 verhalen waar de donkere kant van de mens centraal staat. En wat een reis is het geworden. Verschillende verhalen zijn intens om te lezen, vooral door de emoties die de hoofdfiguren ondergaan. Andere laten de gruwelijke kant van de mens zien. Het is niet allemaal bovennatuurlijke horror die je terug vindt in zijn verhalen. Er zitten een aantal bij die de gruwelijke werkelijkheid weergeven. Dit maakt deze verhalen zo sterk en gaan onder je huid zitten.
Een van mijn favoriete verhalen is Vergulde dagen, waar hij de vergankelijkheid van het leven weergeeft en de verlokking van voorbije dagen. Maar ook het verraad in Vaderliefde mag er zijn. En natuurlijk de terugkeer van de meisjes met rode jassen.
Na twee bundels is deze bundel met gruwel en Horror verhalen een mooie, maar intense, afsluiting geworden. Hopelijk eindigt hier de reis niet en mogen we nog meer van Anthonie verwachten.