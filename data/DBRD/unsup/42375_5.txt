Verhaal bestaat uit vier hoofdstukken waarin steeds een ander personage de verteller is en zijn/haar versie van het gebeurde weergeeft. Het betreft een gezin (vader, moeder en dochter) en een om hulp gevraagd medium. Het verhaal zit zeer goed in elkaar, na elk hoofdstuk kijk je weer op een andere manier naar wat er zich afgespeeld heeft. Iedere personage geeft meer achtergrondinformatie waardoor er een completer beeld ontstaat. Het geheel is tegelijkertijd ook spannend. De schrijfstijl is zeer beeldend, maar ook soms wat complex. Zinnen nodigen uit om nogmaals gelezen te worden waardoor de beeldspraken goed tot zijn recht kunnen komen. Hier moet je dus wel van houden. Het is geen recht toe recht aan thriller. Zeker een aanrader voor degene die van niet alledaagse boeken houdt.