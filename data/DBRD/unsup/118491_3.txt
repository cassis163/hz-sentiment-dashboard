Een hedendaags antwoord op de Lord of the flies, dat leest als een prequel op Joseph Conrads Heart of Darkness en hardop durft te vragen: zijn we allemaal gek geworden? Het klinkt veelbelovend en met deze achterflaptekst wordt er in het boek Paradijs, debuutboek van Luuk Imhann (1986) binnengestapt.
Paradijs beschrijft de expeditie van een Nederlands wetenschappelijk team dat onderzoek gaat doen in de binnenlanden van MaleisiÃ« op een plek aangeduid met De Berg. Een onherbergzaam gebied vol neusapen, steeloogvliegen, regende insecten en vermoedelijke kannibalen. Het boek beschrijft de bezigheden vanuit Boas, geen echte bioloog, maar een student die een boek wil schrijven en notificaties maakt van alles om hem heen. De lezer leert dat hij in het verleden psychoses heeft gehad en in een instelling heeft gezeten en dat hij moeite heeft met zijn vader.
De personages die Imhann laat voorbijkomen, lijken rechtstreeks uit ander verhalen te komen of het zijn verwijzingen naar de klassieke werken van Golding en Conrad. Voor een team Nederlanders lijken het daarom erg vreemde namen zoals Danuel en Lillith. Paradijs leest als een soort logboek van biologen, maar beschrijft tevens het proces dat Boas ondergaat in de jungle. De tijdsaanduiding hoe alles verloopt lijkt heel snel te gaan en het ene na het andere expeditielid verdwijnt, raakt gewond, gaat dood of wordt gek. Boas wil ontsnappen aan deze gekte en probeert De Berg te verlaten, maar of dat lukt wordt in het midden gelaten.

Spannend wordt het echter nooit, je ziet het deel van het gek worden al van verre aankomen, zeker omdat de vergelijkingen zijn gemaakt met Golding en Conrad, dat geeft torenhoge verwachtingen, die jammer genoeg niet uitkomen. De achterflaptekst laat je geloven dat er veel over de biologie zou terugkomen en over overleven, maar meer dan hier en daar een beschrijving over het gebied en de voorbijkomende dieren is er niet. De nadruk ligt echt op het beschouwende deel en de persoonlijke ervaring van Boas, daar dien je wel mee rekening te houden als je dit boek oppakt. Voor een debuut is het aardig, maar het mist nog wat hier en daar.