In De Graces volgen we een meisje dat nieuw is op haar school. Net als de rest van de leerlingen daar, is ze al snel geobsedeerd door de drie populairste leerlingen die daar rondlopen: de Graces, bestaande uit de tweeling Fenrin en Thalia en hun zusje Summer. Het meisje hernoemt zichzelf tot River Page – ze vindt haar eigen naam maar saai en nietszeggend – en is vastbesloten door te dringen tot de Graces en achter hun geheimen te komen. River is een ondoorgrondelijk meisje. Je leest enkel vanuit haar perspectief, waardoor alle gebeurtenissen gekleurd worden door hoe River het ziet.

De Graces is ontzettend meeslepend. Zelf raakte ik ook een beetje in de ban van de mysterieuze Graces, die onaantastbaar lijken te zijn. Hoe dichterbij River bij hen komt, hoe meer het verhaal zichzelf begint te ontrafelen. Het einde was een regelrechte shock – ik zag het totaal niet aankomen. Een geweldige plottwist! Kortom: een fascinerend verhaal.