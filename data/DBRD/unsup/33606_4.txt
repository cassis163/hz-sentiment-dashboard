Biefstuk is het debuut van Judith Eykelenboom, maar leest als een young adult roman van een ervaren auteur. Vooral het taalgebruik en de opbouw van de roman springen in het oog en maken het dramatische verhaal van de 15-jarige Levi geloofwaardig en doorleefd.

Biefstuk is een boeiend debuut dat geen snel en gemakkelijk antwoord wil geven op de vraag “Waar moet je naartoe als je jezelf niet kunt verdragen?” Eykelenboom slaagt erin om door middel van overtuigend taalgebruik en een doordachte structuur de lezer aan te grijpen zonder dat die kopje onder gaat in een poel van verdriet. Dit is zonder meer een indrukwekkende prestatie voor een debuterend auteur.

Mijn volledige recensie lees je op mijn blog: https://www.hebban.nl/spot/smakelijk-lezen/nieuws/boeiend-debuut-biefstuk-judith-eykelenboom