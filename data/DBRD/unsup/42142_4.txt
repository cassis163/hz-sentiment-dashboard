Na een tip van iemand heb ik Vermist opgepakt, al gauw raak je als lezer in de ban van de vermissing van Joost Roelink. Wat is er gebeurt, waar is die man die een goed leven had samen met Karen en haar dochtertje Melissa?
Al gauw blijkt dat hij niet is wie hij zei te zijn, en dan raakt het verhaal in een flow, je krijgt als lezer al gauw medelijden met Karen en haar dochtertje Melissa, en een hekel aan Joost. Wat maakt dat de karakters erg goed beschreven zijn door Ellen de Vriend. Zij bezit een heerlijke schrijfstijl wat maakt dat je door het boek bevangen raakt en je wilt weten wat er is gebeurt. Tijdens het verloop van het verhaal krijg je als lezer bij meerdere personages een wantrouwend gevoel, wie kun je geloven en is iedereen wel zo betrouwbaar en lief zoals hij of zij doet.
De Climax is gedeeltelijk verrassend, ware het niet dat je wel iets aan kon voelen komen. Maar in dit geval is het niet erg, de doortastende Karen trekt op geheel eigenwijze haar plan waardoor je respect voor haar krijgt. Of het nu allemaal zo verstandig is, dat is een tweede maar dat terzijde.

De wanhoop en onmacht die Karen moet doormaken is voor de lezers tastbaar beschreven, je kunt je helemaal inleven in haar karakter. Vermist is een psychologische roman/ thriller, het boek is niet heel spannend als wel mysterieus, met een hoog psychologisch gehalte. Kortom een heerlijk boek wat leest als een trein, vol heerlijke, mysterieuze karakters met een goed opgebouwd verhaal. Mocht je nog niet weten wat je in je vakantiekoffer wilt stoppen, Vermist is zeker een heerlijk boek om mee te nemen, behalve als je vriend rijschoolhouder is.

• Plot 4 ****
• Spanning 3***
• Schrijfstijl 4****
• Leesplezier 4****
• Psychologie 4****
3 ½ ster voor Vermist van Ellen de Vriend een schrijfster waar ik zeker mee van ga lezen.