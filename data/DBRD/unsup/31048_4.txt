Een pracht van een boek. Karakters van Bea en Flora komen echt tot leven. De karakters van Kim en Kait ook, de rest blijft een beetje oppervlakkig. Jammer, want dan was het verhaal mooier en gevoeliger geweest. Bea heeft een restaurant in Australië die ze runt met Kim en Kait. Haar man Petert is een jaar geleden overleden en Bea zit nog in de rouw. Op een dag krijgt Bea een handgeschreven brief uit Schotland en start met Alex van wie ze denkt dat deze een vrouw is een e-mail correspondentie. Ze deelt grappige vrouwelijke probleempjes aan een man. Dit is wel een grappig stuk om te lezen. Ook Alex is zijn man verloren. Dit blijkt later in het verhaal anders in elkaar te zitten.

Dan komt Flora, het kleinkind van Bea bij logeren. Zij heeft problemen met haar ouders, Wyatt haar zoon komt Flora brengen en laat weten dat hij veel problemen met Flora heeft. Bea vangt haar op en langzaam maar zeker lees je wat er zich in het gezin af speelt.

Bea is toch wel nieuwsgierig wie Alex nou is en komt via Kim erachter dat het een man is. Bea twijfelt maar besluit toch naar Schotland af te reizen en neemt Flora mee die weer naar Bea komt omdat de boel thuis weer is geëscaleerd. Wyatt en Sarah gaan dan naar Bali. Ze besluiten er een leuke tijd te van te maken in Schotland als ze Alex toch gaan bezoeken.

Daar komt de waarheid naar boven over het leven die Bea in Schotland heeft gehad en haar verloren liefde, de vader van Wyatt.

Het is wel jammer dat het laatste stuk een beetje snel is. Hierin mis ik wat diepgang. Maar desalniettemin is het een pracht van een verhaal. Alles komt weer op z'n pootjes terecht.

De beschrijvingen van Australië, Schotland, de restaurant gasten en belevenissen van Bea en Flora zijn heel herkenbaar. Je kunt je inleven in de personages. Zeker een aanrader en ben zeker van plan om meer boeken van Amanda Prowse te gaan lezen.