Deze spannende psychologische triller begint bij het einde en gaat vervolgens 11 dagen in de tijd terug. Rechercheur Joesbury onderzoekt het ongewoon hoge aantal zelfmoorden onder studenten. Op zijn verzoek gaat politieagente Lacey Flint undercover als de emotioneel labiele Laura Farrow op de Universiteit van Cambridge. Haar taak is om de ogen en oren te zijn van Joesbury en niet zelf op onderzoek uit te gaan. Universiteitspsychiater Evi Oliver, die met haar eigen problemen worstelt, is de enige die haar ware identiteit weet. De redelijk eigenwijze Lacy voert, ondanks dat Joesbury haar hiervan probeert te weerhouden, toch haar eigen onderzoek uit en stuit al snel op verontrustende zaken die de verdenking bevestigen dat het hier om moorden in plaats van zelfmoorden gaat. Al snel wordt duidelijk dat behalve Lacey ook psychiater Evi een mogelijk doelwit voor (zelf)moord kan zijn. Doordat het verhaal vanuit de verschillende personages is geschreven, ook vanuit de daders, wordt er steeds een tipje van de sluier verder opgelicht en wordt toegewerkt naar de plot. Ik kreeg langzamerhand wel een vermoeden van de daders maar ik werd op het einde toch nog verrast. Een fijne thriller om in door te blijven lezen totdat de ontknoping daar is. Een aanrader!