De auteurs van dit boek geven geschiedenisles op middelbare scholen. Zij maken geschiedenis spannend en meeslepend. Het is echt een heel mooi boek! Ze nemen je mee naar de tweede wereldoorlog. Stapsgewijs ga je van af de allereerste onrust door de oorlog heen. En je eindigt bij de atoombom(men)op Japan.

De vormgeving is zeer kleurrijk. Aan het begin van elk hoofdstuk staan wat leerzame feiten en tussendoor stellen ze belangrijke personen voor in de oorlog!

Elk hoofdstuk heeft een spannend verhaal. Je kunt het meebeleven door de ogen van een jonge meid of een jongen. Het maakt geschiedenis enorm spannend en ik het doet me denken aan mijn eigen geschiedenisleraar. Hij maakte de lessen ook altijd leuk. Geen datums opdreunen, maar gewoon laten zien en voelen hoe het was in de oorlog.
Het is enorm aangrijpend! Ze laten je voelen hoe het was om in bezet Nederland te wonen. Landverraders en NSB’ers. Het verzet komt ook goed aan bod. Maar ook de strijd in Rusland wordt uitgebreid besproken. De gevangenenkampen in Indië, maar ook de Holocaust en de kampen waar de Nazi’s ongewenste mensen in opsloten. Operatie Overlord en Market Garden. Hoe konden mensen overleven in een van de koudste winters ooit? De bevrijding en de verwoesting van Japanse steden.

Het zijn soms heftige verhalen, een voor een spannend, aangrijpend en meeslepend. Ze laten je niet meer los ook. Ik vind het echt heerlijk vlot lezen en je steekt er ook nog wat van op. Er zijn dingen die je nog niet wist. Of dingen die je was vergeten….Het frist je geheugen weer een beetje op. De oorlog mag nooit vergeten worden. Ik lees sowieso graag over de tweede wereld oorlog, maar voor leergierige jongen (of oudere) mensen is dit een echte aanrader. Je gaat geschiedenis hierdoor met andere ogen bekijken! De doelgroep is middelbare scholieren..Maar ik als volwassene vind het ook echt een super mooi en goed boek!

Stiekem kijk ik enorm uit naar nog meer van deze boeken. Deze auteurs vertellen zo boeiend dat je niet kunt stoppen met lezen. Het smaakt zeker naar meer. Dikke 5 sterren*****