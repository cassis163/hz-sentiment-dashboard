Het eerste deel van het boek dat in de zomer van 1937 zich afspeelt, is erg pakkend. De karakters zijn heel mooi beschreven, de sfeer komt duidelijk naar voren. Ook de tijd waarin het verhaal zich afspeelt, 1937, komt duidelijk naar voren. Ondanks vage angst voor Hitler is het een onbezorgde zomer. De kinderen spelen hun spel, de grote mensen houden zich met grote mensen dingen en zorgen bezig. Het personeel werkt zoals ze altijd al deden.
Het tweede deel van het boek speelt zich af in in de nazomer van 1938, de sfeer wordt grimmiger. De dreiging met oorlog vanuit Duitsland wordt groter, de angst daarvoor wordt groter. De vredige, haast serene sfeer in deel 1 lijkt vooral aan de oppervlakte te leven; in de priv√©levens van de familieleden is er van alles aan de hand, vooral op relationeel gebied.
De kinderen worden groter, ook zij hebben zorgen, vooral over de naderende oorlog.
Deel 2 was even wennen, maar het is zeker de moeite waard om het boek uit te lezen.