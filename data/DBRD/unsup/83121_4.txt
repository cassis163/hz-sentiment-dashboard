In deze novelle staat in het begin het verdriet van Harriët centraal, ze heeft haar man 2 jaar geleden onverwacht verloren en stoft letterlijk en figuurlijk de kerstboom en haar versierselen af om een poging te doen om haar leven weer op te pakken. Dan komt ze op zolder stapels strips tegen en omdat ze die wil verkopen zoekt ze contact met de excentrieke stripboek handelaar Kell. Uiteindelijk komt er verandering in haar stemming, van verdriet naar hoop en zicht op een mooie toekomst. Je ziet haar veranderen maar eerst moet ze nog wat spoken uit het verleden de nek omdraaien. Dan pas kan ze verder.

Dat was een bijzonder verhaal; de auteur wil veel kwijt aan de lezer en door haar duidelijke en directe schrijfstijl lukt dit ook. Het draait hier om 2 personages, een hond en een stripfiguur. Dat maakt het extra apart om te lezen. Na het lezen van de novelle heb je het gevoel dat je een boek van 200 bladzijdes hebt gelezen in plaats van een verhaal van 75 pagina’s.