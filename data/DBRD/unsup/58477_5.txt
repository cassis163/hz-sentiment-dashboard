Hoofdpersonen in dit boek zijn Kitty (heden) en
Dmitri (verleden). Met ongeveer 100 jaar verschil.

In het heden heeft Kitty een huisje in Albany geÃ«rfd van haar overgrootvader.
In het verleden is Dmitri gewond geraakt in de Eerste Wereldoorlog en komt terecht in het hospitaal in Rusland.
Daar leert hij Tatiana kennen, een dochter van Tsaar Nicolaas.

Afwisselend vertelt dit boek de geschiedenis van Kitty en Dmitri.

Kitty ontdekt iets vreselijks en vlucht uit haar huis omdat ze even genoeg heeft van haar man. Ze gaat naar het huisje in Albany en vindt daar de rust die ze wil.
Bij de halfvergane trap vindt ze een prachtige hanger.....wie heeft dit verloren, wat voor verhaal zit hierachter?

Honderd jaar eerder wordt Dmitri verliefd en zijn leven en toekomst worden gekenmerkt door zijn zorg voor de Romanovs en een heftige revolutie.

Daar heeft de auteur op een mooie wijze de verhalen in elkaar geweven, want Kitty zou Kitty niet zijn als ze niet op onderzoek uit zou gaan om de geheimen van haar familie uit te pluizen.
En Dmitri zou Dmitri niet zijn als hij niet alles zou doen voor de liefde van zijn leven en zijn intenties om de Romanovs te redden.

Als lezer wordt je meteen in het verhaal getrokken, nee ik moet zeggen, de verhalen. Ze worden zo prachtig en interessant in beeld gebracht. Vlot geschreven, het verveelt werkelijk nergens.
Met een zucht heb ik mijn reader dicht geklapt, helaas........dit boek is uit.