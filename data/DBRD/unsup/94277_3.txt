Nou ja, ik voel me heel erg tegendraads: ik, die nou niet zo enthousiast is over Drift, Zondaarskind en Daglicht, vond dit nou eigenlijk best wel weer een aardig boek. Geen memorabel verhaal maar wel prettig hoor.
Het een beetje groteske onderlinge gekibbel tussen de prototypes van diverse milieus vond ik eigenlijk wel grappig en in de ontwikkeling van deze "whodunit" zit wel enige ontwikkeling. Na een twee, drie keer terugbladeren wie nou wie was, vond ik het een aardige setting, met een plausibel plot. Niet serieus te nemen als thriller maar een vlot leesbaar verhaal, met een raakvlak van de lege jetset wereld tegenover de platte gewone achterbakse, elkaar van alles misgunnende "reguliere" doorsnee burger. Eigenlijk is iedereen ondanks hun rol een loser. Vermakelijk.