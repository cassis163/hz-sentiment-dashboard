Dit boek heb ik (na een 10 tal moeilijk eerste pagina's) in één ruk uitgelezen. Misschien zijn de opmerkingen in veel recensies op internet wel waar ("weinig diepgang") maar dat verandert het feit niet dat het gewoon een goed boeiend boek is.
Een korte inhoud: 3 mannen smeden een komplot om de aarde te veroveren via "verborgen verleiders" (het manipuleren van het menselijk denken van binnenuit). Na enkele kleine testen op huurlingen, laten ze die het chemisch produkt hierbij nodig in het drinkwater van de bewoners van Black River spuiten. Paul Annendale en zijn kinderen gaan op vakantie bij een vriend in Black River. Ze zoeken er de rust van de natuur op om te vluchten van het drukke leven in de stad. Er heerst een rare griepepidemie in het dorp en ze houden zich wat op afstand van de verdere dorpelingen. Tijdens hun verblijf arriveert er een man die zich voordoet als socioloog. Vanaf dat moment gebeuren er vreemde dingen. Paul en zijn vrienden gaan op zoek naar een verklaring en proberen Black River en de rest van de wereld op tijd te redden. Zowel sf, spanning als een liefdesverhaal. Misschien geen echt horrorboek, maar dat vond ik helemaal niet storend.