In dit derde boek van het Thomas Lynley-mysterie heeft Elizabeth George zichzelf weer overtroffen. Elizabeth George is een bekende schrijfster van misdaadromans, intussen heeft ze al meer dan twintig boeken geschreven en ze waren allemaal een groot succes. In deze spannende thriller gaat inspecteur Thomas Lynley en brigadier Havers op onderzoek, nadat het gemartelde lichaam van de dertienjarige Matthew Whately op het kerkhof van Stroke Poges gevonden is leidt het spoor naar een typisch Engelse privé-school voor enkel de elite.
Dit boek nodigt echt uit om te lezen, enkel al de samenvatting op de achterzijde is zo mysterieus en meeslepend dat je niet kan wachten om het boek open te slaan. Net zoals de achterflap is ook de inhoud zeer spannend, steeds eindigt elk hoofdstuk met een deeltje nieuwe informatie waardoor je weer verder moet lezen. Deze informatie wordt beetje bij beetje vrijgegeven maar het volledige plaatje is nooit zichtbaar. In het boek lost niemand een woord over de situatie waarin de personages verstrengeld zijn en al hun alibi’s zijn waterdicht, toch slaagt ze erin om hieruit toch enkele verdachten te laten passeren. Ook de schrijfstijl van Elizabeth George is vlot en met veel details beschreven, dit geeft je een mooi beeld van de omgeving en kan je je goed inleven in de personages. Een voorbeeld hiervan is het verdriet van de ouders die net hun kind verloren hebben heeft ze heel realistisch beschreven. : ‘zijn grijze ogen stonden dof , als ongepolijste stenen…’
Een negatief punt aan dit boek is dat je je hoofd er altijd bij moet houden, hoe dieper in het verhaal hoe meer nieuwe personages er opduiken en uiteindelijk wordt het een beetje te verwarrend, wie is wie en wie doet wat is een vraag die je je regelmatig stelt.

Wat George ook goed gedaan heeft is ondanks dat het een heel dik boek is van maar liefst 437 pagina’s het nooit echt saai wordt, naarmate het einde van het boek blijft ze de spanning erin houden en heb je nog steeds geen idee wie Matthew vermoord zou hebben, je komt telkens iets nieuws te weten en het wordt nooit saai. Af en toe wordt ook het liefdes en privé leven van de hoofdpersonages uitgebreid beschreven, wat nogal overbodig is. Je krijgt te veel informatie waar je verder in het verhaal geen relevantie meer mee hebt, dit mag gerust achterwegen gelaten worden.
In het algemeen is dit een boek dat vlot leest en erg spannend is van het begin tot het einde. Het hele verhaal sleept je mee met uiteindelijk het plot dat uitdraait tot een verrassende wending.