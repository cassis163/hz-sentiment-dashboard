Sabrina Galloway is wetenschapper en werkt bij EcoEnergy. Het bedrijf gebruikt slachtafval van kippen om energie op te wekken. Op een bepaalde dag verdwijnt haar baas. Tegelijkertijd ontdekt ze dat een installatie die eigenlijk niet in gebruik zou mogen zijn, toch gebruikt wordt.
Ze gaat op onderzoek uit en ziet hoe een medewerker vermoord wordt. Een moord die haar in de schoenen geschoven wordt. Op dat moment wordt ze een voortvluchtige die haar onschuld wil bewijzen.
Tegelijkertijd wordt een medewerker van een senator vermoord in een hotel. Er wordt heel wat gelobbyd in Washington DC en dit heeft ook met lobbywerk te maken. Het gaat om een contract van enorme waarde en iedereen wil precies een deel van de koek.
Hebben deze zaken met elkaar te maken? En als dat al zo is, wat is dan de connectie?

Het boek lijkt een andere opzet te hebben gekregen dan andere boeken van Alex Kava die ik al gelezen heb. Op zich leest het wel vlot omdat het om korte hoofdstukken gaat en dat houdt de vaart er wel in. Maar er is iets met dit boek niet lekker loopt. Het had vooral te maken met de stukken over de moord van de medewerker van de senator, die verhaallijn mankeerde precies iets.