In Vlaanderen verdwijnen kinderen in de leeftijd 12-14 jaar. Is er verband tussen de gebeurtenissen? Met de gebeurtenissen rondom Marc Dutroux in gedachten wordt er druk gezocht naar de meisjes. Als er dan ook nog een jongen verdwijnt is de paniek compleet. Wat is het motief van de dader en wie is de dader?
Lies Meerhout is met haar team dag en nacht zeer intensief op zoek naar de dader. Het lijkt het zoeken naar een speld in een hooiberg, totdat er toch een zeker verband blijkt te bestaan tussen de slachtoffers.
Een boeiende en angstaanjagende thriller / misdaadroman. Vooral het feit dat het kinderen betreft maakt het schokkend. Het boek leest als een trein en is gruwelijk en spannend tot het eind.