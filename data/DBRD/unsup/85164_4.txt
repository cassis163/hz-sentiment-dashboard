Een fantastisch boek. Helaas moet je een beetje bijbedenken wat er in de vorige boeken die Nesbo over de hoofdpersoon Harry Hole heeft geschreven. De manier waarop Nesbo het karakter van Tom Waaler neerzet is erg goed gedaan. Ik begon een hekel aan die man te krijgen.

Harry Hole is het prototype van een aan-bijna-lager-wal-geraakte rechercheur die voor zijn laatste kans vecht. Alleen dat al dwong mij om verder te lezen. Harry Hole lijkt ook wel half Oslo te kennen, wat hem zeker van pas komt om de seriemoordenaar te ontmaskeren.

Er zitten inderdaad twee plotten in het boek. Alleen dat gegeven al maakte mij nieuwsgierig genoeg om door te lezen. Het verhaal heb ik gelukkig kunnen vasthouden omdat ik tussendoor De eetclub van Saskia Noort heb gelezen.

Als Nesbo weer met een boek gaat komen, zal ik wederom gaan opletten, want zijn schrijfstijl is helder.