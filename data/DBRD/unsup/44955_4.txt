Boek gekregen om te lezen in ruil voor een recensie. Veel negatieve verhalen over gehoord maar dat vind ik niet terecht. Het is een apart boek inderdaad. Het boek vertelt het verhaal van Seb, 17 jaar, autistisch. Hij is bevriend met Billy maar zij krijgt een ongeluk en raakt in coma. Seb mag haar niet bezoeken. Door dit trauma en het niet ermee kunnen omgaan maakt dat Seb zich afsluit van de wereld en in zijn eigen wereld gaat leven. Zijn ouders compleet wanhopig kopen een geweer voor hem. Door dat geweer komt hij weer buiten en gaat in een oude vervallen boerderij spelen met vrienden waarbij deze jongens donders goed weten wat je wel of niet tegen Seb kan zeggen.
De taal van het boek is heel bijzonder, heel poetisch. Door dit taalgebruik en de bijzonder manier van het vertellen van het verhaal is het geen boek voor een groot publiek, het vraagt om tijd, aandacht en concentratie. Neem je die tijd dat is het boek zeker de moeite waard!