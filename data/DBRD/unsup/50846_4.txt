Amelia is eind 20 en restaureert voor haar beroep grafgraven, zij kan al van jongs af aan geesten zien net zoals haar vader. Haar vader heeft haar altijd gewaarschuwd nooit aan een geest te laten merken dat je hem kunt zien. Dat is één van de hoofdregels waar Amelia haar hele leven lang aan moet houden. Want wanneer je de poort eenmaal opent is het lastig deze weer te sluiten.

Wanneer Amelia op een oude grafplaats in Charleston bezig is, wordt ze opgeschrikt door een moord. Een jonge vrouw is in een graf gevonden waarvan de eigenaar aan roodvonk is overleden. Zo komt ze in aanraking met rechercheur John Devlin. Hij vraagt haar hem te helpen bij het zoeken van de dader, door meer uitleg te geven over de teksten en symbolen die op de grafstenen gegraveerd staan. Vanaf het begin af aan voelt Amelia een sterke aantrekkingskracht naar hem toe. Maar John wordt vergezeld door twee geesten, een vrouw met een exotische gelaatstrekken en een klein meisje. Als het onderzoek vordert wordt het voor Amelia steeds lastiger om niet in aanraking met geesten te komen, het lijkt er steeds meer en meer op dat zij de regels aan het breken is. Zowat overal waar zij komt duiken er geesten op, en tot haar grote schrik ook steeds meer slachtoffers die op de oude begraafplaats achter gelaten worden.

Het boek leest lekker weg, niet te lange hoofdstukken, makkelijk geschreven zou het daarom geen literaire thriller noemen, eerder een paranormale thriller met een romantisch tintje, kan alleen maar zeggen je haat het of je bent er helemaal weg van. Ik zelf heb zeer genoten van het boek, ik ga binnenkort beginnen aan deel twee van het Dodenrijktrilogie 'Grafstilte'.