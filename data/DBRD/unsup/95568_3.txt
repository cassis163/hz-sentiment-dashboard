Na lang wachten gaat het dan eindelijk sneeuwen in Minneapolis. En als het eenmaal sneeuwt, dan sneeuwt het ook goed. De rechercheurs Gino en Magozzi worden erbij gehaald als men ontdekt dat in twee sneeuwpoppen de lichamen van twee politiemannen zitten. En dat blijkt niet de laatste dode te zijn die wordt ingepakt in een sneeuwpop. Gino en Magozzi komen een voormalige lerares engels te hulp die op haar eerste dag als sheriff gelijk hiermee geconfronteerd wordt in haar district. Haar onhandigheid met deze situatie wordt goed beschreven.
Voor de mensen van Monkeewrench is dit keer een kleine rol weggelegd. Ze leveren een digitale bijdrage aan de oplossing van het raadsel en daartoe blijft het beperkt.
Het boek heeft een goed plot en een realistisch einde.