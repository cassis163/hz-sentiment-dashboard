Wat kan die Robben schrijven zeg! Je kan merken dat hij ook gedichten schrijft. Hij kan zulke mooie en rake beschrijvingen geven, die toch niet te lang en erg to-the-point zijn.
Ik zat meteen in het verhaal, voelde erg mee met de jongen. De spanning wordt ook mooi opgebouwd, de moeder wordt langzaam maar zeker steeds meer beklemmend. Omdat ik zo meevoelde met de hoofdpersoon, vond ik het wel jammer dat ik niet te weten ben gekomen hoe het verder afloopt met hem en bleef ik, nadat ik het boek uit had, met een aantal vragen zitten. Maar daardoor bleef ik, ook nadat ik het boek uit had, toch nog met het boek bezig en dat heeft ook wel weer wat!