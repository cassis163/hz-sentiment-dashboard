Ik had me al heel lang voorgenomen aan deze reeks te beginnen, en nu is mijn eerste gedacht "ik moet direct aan het tweede deel beginnen", wat is dit verhaal verslavend, fantasievol en toch met mooie omgevingsbeschrijvingen. Bomen zijn hier geen gewone bomen, moerassen geen gewone moerassen maar worden met prachtige zinnen voorgesteld.

*Jacob heeft een mooie band met zijn opa Abe, als kind verteld opa hem verhalen over zijn jeugd, de bijzondere kinderen en vreselijke monsters. Jacob gelooft opa tot Jacob wordt gepest met de verhalen van zijn opa. Hij beseft dat opa hem bedrogen heeft, dat opa hem had belogen. Als Jacob 15 wordt, komt de oude Abe op een gewelddadige manier aan zijn einde...wat volgt is een zoektocht naar de waarheid van de verhalen...waren de verhalen waarheid of een hersenspinsel van opa...

Vooraleerst wat een prachtig boek, de lay-out, de foto's die het verhaal een extra dimensie geeft, de druk van letters, de papierkeuze...het laat me echt denken aan een mooi sprookjesboek. Dan spreken we nog niet over het verhaal, de bijzondere kinderen die elk een eigen persoonlijkheid hebben en het hoofdpersonage Jacob die gedurende het verhaal een mooie evolutie doormaakt. Tuurlijk kan ik enkel beamen dat dit boek zeer filmisch is geschreven, een verhaal voor jong en oud, een verhaal dat je meesleurt in een fantasievolle wereld van liefde, verdriet, spanning en vriendschap.