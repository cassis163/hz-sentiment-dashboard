Het boek Menthol is een interessante geschiedschrijving van een donkere man die door zijn reislust in Nederland belandt. De auteur heeft goed onderzoek gedaan naar zijn verleden, het boek zit vol met foto's en advertenties uit kranten van die tijd (1920-1950). Het hele leven van Joseph wordt beschreven. Soms in weinig woorden, soms in uitgebreide dialogen. In het begin was het lastig om de verhaallijn op te pikken, de aanloop naar de periode dat Joseph in Europa komt wordt beschreven maar dat was niet waarnaar ik op zoek was in het boek.
Het Hengelo van de periode rond de Tweede Wereldoorlog en daarna wordt veel beschreven, wat erg interessant is voor huidige bewoners. Het is een belangrijk onderdeel van de geschiedenis van deze stad in Twente. Het zou niet misstaan als hier op lokale middelbare scholen onderwijs over wordt gegeven. Niet alleen voor de eigen geschiedenis, maar ook een link met hoe om te gaan met mensen die anders zijn dan jij.