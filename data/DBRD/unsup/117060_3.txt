Johnnie Walker is een 34 jarige ex para in Rwanda die ontslagen is uit het leger omdat hij leidde aan het PTS syndroom. Hij word nog steeds geplaagd door nachtmerries hoewel deze niet meer zo vaak voorkomen.
Hij heeft een antieke boekwinkel in de Hoogstraat in Antwerpen, maar als het even kan is hij bij zijn vrienden in de Griekse Taveerne Sikinos. Daar heeft hij zich aangesloten bij een bijzonder gezelschap van mensen, elk met hun eigen verleden en eigenaardigheden. Allemaal met een bijnaam. Hij voelt zich er thuis, al was het alleen al omdat het hem herinnert aan zijn grote liefde Louisa. Haar heeft hij verloren doordat ze als een blok viel voor de barman in hun hotel in Knossos. Gelukkig vind hij in het café wat aanspraak en hen ziet hij dan ook als zijn familie welke hij ook eigenlijk niet heeft. Zijn vader is overleden en zijn moeder heeft hem verlaten toen hij 7 was.

Als Louisa weer terugkomt, veranderd zijn leven. Het lijkt erop dat ze bij hem terugkomt, maar dezelfde dag dat ze hem dat beloofd, komt ze het café binnen met haar Griekse vriend, ze daagt Walker uit en als ze dan vermoord word, lijken natuurlijk alle sporen naar Walker te wijzen. Hij vlucht en bezoekt de spoken uit zijn verleden. Lukt het hem om daar mee af te rekenen en ondertussen ook de dader op te sporen. Of is de moord op Louisa iets wat hij zelf gedaan heeft in een vlaag van verstandsverbijstering.

Walker is een krachtige persoonlijkheid. Het boek geeft een mooi inzicht in zijn leven. De karakters in het café vind ik verwarrend en moeilijk te onthouden. Commissaris Moermans probeert ondertussen Walker te vinden en uit te zoeken hoe en waarom de moord gepleegd is. Walker lijkt gevlucht, maar is dichterbij dan menigeen denkt. Het boek krijgt een verrassend staartje als blijkt wie de moordenaar is en waarom.