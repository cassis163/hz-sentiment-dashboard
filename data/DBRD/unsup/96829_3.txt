Dit is een vlot geschreven thriller die misschien wat aarzelend begint maar wel met een spannende plot eindigt. Misschien is het boek niet zo zeer aan te raden als je hoogzwanger bent of net een kleintje hebt gekregen. :-) Blijkbaar wordt er in de opvolger 'In jouw plaats' nog verder ingegaan op een aantal vragen die in dit boek op het einde worden open gelaten. Als je dit niet weet, blijf je als lezer wat op je honger zitten omdat een aantal kwesties toch redelijk vaag blijven. Er is nog wel ruimte voor evolutie en om meer psychologie in het verhaal net zoals in de personages te steken. Al bij al blijft het me dus toch nog een beetje te oppervlakkig. Er werd me echter verteld dat Sarenbrant alleen maar beter wordt in haar latere boeken, vandaar alvast benieuwd naar de opvolger 'In jouw plaats' die nu aan de beurt komt.