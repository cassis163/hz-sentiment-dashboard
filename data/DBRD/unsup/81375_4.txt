AUTEUR:
Joke De Meyer, 26 jaar is hiermee toe aan haar tweede deel van de Legende van Esper De Manenwolf het vervolg op De Zilvervos verschenen in mei 2018. Een jeugdroom die werkelijkheid wordt voor deze jonge auteur uit Boom waar ze ook haar eigen uitgeverij De Belezenis heeft opgestart.

HET VERHAAL:

“WANT ALLEEN EEN OPGEHEVEN HOOFD ZIET DE TOEKOMST”

Het verhaal gaat verder daar waar De Zilvervos is gestopt, Veder en Leyna zijn op weg met het schip Veselo naar de koningsstad Manenburcht. Samen naar dezelfde bestemming maar met een ander doel, Veder zal zijn plaats innemen op de troon en Leyna gaat op zoek naar antwoorden die haar meer kunnen vertellen over haar moeder. Beiden komen tot de ontdekking dat niet alles verloopt zoals gepland en niet iedereen even onschuldig is als ze veronderstellen. Helemaal loopt het mis wanneer De Vrees zijn intrede doet in Manenburcht, is het een ziekte of is het magie dat is onduidelijk wat ze wel weten is dat ze moeten ingrijpen voor er nog meer dodelijke slachtoffers vallen.

MIJN MENING:
Net zoals het vorige heeft dit ook een prachtige sprookjesachtige cover, en achteraan een handige lijst met alle personages die in het boek voorkomen. Het mooie verhaal is niet alleen beeldend maar ook vlot geschreven. De spanning heeft iets langer op zich laten wachten dan in het eerste deel, maar het is een boek dat je in één ruk kunt uitlezen daar het je meeneemt naar zijn betoverende werelden. Voor het derde deel moeten we wachten tot november 2020 . Maar ook dat wil ik niet missen!

RAAD IK DIT BOEK AAN?
Lees je graag young adults, of ridderverhalen? Dan mag je deze trilogie niet voorbij laten gaan.