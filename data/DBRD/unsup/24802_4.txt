Het is 2037. De eerste bemande ruimtemissie naar Mars wordt gelanceerd met aan boord 2 Russen, 2 Amerikanen en 2 Europeanen. De verwachtingen zijn hooggespannen. Wordt hiermee de eerste stap gezet voor leven op Mars. Wat gaan ze vinden, is er leven op Mars en is er leven mogelijk op Mars? Bij aankomst worden 3 vlaggen geplant. Maar dan begint het te waaien en zijn alle drie de vlaggen verdwenen. Als dan ook een ruimtepak verdwijnt, komt de argwaan binnen het team.

Vanuit de perspectieven van de astronauten en de medewerkers van Houston ontvouwt zich een thriller. Is er buitenaards leven, leeft er een bedreigend virus of komt de dreiging van binnenuit? We volgen de ontdekkingen en mislukkingen, met kleine achtergrondverhalen en geschiedkundige gebeurtenissen, die dicht bij ons heden liggen. De ontknoping is verrassend, niet zozeer wat of wie de hand heeft in de gebeurtenissen, maar vooral het waarom. En juist door die ontknoping stijgt wat mij betreft het boek in niveau.

Je bent nu gewaarschuwd!