Ik las dit 5de deel van de Fidelma-reeks in 1 ruk. Net als in de vorige boeken heeft de auteur ook in dit deel veel aandacht voor de sociale en wettelijke omstandighedcen in het 7de eeuwse Ierland. Natuurlijk lost Fidelma ook dit mysterie weer op in haar onnavolgbare stijl en dit keer heeft ze weer de hulp van haar Saksische vriend Eadulf. Als deze laatste wordt vergiftigd en ei zo na omkomt moet ze haar gevoelens voor hem toch eens nader onderzoeken. Het verhaal en de oplossing van de vele moorden is wel heel erg ingewikkeld dit keer. Hopelijk behoudt de reeks het hoge niveau in de volgende boeken.