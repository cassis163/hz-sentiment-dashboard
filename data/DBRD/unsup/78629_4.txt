Het is haast onmogelijk om een recensie te schrijven over één van de twee delen die deel uit maken van dit tweeluik.

Inhoud

Kaya de Regge volgde een opleiding bij de FBI in de USA en werkt nu als profiler bij de Gentse politie.
Daar worden ze geconfronteerd met een dubbele moord en een spoorloze dader. De moorden kaderen in een verleden van pesterijen die zich afspeelden in een sanatorium. In de marge van dit onderzoek spelen zich echter nog een aantal feiten af die eventueel kunnen gelinkt worden aan deze zaak.
Los daarvan: een drugsdelict waar Kaya nauw bij betrokken is. Ze bijt zich vast in haar onderzoeken waarbij haar opleiding haar goede diensten bewijst, ...
Niet alleen het beroepsmatige, maar ook het privé-leven van Kaya en haar collega’s bij de politie weet Belinda met sprekend gemak in haar verhaal te verweven wat zonder meer een meerwaarde geeft: als lezer leef je als het ware mee met de personages en hun dagdagelijkse beslommeringen buiten het werk, ...

Stijl

Belinda Aëbi is een groot auteur. De eenvoud die ik kan terugvinden in haar boeken vind ik ook terug bij Carlos Ruiz Zafón, weliswaar in een ander genre, en niemand zal ontkennen dat dat een groot auteur is.
Het gemak waarmee Aëbi letters en zinnen op een geloofwaardige manier in elkaar laat vloeien om tenslotte alle puzzelstukjes netjes in elkaar te laten passen is zonder meer bewonderenswaardig.

Conclusie

De thrillers van Aëbi zijn zonder meer pareltjes in het Nederlandstalige thrillerwereldje, stuk voor stuk page-turners, ... en dat is vooral te danken aan de eenvoud en de geloofwaardigheid waarmee deze auteur haar lezers weet te boeien.