Bij de aanblik van een nieuwe Barclay wreef ik verheugd in mijn handen, dat zou weer een paar uur spanning worden! Maar dat heeft hij dit keer helaas niet helemáál waar gemaakt. Het boek zat wel weer uitermate goed in elkaar, Barclay bezit de kunst van het doseren; steeds weer een klein stukje van de puzzel. Normaal gesproken het belangrijkste element van spanning. In "Vrees het ergste" komt het echter allemaal een beetje langzaam op gang, het laatste deel van het boek was aanmerkelijk spannender dan het eerste, pakweg 2/3 deel. En dat is jammer. Er wordt een groot deel min of meer verspild met prietpraat, met tussendoor wel belangrijke elementen voor het verhaal. Het had allemaal wat meer actie mogen hebben het eerste deel. Ik vond het desondanks een heel aardig boek, alleen niet met hetzelfde niveau van spanning als zijn eerstetwee boeken. Barclay knoop alle losse eindjes uitermate deskundig aan elkaar, dat doet hij goed. Al met al best lekker leesvoer!