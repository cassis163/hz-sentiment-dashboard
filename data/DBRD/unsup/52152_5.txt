Dit handzame en sympathieke pocketboekje bevat een schat aan waardevolle tips en informatie voor mensen die met hun nieuwe baan beginnen. Het is natuurlijk reuze spannend om te starten bij een nieuwe werkgever. De auteur is een veelzijdige onderneemster en eigenaresse van een tekstbureau en een coachingspraktijk. Ze werkt ook nog als burn-out coach. Als auteur heeft vooral geschreven over persoonlijke ontwikkeling. Ik denk dat dit boek echt een nuttige hulp is voor mensen die net hun eerste baan hebben. Ook zeer geschikt voor ervaren werknemers die hun eerste teleurstelling te verwerken hadden bij een werkgever en daarna weer een denkbeeldige drempel over moeten om een nieuwe start te maken. Zelfs voor de ‘senior’ zoals ik staan er echt nog eye-openers in! Ik dacht dat ik na 25 jaar werken wel door geverfd was, maar de tijden zijn veranderd. Altijd goed om je kennis weer op te frissen. Het zijn niet alleen tips van de auteur die dit boek verlevendigen. De omslag is lentefris. Er staan grappige cartoons in, maar ook een lijst kernwaarden, anti-stresstips en tips om een gesprek op gang te houden. Daarnaast vinden we in dit boek heel veel leerzame verhalen van de nieuwe werknemers op de werkvloer. Al met al een zeer compleet en interessant boek. Als je de tips toepast, dan word je nieuwe betrekking vast en zéker een succes.