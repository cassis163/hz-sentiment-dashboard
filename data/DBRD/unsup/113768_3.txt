Ik had al veel over dit boek gelezen op internet en het stond dan ook hoog op mijn verlanglijstje.

Lale wordt als jongeman naar Auschwitz gedeporteerd en komt terecht in de hel. Hij zweert dat hij het zal overleven en zal zien hoe de Nazi's moeten boeten. Al snel blijkt Lale over veel mensenkennis te beschikken. Hij kan goed inschatten wie hij beter kan vermijden en met wie hij dingen kan 'regelen'. Als hij de tatoeÃ«rder wordt kan hij zich vrijer door het kamp bewegen en op die manier zichzelf en ook anderen betere overlevingskansen geven. Wanneer Lale Gita ontmoet, geeft dat hem nog meer kracht om te proberen te overleven.

Het boek geeft, via Lale als ooggetuigen, een beeld van Auschwitz van binnenuit. De tekst bestaat uit korte, makkelijke zinnen. Het boek leest daardoor gemakkelijk, maar de emoties en betrokkenheid blijven ook wat vlak. Het boek boeide me meteen. Vooral het lot van Cilka zal nog wel even blijven nasudderen

Kortom; een mooi boek, waar wellicht nog meer in had gezeten..