Vond dit boek een beetje tegenvallen, na hypnose te hebben gelezen wat ik wel heel spannend vond is dit een boek met veel minder spanning. Het begint spannend maar naarmate het verhaal vorderd worden er zoveel dingen bijgehaald die niets aan het verhaal toe te voegen hebben.
Het verhaal begint met de moord op een jonge vrouw die op een plezierjacht wordt gevonden. Het lijkt op een verdrinkingsdood maar haar kleren vertonen geen enkel spoor van zeewater. Als de volgende dag een man wordt gevonden aan een haak in het plafond is inspecteur Joona Linna ervan overtuigd dat het zelfmoord is. Hij krijgt daarmee gelijk maar de zaak is daarmee nog niet gesloten. Deze gebeurtenissen sleuren Joona mee in een nietsontziende jacht op de moordenaar.