Ik heb een zoon van 5 jaar oud. Doet dat er toe? Natuurlijk wel!
Mijn zoon houdt van voorleesverhalen. Ik hou ervan om hem voor te lezen.

Mijn zoon houdt niet van veel plaatjes en korte verhalen.
Hij is al helemaal mee met het idee dat verhalen spannend mogen zijn en boeken inhoud mogen hebben.
Toevallig kwam ik bij Wonderdieren.
Op basis van de flaptekst en cover was mij totaal niet duidelijk dat het een eerste deel uit een reeks was.
Gelukkig heb ik dus eerst dit boek gevonden en niet een ander deel. (Vind ik toch belangrijk om te weten)

***

Het verhaal zelf gaat over een doodgewone straatkat Aldwyn die achtervolgt wordt door een premiejager. Tijdens zijn vlucht komt hij door toeval in een winkel terecht waarin Wonderdieren verkocht worden. Deze dieren bezitten allen speciale talenten en worden in het boek beschreven als "huisdieren" van tovenaars en tovenaarsleerlingen. In de winkel wordt Aldwyn uitgekozen door Jack, een tovenaarsleerling.
Aldwyn gaat met zijn nieuwe baasje mee naar het huis waar Jack samenwoont met de tovenaar Kalstaff en twee andere tovenaarsleerlingen Marianne en Dalton. Marianne's Wonderdier is een kikker, Gilbert en Daltons Wonderdier is een blauwe gaai, Skylar.
Wanneer Kalstaffs huis aangevallen wordt en de drie tovenaarsleerlingen ontvoerd worden door koningin Loranella, kunnen enkel de drie Wonderdieren hen redden. De vraag is hoe lang Aldwyn zichzelf kan blijven voordoen als Wonderdier, terwijl hij eigenlijk niet beschikt over een bovennatuurlijke gave.

***

Wonderdieren is een verhaal dat deels ge√Øllustreerd is. Een leuk pluspunt, maar niet echt noodzakelijk, zeker niet omdat de tekeningen eigenlijk niet echt voor kinderen gemaakt zijn. Mijn zoon vond sommige zelfs ronduit "vreemd".
Het kleine mapje voorin is ook niet echt nodig, maar stiekem vind ik het wel heerlijk om mapjes in boeken te vinden.

De taal van het boek is goed toegankelijk voor kinderen.
Mijn 5-jarige moest amper vragen om verduidelijking.
Om zelf te lezen leg ik de leeftijd meer richting 10 jaar.
Een echte richtleeftijd heb ik niet onmiddellijk teruggevonden.

Wat ideaal is is de lay-out van het boek. Het lettertype is vrij groot en het interval voldoende, wat voorlezen vergemakkelijkt, en maakt dat ook oudere kinderen het gemakkelijk zelf kunnen lezen.

Het boek is van 2011 en de 3 vervolgdelen zijn nergens in het Nederlands te vinden. Dit doet sterk vermoeden dat ze niet zullen volgen.
Dat is wel een minpunt. Hoewel het verhaal an sich een sluitstuk heeft, voel je effectief aan dat dit eigenlijk eerder een inleiding is voor een groter avontuur. De laatste zin van het boek geeft dit ook duidelijk aan.


Al bij al een heerlijk boek dat wij met veel plezier (voor)gelezen hebben!