Met zijn 131 bladzijden is dit echt een fijn en snel boekje om te lezen. Het is geschikt voor de jonge lezer vanaf 10 jaar, maar ook voor alle anderen die van lekker absurde taferelen, spannende achtervolgingen en mooie broer-zus verhalen houden.
Het boek deed me van tijd tot tijd denken aan avonturenfilms met jeugdigen zoals De Goonies, maar ook aan Hitchhikers guide to the galaxy en Men in Black, vooral als er pratende spinnen met een apengezicht voorbij komen.
Een extra bijkomstigheid bij dit leuke boekje is dat je ook nog eens het eiland Skye leert kennen.