De vader van Lemarat heeft beloofd dat zijn dochter Rebekka met zijn broer Mosa mag trouwen in ruil voor het zorgdragen van zijn nieuw te bouwen huis in Marokko. Mosa wil graag naar Holland, naar Maanzaadstad, en neemt dit aanbod aan. Mosa is echter een vrouwenversierder en verdwijnt op de dag van zijn bruiloft. Lemarat moet hem zoeken en voert hele gesprekken met de taxichauffeur die hem vervoert naar de plek waar Mosa naar toe is gegaan. Het verhaal gaat over het Marokko van vroeger en nu, verdwenen en nog bestaande tradities. Het gaat ook over de familiegeschiedenis van de hoofdpersonen. Het boek heeft een onverwacht einde. Het is een goed verhaal, vaak grappig om te lezen maar ik vond het wel een chaotische schrijfstijl. Sommige zinnen moest ik een paar keer lezen om ze te begrijpen.