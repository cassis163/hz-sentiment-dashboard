Tsja, onder welke noemer moet je In de greep van waanzin plaatsen? Een sprookje, een sage of een mythe? Ik ben niet zo goed thuis in de verschillen tussen deze drie, maar het geeft wel aan in welke sfeer het boek geschreven is. Het is feeëriek, mysterieus en ongeëvenaard goed. Luca d'Andrea is erin geslaagd een uniek, boeiend en zeker ook spannend boek te schrijven. Het is even wennen aan zijn schrijfstijl, soms is er verwarring, maar die wordt zeker weer opgelost door de auteur. Mooi vind ik het dat het verhaal totaal een andere kant opgaat dan je zou verwachten als je de flaptekst leest. Luca d'Andrea is erin geslaagd een, wat mij betreft, uniek boek te schrijven. Nooit eerder las ik een boek als In de greep van de waanzin. Ik heb genoten tijdens het lezen en me verwonderd. Het boek is een absolute aanrader. Ga er met een open blik in en laat je door d'Andrea meevoeren. Ik ga zeker ook zijn eerdere boek, Het hart van het kwaad, lezen.