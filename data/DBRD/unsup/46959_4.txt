Audrey woont met haar ouders en zus in Argentinië.
Daar arriveren plots de broers Cecil en Louis uit Engeland.
Cecil is een charmante, verstandige jongen, die weet waar hij heen wil met zijn leven.
Louis is een mysterieuze, introverte dromer zonder concrete toekomstplannen.
Cecil wordt stapelverliefd op Audrey, maar de interesse is niet wederzijds.
Audrey wordt verliefd op Louis, maar omdat ze weet dat hun liefde niet goedgekeurd zou worden, blijft hun liefde geheim.
Dan slaat het noodlot toe, waardoor hun leven een drastische wending neemt.

Zoals steeds bij Santa Montefiore werd ik onmiddellijk meegezogen in het verhaal. Ik vreesde echter dat dit verhaal te zeemzoet zou zijn, te cliché...
Maar dit was het absoluut niet. Ik verbaasde me meermaals over het verloop van het verhaal en de keuzes die de personages maakten.
Als lezer wordt je geconfronteerd met de dingen des levens en de moeilijke keuze tussen hart en hoofd.
Het verhaal zit vol verrassende wendingen en eindigt niet zoals je zou verwachten.
Zoals steeds, heb ik echt genoten van dit boek, en moest het ook echt even laten bezinken.
Voor de liefhebbers van dit genre, zeker een aanrader!