Patrica Snel studeerde Italiaanse taal-en letterkunde en kunstgeschiedenis.
Ze woont en werkt in Amsterdam op haar woonboot Gratia Deo.
Patricia Snel, auteur van bestsellers als De expat en Expat exit, heeft met Perfect Match een nieuwe beklemmende thriller geschreven over de wereld van het online daten.

Marit, 39 heeft een leuk leven. Een eigen yogaschool, een leuk appartement en genoeg aandacht van mannen.
Alleen ze wil wel een keer een vaste relatie en misschien een kind.
Haar vriendin Susan raadt haar Perfect Match aan, een nieuwe datingsite.
Daar komt ze al snel in contact met de Zweed Nils.
Hij lijkt de perfecte match, maar Marit komt er op een pijnlijke wijze achter dat schijn bedriegt en ze wil nog maar een ding, wraak nemen op de man die haar toekomst heeft verwoest.


Patricia Snel heeft een vlotte en makkelijke schrijfstijl waardoor je het boek zo uitleest.
De hoofdthemaâ€™s, datingsites en orgaanhandel zijn wel actueel, maar niet echt origineel.
Wat begon met die datingsite speelde later ook helemaal geen rol meer.
De titel Perfect Match, die op de naam van de datingsite slaat is wel goed gekozen, want je kunt het ook nog zien dat Marit een perfecte match was met haar orgaan voor iemand anders.
Dus in alle opzichten een perfecte match.
De spanningsboog is in het begin vrij constant maar langzamerhand gaat de spanning omhoog.
De personages met uitzondering van Marit bleven wat oppervlakkig maar het was wel heel herkenbaar allemaal.
Ondanks het heftige thema voelde ik geen klik met Marit.
De plot kwam niet echt als een verrassing voor mij, maar het was wel goed uitgewerkt.
Patricia Snel is nu aan een andere thriller bezig, maar ze sluit niet uit dat er nog een vervolg komt met Marit in de hoofdrol.
Die boeken zal ik zeker gaan lezen.
Perfect match vind ik een goede thriller en ik waardeer deze met 3,5*