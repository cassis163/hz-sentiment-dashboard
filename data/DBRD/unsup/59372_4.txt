'In vertrouwen' is het eerste boek dat ik heb gelezen van Karen Rose. Ik weet daarom ook niet of ze ook in haar andere boeken de tijdslijnen op deze goed leesbare manier neerzet.
In de 575 bladzijden van het boek wordt het verhaal opgedeeld in een proloog, hoofdstukken en een dankwoord. De proloog gaat over een gebeurtenis zes jaar eerder, waarmee de daarop volgende hoofdstukken mee te maken hebben. De proloog eindigt met: 'Het was volbracht'.

Het boek behandelt gebeurtenissen en handelingen in een verhaal dat start op dinsdag 5 april, 06.00 uur in het eerste hoofdstuk en eindigt in het laatste hoofdstuk op zaterdag 9 april, 16.30 uur.
Welgeteld 5 dagen zijn beschreven in dit boek. Elk hoofdstuk vanuit een ander gezichtspunt, door de ogen van een ander karakter bekeken. Het blijft heel lang onduidelijk wie de dader is, of de daders zijn. Er wordt een enorme beerput opengetrokken.
Vanaf het begin gebeurt er geweldig veel en dat gaat door tot het dankwoord. Alles wordt verrassend goed uitgelegd en ieder karakter komt duidelijk naar voren. Een heel goede plot, die je tot het eind blijft bezighouden. Een prettige schrijfstijl, in vrij korte hoofdstukken, die maakt dat je het boek weg kunt leggen mocht dat nodig zijn.
Iets wat me opviel was dat een van de hoofdpersonen, net zoals de auteur getraind is in een gevechtssport.
Mocht een film gemaakt worden naar aanleiding van dit verhaal, zou ik daar niet verbaasd over zijn! Bijzonder onderhoudend, dit verhaal.