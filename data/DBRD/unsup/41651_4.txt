Anne Koster is een populaire tv-presentatrice, die voor het oog alles mee heeft. Op het oog omdat achter haar lach een verleden schuilt wat haar, tot aan de dag van vandaag getekend heeft.

En dan, als een donderslag bij heldere hemel, neemt haar leven een kentering. Ze verliest haar tv-show, haar vriend laat haar in de steek terwijl ze in een IVF traject zitten... en dan verdwijnt haar ex! Anne wordt verdacht, en het media circus ontketent. Waar is hij? Wat betekenen de gaten in haar geheugen? Tal van vragen komen naar boven...

Een goed lopend, lekker lezend en spannend verhaal. Het soort boek dat er voor zorgt dat je gewoon verder wilt lezen! Een boek dat bovendien verrassend blijft tot aan het einde...

Een prachtige kennismaking met schrijfster Saskia Noort, dit smaakt zeker naar meer!