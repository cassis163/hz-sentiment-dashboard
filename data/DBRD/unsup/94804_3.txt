Ik heb me redelijk vermaakt met dit boek. Lang ging ik er dan ook van uit dat dit een twee-sterren-boek ging worden, maar de laatste honderd pagina's zijn werkelijk fenomenaal. De twee verhaallijnen in het boek werken tot een bijzonder spannende climax die ik tot nu toe alleen nog van Stephen King heb meegemaakt.

Het eind, de laatste honderd pagina's is het sterke punt van dit boek. De puntjes van kritiek zijn, wat mij betreft: er zijn twee verhaallijnen, elke verhaal kent nogal wat kampen met personages. Het is niet eenvoudig alle personages uit de ene en uit de andere verhaallijn meteen te plaatsen. Daarbij sprint het boek nogal een keer van de ene verhaallijn naar de andere verhaallijn. Misschien was een personenlijstje wel handig geweest.

Ook de opbouw van het boek had anders kunnen zijn: met uitzondering van de laatste 100 pagina's *eerst* het verleden te vertellen en *daarna* het heden. Het had voor mij de leesbaarheid verbeterd.

Al met al drie sterren, vooral dankzij de schitterende climax!