Het duurt wel even voor je echt in dit boek zit. Het vraagt enige moeite om de verschillende verhaallijnen en aanverwante personages aan elkaar te koppelen. Doorbijten dus. En dan word je gepakt en meegenomen over de hele wereld: Brussel, Parijs, Amsterdam, Afganistan, Zweden, Amerika en verder. Origineel, actueel, confronterend en goed geschreven. De spanning wordt gedoseerd opgevoerd en de achtervolgingen zijn ronduit spectaculair. En nu de hamvraag? Waar gaat het over? Volgens George L. ,een van de hoofdpersonen: " Iets met een computer. Filmpjes. De Amerikaanse regering. Dat was alles wat hem gelukt was bij elkaar te puzzelen. Als hij eerlijk was, wilde hij het ook niet weten." 

Maar als lezer wil je het juist allemaal graag weten, want het gaat nog over heel veel meer...