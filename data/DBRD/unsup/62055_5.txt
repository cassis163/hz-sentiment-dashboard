De IJzerprins is het laatste deel van de Iron Fey serie. In dit verhaal volg je Ash (Jeah), die op zoek is naar een manier om terug te gaan naar Meghan. Het is het perfecte einde van een liefdesverhaal.

Niet alleen ben ik dol op Ash. Zijn moed, zijn loyaliteit en zijn doorzettingsvermogen. Hij weet wat hij wil en doet er alles aan om dat te bereiken. Maar ook Nimmernimmer. Die plek wordt zo goed omschreven, terwijl je het leest, lijkt het alsof je er ook echt bent.

In dit deel leer je Nimmernimmer kennen op een geheel nieuwe manier. Ash neemt je mee naar een onbekend deel, naar het eind van de wereld. Ik hou er altijd wel van als er reizen worden gemaakt in boeken, een zoektocht naar jezelf. Je leert de personages dan echt kennen. En als daar ook nog eens uitdagingen, vuurproeven bij komen kijken is het helemaal perfect. Zeker met een groep vrienden. Samen sta je sterk.

Dit boek laat zo goed de kracht van liefde, maar ook dat van de mens zien.
We zijn sterker dan we denken, en we zijn tot zo veel in staat.
Ik moet ook zeggen dat ik fan ben geworden van Grimm, met zijn ‘Ik ben een kat, duh’. Het juiste antwoord op alles. Hij is zo grappig, zeker samen met de Wolf. En dan heb ik het nog niet eens over alle leuke bijnamen en plaatsnamen gehad waar het boek mee vol staat.