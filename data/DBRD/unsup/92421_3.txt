Als Goodman getypeerd wordt als schrijfster van thrillers geef ik haar in dit genre 3 sterren, overigens heb ik nog nooit een boek 5 sterren gegeven maar achteraf denk ik dat ik er wel  meer had moeten geven aan Het meer van de meisjes, ik vond het een zeer intrigerend verhaal, bijzonder goed geschreven en heel spannend. In de schaduw van mijn moeder zou ik niemand aanraden die direct in een pakkend spannend verhaal terecht wil komen alhoewel ik zelf met bepaalde fragmenten, niet alleen de manier waarop de sprookjes worden verhaald prachtig heb gevonden maar ook de sfeer die zij b.v. in een keuken kan oproepen door de binnenkomst daarvan met witte seringen en (ook witte asperges) weet te beschrijven of na een maaltijd van een vischotel die zij gereserveerd heeft en vervolgen s`nachts nog de geur van citroen en botersaus ruikt aan de handen van haar bedgenoot en vriend ruikt. Ik vind In de schaduw van mijn moeder een aanbeveling voor de fijnproevers zeker als je van zintuiglijke beschrijvingen houdt. Goodman gaat vaak heel subtiel te werk, een voorbeeld hiervan is dat als zij de tuinman in het begin van het boek beschrijft hetgeen zij alleen doet door hetgeen zij waarneemt. Het is alweer een tijd geleden dat ik het boek gelezen heb maar ik herinner mij dat zij de vaalgrijze blauwe kleur van zijn overhemd beschrijft die hij soms oprolde zodat je ook de vaal blauwgrijze tekens in zijn arm zichtbaar werden. Een subtiele aanwijzing van dat je te maken hebt met iemand van joodse afkomst en concentratiekampverleden. Wat betreft de spanning en de uiteindelijke ontknoping vond ik dit boek echter in geen enkel opzicht heel erg spannend. Tijdens het lezen van het verhaal kwam ik zelf al enigzins op het juiste spoor en kwam de ontknoping niet als een verrassing. Kortom ik vind dit boek een aanbeveling voor mensen die van literatuur houden maar niet voor de gemiddelde thrillerlezers en daar versta ik diegene onder die een thriller lezen om een pakkend en spannend verhaal. Niettemin scoort dit boek bij mij hoog, ik geef haar 3 sterren maar zij verdient er mijns inziens veel meer maar niet in het genre van spanning en misdaad. Misschien moet ik daaromtrent het criterium wat bijstellen.. Daarentegen is goed (3 sterren) goed niet meer en niet minder.