Candy Dulfer speelde van kleins af aan al saxofoon. Op haar elfde speelde ze in de band van Rosa King. Op haar zeventiende stond ze met haar eigen band in het voorprogramma van Madonna. Later speelde ze samen met de muziekhelden Prince, Dave Stewart, Van Morrison, Maceo Parker en David Sanborn.

Ik was heel nieuwsgierig naar haar verhaal, vooral haar periode met Prince. Daar is dan ook een stuk aan gewijd en vond ik interessant om te lezen.
Het boek is verdeeld in hoofdstukjes die in een tijdslijn lopen, maar af en toe elkaar doorkruizen, omdat ze in thema’s zijn opgedeeld. Het boek leest prettig omdat er in een fijne open schrijfstijl is geschreven. Er zitten leuke anekdotes met humor in, maar Candy vertelt ook heel eerlijk over de minder leuke kanten in het muzikantenleven. Het boek voelt heel eerlijk aan, als lezer mag je even meekijken in het leven van Candy Dulfer.

Ik vind de cover persoonlijk niet zo heel mooi, maar het binnenwerk vind ik wel heel mooi vormgegeven. Er zitten mooie foto’s bij die bij de betreffende hoofdstukken passen. En alle hoofdstukken hebben een bepaald thema.

Dit boek is niet alleen voor de fans, maar voor iedereen die geïnteresseerd is in muziek.