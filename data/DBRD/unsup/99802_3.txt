Het verhaal speelt zich af in de Tweede Wereldoorlog. Lucia Holley woont met haar kinderen, haar vader en de huishoudster op een rustig plek aan het water. Haar man Tom vecht overzees . Lucia is het er niet mee eens dat haar 17 jarige dochter Bee omgaat met een veel oudere man, die ook nog eens duistere reputatie heeft. Samen met haar vader voorkomt ze een vervolgafspraak tussen de twee. Ted Darby, de vriend van Bee, wacht tevergeefs op haar in het boothuis en in plaat van Bee treft hij de grootvader. Hij zegt tegen zijn dochter dat ze geen last meer zullen hebben van Darby. De volgende morgen treft ze het ontzielde lichaam van Darby aan… Ze verbergt het lijk op een eiland… niemand komt er achter toch?
Het verhaal is een psychologische thriller, je kan je redelijk inleven in Lucia, ook al heb je soms het idee dat ze er nogal makkelijk mee omgaat, je voelt de spanning en de verwarring bij haar. De kinderen hebben niks door, ze vinden hun moeder wel wat raar doen. Lucia is een vrouw die alles voor haar kinderen over heeft ook al lijkt ze soms streng. De overige karakters blijven oppervakkig.
Sommige stukken in het verhaal zijn wat langdradig en dat terwijl het boek maar 171 bladzijdes heeft. Het speelt zich af in een omgeving die niet echt tot de verbeelding spreekt.
Het verhaal ontwikkelt zich redelijk snel tot een verrassend plot met een vreemd eind. Het boek is ineens klaar, terwijl het verhaal naar mijn idee niet helemaal af is. Echt heel spannend is het niet , het is een leuk boek om tussendoor te lezen maar meer niet voor mij.