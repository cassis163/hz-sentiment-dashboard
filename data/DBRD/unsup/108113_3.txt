Ik ben dit boek vaak tegengekomen en heb mezelf gezegd dit boek te onthouden. Toen zag ik het in New York City tussen wat andere tweedehandsboeken en heb hem eindelijk voor drie dollar gekocht.
Ik moet zeggen, ik ben blij dat ik er niet veel meer aan heb uitgegeven.
Ten eerste was het verhaal heel anders dan ik had verwacht. Ik had niet verwacht dat het een Urban Fantasy zou zijn en dat ze echt een dubbel leven zou leven, maar meer iets in een andere wereld of in de geschiedenis. Niet dat het heel erg is.
Ten tweede was het begin met Akinli nogal cliché en ‘cringe-worthy’. Kleine SPOILER hier: ze gaat dansen met hem in het midden van het campusplein de tweede keer dat ze met hem praat? Klinkt nogal ongeloofwaardig vind ik.
Maar ik besloot het boek een kans gegeven en het was het opzich wel waard. De verhaallijn werd wat sterker maar ik vond het niet sterk genoeg. De band tussen de Sirenes en de Oceaan was wel origineel gelukkig.

Ik zou zeggen, lees dit boek niet als je zin hebt in personages met diepgang, een goed ontwikkelende liefdesrelatie en een sterk plot. Lees dit boek wel als je zin hebt in een ‘quick-read’ zonder veel te hoeven nadenken.