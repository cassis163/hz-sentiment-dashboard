Dit boek hoort niet tot de serie (Will Trent en Sara Linton) van Karin Slaughter, het is een stand-alone, maar kan eigenlijk best ook uitgroeien tot een serie.
Het speelt zich af in de jaren '70 in een Amerika waar discriminatie, rassen-, vrouwen en homohaat hoogtij vieren. In deze wereld probeert Kate zich staande te houden als groentje in het politiecorps. Ze wordt ingedeeld bij Jimmy, maar die dumpt haar al snel bij zijn zus Maggie. Vrouwen horen trouwens niet bij de politie te gaan, die moeten thuis blijven en vrouwendingen doen.
De voorbije weken zijn er enkele politie-agenten neergeschoten, geÃ«xecuteerd is misschien een beter woord en de politie staat op scherp. Kate en Maggie bemoeien zich met de zaak omdat de partner van Jimmy neergeschoten is. Maggie merkt dat haar broer feiten achterhoudt en ze wil de zaak zelf uitzoeken. Terwijl ze daarmee bezig zijn, zijn de mannelijke agenten, dronken, lopen naar de hoeren en vloeken en tieren dat het niet meer normaal is.
Ik heb dit boek met belangstelling gelezen omdat zoveel zaken waarover de politie nu beschikt, toen nog niet bestonden. Ondanks mijn concentratie kon ik de schrijfster niet betrappen op een echte fout in de tijdssetting. Dat is mooi, er is goede research gedaan.
Dat het er toen zo aan toe ging is natuurlijk diep triest, de vrouwonvriendelijkheid, de homohaat, het gekap op negers, joden en communisten. Het waren tijden van verandering en verandering schrikt af, zorgt voor angst. En angst maakt dat mensen niet meer normaal reageren.
Leuk boek.