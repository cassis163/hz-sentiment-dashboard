De crisis slaat overal toe. Ook bij de Garbers in Milford: Glens aannemersbedrijf heeft sterk te lijden en Sheila volgt een avondcursus om als boekhouder te kunnen werken. Maar op een avond als Sheila naar de cursus is gegaan komt ze maar niet thuis. Glen wordt steeds ongeruster. Hij maakt zijn dochtertje wakker en ze gaan op pad om haar te zoeken, na lang zoeken ziet Glen dat er op de afrit een ongeval is gebeurd. Al snel blijkt dat Sheila een van de slachtoffers is, ze schijnt zelfs het ongeval te hebben veroorzaakt in beschonken toestand. Als zijn dochtertje op een avond bij een vriendinnetje gaat logeren hoort zij dingen die niet voor haar oren bestemd zijn. Wanneer er meer slachtoffers vallen krijgt Glen argwaan en gaat op onderzoek uit.

Geen echte hoogspanning, maar wel een gedegen verhaal dat realistisch overkomt. Jammer alleen dat alle ingrediÃ«nten aanwezig zijn, maar Barclay zijn dag niet heeft en de maaltijd een beetje verprutst. De personages komen waarheidsgetrouw over. Je leeft al snel met Glen mee die er alles aan doet om zijn dochtertje te beschermen en zelf ongeschonden uit de strijd te komen, dat hij daarbij af en toe als een ongelooflijke Thomas over komt neem je als lezer op de koop toe. De schrijfstijl is wel prettig. Geen ingewikkeld gedoe, dus kan je al je aandacht aan het verhaal besteden. De plot zit goed in elkaar, al wordt het op een gegeven moment wel wat voorspelbaar. De ontknoping komt niet zomaar uit de lucht vallen, maar wordt al ruim van te voren ingezet. Geen hoogvlieger, maar ook geen onaardig boek om te lezen. Ik geef hem 3 sterren.

Spanning: 3 sterren
Plot: 3 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 3 sterren