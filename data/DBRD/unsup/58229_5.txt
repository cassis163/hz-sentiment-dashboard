De zaak Alzheimer is één van de beste boeken uit de reeks Vincke & Verstuyft (het tweede in de rij) en één van de betere boeken van Geeraerts. Het is wel een lijvig boek, maar weet van begin tot einde moeiteloos te boeien. De personages zijn heel goed uitgewerkt, de research is (zoals we van Geeraerts gewend zijn) heel puik, en ook is de actie in het verhaal nadrukkelijk aanwezig (in andere Vincke & Verstuyft verhalen is dit soms minder het geval).
Let wel op: de zogenaamde verfilming van het boek heeft hoegenaamd niets met de film te maken (buiten het feit dat de protagonisten dezelfde naam hebben), dus laat je daar niet aan misleiden. Doe er goed aan film en boek duidelijk van elkaar los te koppelen. Als je een getrouwere verfilming van Geeraerts' werk wil zien, (hoewel er toch nog aanpaasingen zijn aan het originele verhaal) kan je beter de DVD van de minireeks Diamant in huis halen, een puike verfilming van het gelijknamige boek van Geeraerts.
Terug naar De zaak Alzheimer nu: prachtboek, dus iedereen die een dijk van een politieroman van eigen bodem wil lezen: niet twijfelen!