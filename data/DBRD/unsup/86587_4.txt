!In deze review komen spoilers en mijn ongezouten meningen in voor!
Review 1#

Jippie!!! Mijn eerste recensie op Hebban. Mijn naam is Cheen (je spreekt het uit als Shane) en ik wens je veel plezier met het lezen van deze recensie : )

Mijn oog viel gelijk op dit boek toen ik het zag in de Bruna. De woorden Tik Tak in een digitale klok vond ik helemaal bij het boek passen. Ik was helemaal om toen ik de achterkant las. Ik hou van films dat ze mensen opsluiten en dat er een tijdslimiet is. Heb sinds een maandje een e-reader en kon gratis aan dit boek komen. Als ik het boek goed vind, schaf ik hem aan. als ik hem niet goed vind, heb ik tenminste m'n centjes bespaard. Een persoonlijke bibliotheek creëren is niet goedkoop, dus dit is een goede oplossing. Kan je alvast vertellen dat er binnenkort een nieuw boek gaat wonen in mijn bibliotheek : )

Het verhaal:
Als 11-jarig jongetje loste Morgan Sheppard de moord op zijn wiskundeleraar op, terwijl iedereen dacht aan zelfmoord. Nu, 25 jaar later, wordt hij wakker, geboeid aan een bed in een onbekende hotelkamer, met vijf vreemden die ook net ontwaken. In de badkamer ligt een lijk. Op de tv verschijnt een man met een masker op. Sheppard krijgt de opdracht om binnen 3 uur de moord op te lossen, anders zal iedereen sterven. De moordenaar blijkt een van de aanwezigen te zijn, maar het is onduidelijk wie…
!Spoiler alert!
Meteen zat ik in het verhaal met blz 1.
De mini-introductie over de rollen waren persoonlijk niet nodig, als je het verhaal las, kwam je er ook wel achter.
Ik vond die tweede timer met 25 minuten en dan is de zuurstof op, een beetje teveel van het goede.
Normaal heb ik met thrillers binnen een paar bladzijdes alles al uitgeplozen (theorie, dader, motief enz.), maar dit keer duurde dat wel een tijdje. In mijn ogen heb je dan een goede thriller geschreven als ik er niet binnen bijv. 10 blz achter kom.
Had wel wat meer doden verwacht, maar tenminste 1 iemand van de groep is overleden, dat is tenminste iets.
Had ook vurig gehoopt dat onze lord and savior Sheppard het niet zou redden of de moord niet zou oplossen en dat Eren/Kace had gewonnen. (Ik kom namelijk niet veel boeken tegen die slecht aflopen en een bad ending is af en toe ook niet slecht. Dit boek had de potentie ervoor.)
Ik zat zo in het verhaal dat ik in 1 avond/nacht het hele boek, alle 320 blz, heb uitgelezen en er daarna nog een uur over zat na te denken. Vond het gewoon leuk om mee te puzzelen. (Tis inderdaad een latertje geworden, maar dat maakt helemaal niet uit als je een nachtuil bent.)
De personages waren perfect, je had van alles wel wat:
De verslaafde televisiepresentator Sheppard die hemzelf en 5 anderen in 3 uur tijd moet redden. (Ik zou totaal geen hoop hebben als hij mij zou moeten redden, ik zou alvast afscheid gaan nemen en klaar staan voor de dood. Sorry hoor, maar ik stoorde me zo erg aan hem.)
De aantrekkelijke serveerster Amanda die een soort van Sheppard's rechterhand wordt en de orde bewaard in de situatie. (Vond het nogal voorspelbaar dat zij de moordenaar was.)
De hardwerkende schoonmaker Ryan die als een trouwe hond meehelpt. (vond wel dat hij makkelijk over te halen was. Had op een gegeven moment dat hij een klein beetje op Glenn Rhee leek. (The Walking Dead)
De beroemde actrice Constance die niet helemaal 100% is. (Had wel wat meer van haar onstabiliteit willen zien.)
De harde advocaat Alan die lekker voor ruzie zorgde en wrijving tussen Sheppard en de rest van de groep creëerde. (Leuk dat hij ervoor had gezorgd dat de groep een tijdje tegen Sheppard was.)
De emo-achtige Rhona die meer af- dan aanwezig was. (Serieus, hoeveel potentie had een tiener wel niet in dit verhaal. Ze zat meer onder het bureau dan dat ze wat zei of deed, vergat haar soms wel eens. Hoopte zoo dat ze de dader was, maar nee.)
De psycholoog Simon, ons arme slachtoffer die samen met 2 anderen dit hele spel bedacht had. (Vond het terecht dat hij Sheppard haatte, op het laatst probeerde hij zijn kwade geweten te sussen door Sheppard wat hints te geven. Persoonlijk vind ik dat als je ergens aan begint, moet je het ook afmaken en niet opgeven. Maar dit gaat om ontvoering en moord dus goed dat Simon uiteindelijk het licht heeft gezien.)
De wraakzuchtige Eren/Kace die 25 jaar geleden alles kwijt raakte, omdat Sheppard de moord ''zelf'' had opgelost en uit wraak dit hele plan opzette samen met 2 handlangers. (Vond hem meesterlijk en briljant. Als hij gewoon minder had staan praten en gewoon Sheppard had doodgeschoten had hij ermee weg kunnen komen, maar ja slechteriken willen altijd opscheppen.)

Conclusie:
Ik heb van dit boek genoten, ja er zijn verbeterpuntjes, maar ik heb ervan genoten. Ik ga zeker deze auteur in de gaten houden en zijn toekomstige boeken een kans geven. Deze 4 sterren heb je verdiend Chris McGeorge.

Uw nieuwe zuster op Hebban,

Cheen