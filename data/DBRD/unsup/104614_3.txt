De openingsscene van Godblind is fantastisch: grof, rauw, bloederig en zuigt je meteen het verhaal in. Daarna komt het verhaal wat langzaam op gang. Er zijn veel personages die spreektijd krijgen, dus het duurt lang voor iedereen voorgesteld is. Die vele pov's maakten dat ik niet echt een band met een van hen opbouwde. Om de paar pagina's switch je van verteller, waarna je je weer moet orienteren.
Tel daarbij op dat het verhaal zelf nogal rommelig is en dat (misschien doordat het een eerste deel van een trilogie is) er veel dingen niet verklaard worden die me hadden kunnen helpen de keuzes van de personages beter te begrijpen. Nu bleef ik achter met een paar absoluut brute scenes op mijn netvlies, een hoop vraagtekens en een beetje een onbevredigd gevoel.