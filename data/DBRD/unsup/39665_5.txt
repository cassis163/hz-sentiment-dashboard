‘
Londen, 1943. Rose is 17 als ze het verstikkende plattelandsleven en haar middenklasse ouders achter zich laat en de trein naar Londen neemt. Daar verliest ze haar hart aan Phil, een Amerikaanse piloot, maar voor het einde van de oorlog zal ze nog meer verliezen…
Las Vegas, nu .Jane had bijna haar doelen bereikt: een rijke man, een leven in de hoogste kringen, en dat vóór haar 27ste. Bíjna. Nu staat ze hier, in de steek gelaten, in haar bruidsjurk. Dan loopt ze Leo tegen het lijf, en in een opwelling trouwen ze. Het fortuin van zijn oudtante lijkt een mooie bonus…
In het verhaalheden blijft Jane alleen achter, nadat ze bijna getrouwd was met een rijke man uit de hoogste kringen. In een bar in Las Vegas ontmoet ze Leo en in een vlaag van verstandsverbijstering besluiten ze te trouwen. Haar bruidsjapon had ze toch al aan… Als Leo de volgende dag bericht krijgt dat zijn rijke oudtante ernstig ziek is, besluit hij halsoverkop terug te gaan naar Londen. Jane vergezelt hem, vastbesloten om een deel van de erfenis op te strijken.

De laatste dans van Sarra Manning is niet meer en niets minder dan een mooi liefdesverhaal. Ze laat zien dat de liefde bepaald niet altijd simpel is.

Eens in de zoveel tijd kom je een verhaal tegen wat je vastgrijpt en niet meer los laat. Dat had ik met de laatste dans. De laatste dans is een heerlijke prachtige eigentijdse historische fictie waar de schrijfster veel research voor heeft gedaan.
Beide lijnen lopen moeizaam en prachtig door elkaar heen en worden heel logisch samen gevoegd.
De schrijfstijl is prachtig, de details over de oorlogsjaren toont aan dat er groot onderzoek is gedaan om de nauwkeurigheid te waarborgen.
Het beschrijvend karakter van het verhaal is uitstekend, je kunt bijna de smaak proeven van de donuts die Rose eet, de koffie die ze drinkt. De details over Rainbow Corner roept levendige beelden op en dwingt mij om hier meer van over te lezen.
De personages gaan in je hart zitten om er nooit meer uit te gaan. Het boek had zelfs dikker gemogen om meer over het leven van Rose, maar ook die van Jane te vertellen.
Een geweldig verhaal dat mij geboeid heeft vanaf hoofdstuk één, met name de historisch gedeeltes. En ik ga zeker meer boeken van deze schrijver lezen.