Julia en Vicky trekken een aantal maanden door Italië, totdat ze spoorloos verdwijnen. De families van de vrouwen zijn naar Italië afgereisd. Emilia, de zus van Julia, probeert te achterhalen wat er is gebeurd. Maar dit gaat niet zonder gevaar en wie kan zij vertrouwen?

Madeleine woont in Frankrijk in 1206. Ze is een genezeres. Haar man Guy komt zwaargewond terug van een kruisvaarderstocht. Hij heeft de zweetdoek van Christus meegenomen als relikwie. Wanneer Madeleine wordt beschuldigd van hekserij, moet ze vrezen voor haar leven.

De twee verhaallijnen zijn totaal verschillend, maar het leest wel vlot in elkaar over. Het is spannend om te weten te komen hoe de twee verhaallijnen met elkaar verband houden. Tijdens het lezen van het verhaal over de middeleeuwen waan je je echt in deze tijd. De schrijvers hebben hiervoor goede research gedaan.

Het verhaal bevat veel onverwachte wendingen. Wel vind ik het verhaal bij sommige stukken wat vergezocht.