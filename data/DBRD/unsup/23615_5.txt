De strijd tussen verschillende volken is in volle gang en de Gezegende is degene die de oorlog kan stoppen en het Alysh volk kan redden van de ondergang, maar hij is nog maar een kind. Is een kind in staat om deze verantwoordelijke taak te dragen?
De personages worden mooi en beeldend beschreven, waardoor het voelde alsof ik zelf in het boek zat en meedeed aan het verhaal.
Het is niet voor iedereen een makkelijk boek om te lezen, door de verschillende verhaallijnen en de vele personages kan je al snel de draad kwijtraken. Het is dus geen boek om af en toe in te lezen en voor een tijdje weg te leggen, om vervolgens weer verder te lezen.
Maar het spannende verhaal is zeker de moeite waard om er je tijd voor te nemen. In ieder geval kon ik er geen genoeg van krijgen.
Silvia nam haar tijd om te schrijven en dat heeft geresulteerd in iets prachtigs. Echt een aanrader!