In dit boek neemt de auteur je mee naar het oude China. Mayka-Ling groeit op in een bijzondere wereld.
Ze leert dat Yin en Yang uit een reusachtig ei kwamen, de hele wereld kwam uit een ei. Ze kan zich dat bijna niet voorstellen. Haar leven is niet zoals de doorsnee meisjes in China. Zij groeit op binnen de gesloten muren van haar vaders grote huis. Hij is de Mandarijn van de provincie. Hij heeft meerdere vrouwen en heel veel kinderen bij deze vrouwen.
Ze heeft een bijzonder klein vriendje: Long, hij is een Ba xian.
Je ziet veel dingen door haar ogen. Sommige dingen zijn wereldvreemd voor ons. Maar zo kijken zij ook naar onze gebruiken!

In dit verhaal lees je hoe het leven eruit zag voor zoâ€™n meisje. Veel historische feiten komen er voorbij, dus is het ook nog eens enorm leerzaam. Echte geschiedenis is soms bikkelhard, maar moet echt de wereld in. De gebruiken in China waren vaak gruwelijk en grof. Dus je moet wel af en toe even slikken. Het is best heftig wat dat meisje meemaakt. Maar het laat je wel even nadenken over je eigen situatie. Je bent namelijk in een heel andere cultuur geboren!

De illustraties (Ingrid van der Knaap) zijn echt prachtig. Ze geven je een extra kijkje in het verhaal en op de mensen die erin voorkomen. Ik vind het altijd mooi om illustraties te zien in een leerzaam boek. Het geeft een beter beeld en is ook weer leerzaam omdat het meer details laat zien.

Op de cover staat Mayka-Ling met haar kleine vriend Long. Erg mooi!

Ik denk dat kinderen vanaf een jaar of 12 dit boek zouden kunnen lezen. Ik had het op die leeftijd graag gelezen. En voorlezen kan natuurlijk ook altijd!

Ik geef het boekje 5 sterren omdat het leerzaam en spannend is. Hardcover.De vormgeving is ook zeer mooi!*****