romantiek en spetterende acties. ,Meteen op de eerste pagina word je door het verhaal gegrepen. Eerst door de verloren strijd van een jongen in Afrika en daarna de vlucht van onze hoofdpersoon in de VS . De waarschuwing van de schrijver Pittacus Lore op de eerste pagina van I Am Number Four dat alle gebeurtenissen echt zijn en dat zij gebrand zijn om ons te vernietigen maakt het boek meteen extra spannend.
I Am Number Four vertelt op realistische wijze het verhaal van nummer Vier en zijn beschermer Henri. Nummer Vier is een van de negen Gardes die op Aarde leven. Deze negen Gardes zijn nog kinderen en komen van de planeet Loriën, die is aangevallen door de Mogadoren, een vijandig volk, dat ook de aarde wil veroveren. Dat volk wil eerst de negen Gardes dood hebben en dat kan alleen in volgorde van één tot negen. De negen Gardes proberen op verschillende plaatsen in de wereld geen aandacht te trekken en leven als normale tieners. Regelmatig verhuizen ze naar een andere plaats onder een nieuwe identiteit. Zo trekt nummer Vier van Florida naar Ohio en leeft daar onder de naam John Smith. John gaat gewoon naar school en wordt daar geconfronteerd met gewone tiener problemen. Maar er is een groter probleem: omdat nummer Een, Twee en Drie dood zijn, is John aan de beurt om te sterven. Gelukkig beginnen zijn erfgaven  krachten om zichzelf te verdedigen  tot ontwikkeling te komen en kan hij tegen de Mogadoren vechten. Dit boek is niet weg te leggen. De schrijver verweeft buitenaardse elementen met alledaagse gebeurtenissen tot een pakkend verhaal.
Het verhaal heeft spanning, romantiek en spetterende acties. Op het ene moment is John op school met ruzies en romantiek en op het andere moment is hij verwikkeld in een bloederig gevecht met een horde Mogadoren. Pittacus Lore, die ook als personage in het boek voorkomt, heeft een waardig eerste deel geschreven van een trilogie die spectaculair belooft te worden. Zij zijn onder ons! Ik kan niet wachten om verder over ze te lezen.