Het kleine leven van Norbert Jones is een mooi boek over een man die zijn leven deelt met zijn vrouw Emma en zijn objecten. De verzameling blijkt later in het boek meer dan een een tik of een rare hobby. De verzameling heeft een belangrijke betekenis in het leven van Norbert. Deze verhaallijn en de betekenis van de objecten voor Norbert ontvouwt zich mooi gaandeweg het boek. De betekenis van objecten voor Norbert wordt mooi omschreven. Het begin van het boek is naar mijn mening wat slap. De omschrijving van Norbert zijn leven is prima maar niet heel boeiend of meeslepend. Pas als blijkt dat Norbert zijn spullen meer betekenen voor hem wordt het boek beter. Er zitten een aantal zeer mooie alinea's in het boek, echter zijn veel passages gewoon prima. Norbert is goed uit gewerkt en met name aan het eind van het boek een zeer boeiend personage. Het boek leest makkelijk weg en is zeker een aanrader als je een boek zoekt wat een interessant onderwerp heeft en niet te moeilijk is om te lezen. Drie sterren van mij omdat ik het zeker een goed boek vond maar niet prachtig of heel indrukwekkend.