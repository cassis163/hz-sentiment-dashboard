Ticket voor Berlijn vertelt het waargebeurde verhaal van Sally De Rijcke hoe de oorlog werd ervaren door de ogen van een twaalfjarig meisje.

Om zijn gezin enigszins te beschermen gaat haar vader in Berlijn werken maar zodra de moeder van Sally avances krijgt van anderen, vraagt ze een ticket voor zichzelf en de drie kinderen.

Een dun boekje, vol gevoelens en de miserie die menige andere families tijdens de oorlogsjaren hebben meegemaakt.
Korte anekdotes die voor een keer niet doorspekt zijn met de gruwelijkheden van de oorlog maar wel de rekbaarheid van kinderen weergeeft in zulke tijden.

Ticket voor Berlijn is bijna een dagboek van gelukkige en minder gelukkige momenten in een tijd waar geluk niet zo evident was.