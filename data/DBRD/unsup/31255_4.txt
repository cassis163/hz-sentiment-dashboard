Tijdens het lezen had ik regelmatig het gevoel alsof dit een 'Under the dome' verhaal was.

Lord Of the Flies, Under The Dome en Heroes lijken samen te komen in dit boek.

Het boek heeft wat horror-achtige kanten, maar niet extreem. Een aantal kinderen met mysterieuze krachten. Een sterk verhaal, waarin een aantal kinderen gedood worden, of sterven door verwaarlozing

Welke kind heeft er niet van gedroomd dat alle volwassenen verdwenen zijn en dat zij de baas waren.
De leerkracht van Sam verdween *poef* zomaar. En niet alleen hij, maar ook alle andere leerkrachten van school. Dat leek eerst een feest te zijn voor de leerlingen, maar al snel drong de realiteit door. Niet alleen de leraren zijn verdwenen, maar iedereen van 15 jaar en ouder.

En dat niet alleen, maar om het plaatsje Perdido Beach bleek een koepel te zijn ontstaan. Niets kon er door. Alle communicatie met de buitenwereld is verbroken. Midden in de koepel staat een kerncentrale.

De kinderen hebben alleen zich zelf nog maar. Er is verder niemand. Niemand ook om op de kleintjes te letten in de creche. Niemand in de winkels etc.

De eerste paar dagen kunnen de kinderen zich nog redelijk redden, maar dan komt er opeens een groep kinderen van de vlakbij gelegen school voor probleemkinderen, opdagen. Caine, een 14-jarige pestkop, neemt de macht over.
In eerste instantie lijkt het alsof alles blijft zoals het was, maar al snel beginnen Caine en zijn volgelingen steeds harder op te treden.

Verder in de koepel spelen zich duistere dingen af, aangedreven door een macht die bekend staat als 'Duisternis'.

Het blijkt dat Caine en Sam een twee-eiige tweeling zijn, met een totaal verschillende aard.