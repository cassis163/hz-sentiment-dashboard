Soms lieg ik van Alice Feeney gaat over Amber, een 35- jarige radiopresentatrice, getrouwd met Paul, en liggend in coma na een ongeval. Echter ze hoort alles, maar kan zich alleen niet bewegen en niet praten. Amber kan zich niet herinneren wat er is gebeurd en probeert haar herinneringen terug te halen van de afgelopen week.
Het verhaal speelt zich af gedurende de laatste weken van het jaar, oftewel rondom kerst en oud en nieuw. Daarnaast blikt de auteur soms even terug naar het verleden, toen Amber nog een klein meisje was. Als lezer is het wel van belang om even goed op te letten anders ben je al snel de draad van het verhaal kwijt. De personages Amber, Paul, zus Claire worden goed uitgediept en zitten goed in elkaar. De terugblik naar haar jeugd is soms wel verwarrend en het duurt lang voordat je als lezer door hebt waar dit over gaat. Het verhaal kabbelt in eerste instantie een beetje door, maar allang het verhaal vordert neemt de spanningsboog toe. Als lezer was ik persoonlijk erg verrast over het eind. Iets wat niet vaak voorkomt en dan ook een leuke verrassing is. Het leest vrij vlotjes, de spanning wordt ietwat langzaam opgebouwd met een verrassend eind. Geen hoogvlieger, maar zeker een aangenaam boek.