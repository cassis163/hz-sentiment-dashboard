Bloedlijn is de start van een nieuwe serie met rechercheur Jessy Haider in de hoofdrol.
Jessy gedraagt zich op een niet-alledaagse manier, vooral na de dood van haar zoon Nick, die door een psychopaat om het leven is gebracht. Na een periode van verplicht thuisblijven gaat ze opnieuw aan het werk en gaat ze op jacht naar de psychopaat, die haar leven tot een hel maakt.
Een behoorlijk gruwelijk plot vormt de finale van een thriller, die me vanaf het begin heeft geboeid. Vooral de duistere kantjes van Jessy maakt dit boek uniek, alsook de emoties die vooral het eerste deel van deze thriller de bovenhand halen. De spanning die nadien komt, is om te snijden, tot en met de laatste pagina.
Bloedlijn is een scherpe thriller, zoals de hippe cover ook belooft
Het was voor mij genieten van a tot z!
Persoonlijk beschouw ik dit boek helemaal niet zoals een typische vrouwenthriller, dit is meer dan een klasse hoger, dit is van het beste wat ik de laatste tijd gelezen heb.
Ik kan dan ook niet anders, dan Bloedlijn en Corine Hartman 5 sterren te geven.
Laat nummer 2 met Jessy in een hoofdrol maar snel van de persen rollen.