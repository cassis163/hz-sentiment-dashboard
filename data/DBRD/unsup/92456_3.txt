De jongen in de sneeuw – Samuel Bjork
Dit boek is het 3e deel van een serie over een rechercheteam met Mia Kruger en Holcher Munch. Ik heb zelf de eerste 2 delen niet gelezen, maar dat blijkt geen bezwaar om dit boek goed te kunnen lezen. Je krijgt al lezend voldoende informatie over de hoofdpersonen om in het verhaal te kunnen duiken.
Er worden steeds enige tijd na elkaar in een regio in Zweden bijzondere moorden gepleegd, die ogenschijnlijk in eerste instantie weinig met elkaar te maken lijken te hebben. De omstandigheden zijn anders, de slachtoffers kennen elkaar niet, alleen de doodsoorzaak is dezelfde. Het rechercheteam van Mia en Holcher wordt ingeschakeld om te onderzoeken of er een verband is tussen deze zaken en wie de dader zou kunnen zijn.
De persoonlijke achtergronden van de rechercheurs komen ook aan bod in het boek. Er blijken gaandeweg linken tussen de moordzaken en de geschiedenis van Mia. Het is extra spannend dat gaandeweg het boek er nieuwe moorden geplaagd worden. Zullen de rechercheurs op tijd zijn en de dader ontmaskeren voor er veel nieuwe slachtoffers gemaakt worden?
Het blijkt zelfs zo spannend te worden en speciaal dat het ministerie en defensie zich er mee gaan bemoeien en Mia buiten spel wordt gezet. Zij kan het echter niet laten en blijft meedenken…
Ik vond dit boek spannend en goed in elkaar bedacht. Je moest je hoofd erbij houden om alle losse draadjes aan elkaar te knopen. Dat maakte wel dat ik het geen eenvoudig boek vond en steeds even tijd nodig had om weer in het verhaal te komen.
Voor mensen die houden van een Scandinavische thriller en die graag meepuzzelen tijdens het lezen is dit een mooi en spannend boek!