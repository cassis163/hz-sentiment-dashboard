Weer een nieuwe Scandinavische schrijver die een geweldig verhaal heeft neergezet. In het begin had ik moeite met de hoeveelheid personages en informatie maar naarmate het verhaal vorderde ging dat steeds beter. Het is echter geen tussendoor boek, je moet er wel even voor gaan zitten en je aandacht erbij houden want er gebeurt veel.
Sveen heeft een zeer toegankelijke schrijfstijl met fijne dialogen en sympathieke hoofdpersonages. Hoewel je vanaf het begin al weet hoe het afloopt is toch het verhaal in het verleden tijdens de oorlog spannender dan het verhaal dat zich afspeelt in het heden. Ik heb met kloppend hart gelezen hoe Agnes de voetstappen van de Duitse soldaten op de trap hoorde naderen en durfde bijna niet verder te lezen. Het is een fijne mix van detective en oorlogsgeschiedenis zonder dat het ook maar ergens saai wordt.
Vanaf het derde deel van het boek (het boek is opgedeeld in 5 delen) loopt de spanning steeds meer op en de ontknoping zag ik echt niet aankomen, geniaal bedacht.
Dit debuut smaakt zeker naar meer. ****1/2 ster.