Robert Langdon specialist kunstgeschiedenis heeft verschillende boeken en artikels over de Illuminati geschreven. De Illuminatie was een satansbeweging, tegen alles waar de kerk voor stond. Was, want ze zijn uitgestorven.
Op een dag wordt Langdon naar het CERN in Zwitserland geroepen. Daar is een wetenschapper vermoord en gemarteld, een geheim teken is in hem gebrandmerkt. Een teken van de Illuminati.
De wetenschapper was erin geslaagd materie en antimaterie te maken in stabiele toestand. Om het in die toestand te houden zit het in een speciale container die electriciteit nodig heeft. Gelukkig heeft de container ook een batterij.
De dochter van de wetenschapper ontdekt al snel dat de container weg is. Kort daarna komt bericht uit het vaticaan dat er een soort van bom ligt, ze weten niet waar, zien alleen de afteltijd.
Toevallig zijn alle kardinalen tesamen in het Vaticaan voor de verkiezing van een nieuwe paus.

Het wetenschappelijke aspect boeide me wel, maar het einde was er echt teveel aan. Hoeveel kan een mens aan en er dan toch nog zonder kleerscheuren vanaf komen.