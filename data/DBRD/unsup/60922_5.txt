Zaterdag 7 april was ik bij boekhandel Donner in Rotterdam voor de boekpresentatie van, je raad het al, 'Fataal spel' van Chinouk Thijssen. Ik had de dagen en weken ervoor al wel eens wat berichtjes voorbij zien komen over het boek en was toch wel nieuwsgierig geworden.
Wat me onmiddellijk opviel toen ik het boek in mijn handen had, was dat het een niet al te dik boek is. Het boek telt net geen 200 bladzijden en ik vroeg me dan toch af: hoe kun je een thriller in zo'n formaat schrijven. Duidelijk kwam naar voren dat Chinouk er geen gras over liet groeien, de introductie van het verhaal is kort maar krachtig. Vanaf de eerste bladzijde wordt je meegezogen in een waar verhaal dat boordevol spanning en sensatie staat. Het staat bol van spanning, familie, verraad, liefde en een einde dat ik niet aan had zien komen.
Het koste me welgeteld 2 dagen om het boek uit te lezen. 's Avonds durfde ik het bijna niet om verder te lezen vanwege de spannende scenes. Op een gegeven moment zat ik zelfs te lezen, toen mijn telefoon opeens afging en de stilte verbrak. Ik zat zo erg in het verhaal dat ik me een ongeluk schrok. Het duurde daarna ook een paar tellen voor ik mijn telefoon Ã¼berhaupt opnam.
De personages en hun karakters zorgen ervoor dat je daadwerkelijk met ze meeleeft. Voor mij waren ze levensecht en leek het alsof ik zo mee kon in de zoektocht naar Jessie. Ondanks dat Jessie ontvoerd was, kon ik me door de korte momenten ook in haar goed inleven, net als bij Carmen en hun ouders. Wat ik erg bijzonder vond was het stuk over de tweelingzielen dat verweven zat in deze meedogenloze thriller. Het gaf een extra, bijzonder randje dat het boek nog sterker uit de bus deed komen.
Ik kan oprecht zeggen dat ik met volle teugen genoten heb van dit verhaal. Ik kijk ook erg uit naar het volgende boek van Chinouk.