De cover intrigeert en nodigt uit tot lezen: een zwart/witte meesterlijke leeuw met in uitnodigende oranje letters 'Zim', natuurlijk een afkorting (van locals) voor Zimbabwe.

Afrika, het grote en voor mij mysterieuze continent. Mijn, ik geef het toe, stereotype beeld is dat van een aan de ene kant droog en zanderig en aan de andere kant groen en weelderig land waar voornamelijk de armoede en ziektes weelderig tieren. Afrika komt meestal niet al te positief in het nieuws: piraten, oplichters en oorlogen. Heel benieuwd was ik of Zim mij een ander beeld kon voorzetten.

Het boek gaat over een jonge arts, Felix, die hoort dat zijn oude studievriend in Zimbabwe is omgekomen. Zijn opa had er altijd een boerenbedrijf en aangezien hij daar ook langs wil gaan, besluit Felix om naar de afscheidsdienst te gaan. Vanaf het moment dat Felix voet zet in het voor hem bekende 'Zim', ontspint zich een jacht op Felix.

De spanning zit er snel in en blijft op niveau. Op de achtergrond het onbekende Afrika, waar de auteur leesbaar kennis van heeft en de lezer het land laat ontdekken. Een prachtige achtergrond voor dit spannende verhaal.
Heel knap wordt de geschiedenis en de actualiteit van het land aan de lezer kenbaar gemaakt. Het wordt je als lezer duidelijk waar het land vandaan komt, waar het heen wil en tegen welke problematiek het aanloopt. Door de rijkdom aan grondstoffen wordt er volop ontgonnen aan het land maar terug investeren? Ho maar! Profiteren en graaien aan de top en er alles aan willen doen om deze 'privileges' te handhaven.

Een ander beeld van Afrika heb ik eigenlijk niet, wel een meer gedetailleerd en beter inzicht. De auteur heeft Ã©en ander boek geschreven, Tunis, en dat ga ik nu zeker lezen!