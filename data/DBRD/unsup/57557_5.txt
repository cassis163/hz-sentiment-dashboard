Het is ergens in de jaren 90, Shaker Heights, een van de vele voorsteden in Amerika waar het leven gewoonweg geweldig is. Iedereen kent elkaar en zorgt voor elkaar en is succesvol in het zakenleven en natuurlijk gaat het goed met de kinderen...Of speelt er toch meer? Celeste Ng heeft een geweldig verhaal geschreven waarin 2 gezinnen centraal staan: een rijkeluisgezin met 4 kinderen en een alleenstaande moeder met een dochter. In het begin kabbelt het verhaal een beetje en leer je de verschillende hoofdpersonen kennen, maar uiteindelijk vervlechten de verhalen van de verschillende personages zich steeds meer met elkaar en kan je als lezer het boek erg lastig opzij leggen. Je voelt aan alles dat het verhaal zich naar een grote climax toewerkt en ook daarin stelt mevrouw Ng je niet teleur. Mocht je houden van de 'American Dream' en vooral willen lezen over hoe het leven je overkomt in plaats van dat je alles kunt plannen en organiseren, lees dan vooral "Kleine Brandjes Overal'. Een boek wat je blijft boeien tot de laatste pagina en 5 sterren waard is.