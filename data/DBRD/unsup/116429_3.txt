Dit soort boeken blijven me dingen leren die ik nog niet wist. Ik lees ontzettend veel over de tweede wereldoorlog. En deze essays van Perry Pierik gaven mij weer een andere kijk op een aantal zaken.
Ik ga een aantal van deze essays een beetje uitlichten, de essays die mij het meeste aanspraken.

De strijd om zichzelf te bewijzen tegenover Hitler, tussen Speer en Himmler is er zo’n eentje.
Als het anders was gelopen en Himmler op Speer zijn plak had gestaan, had de geschiedenis anders kunnen verlopen. Speer was de oorlogs-architect, hij heeft dingen ontworpen en ook Hitler op ideeën gebracht in mijn ogen. Had de arbeitseinsatz (dwangarbeid) dan niet bestaan? We zullen het nooit weten. Maar door die dwangarbeid, waren Joodse mensen niet meer nodig om te werken en kon Hitler uiteindelijk zijn haat tegen Joden nog verder brengen.

Je leest ook over hoe de Hitlerbeweging uiteindelijk ontstaan is. Hoe Hitler was voordat de oorlog een feit werd. Het Thulegenootschap waar hij lid van was en hoe daardoor zijn antisemitistische gevoel verder werd aangewakkerd.

Je leert Jonkheer de Geer kennen en het verhaal van minister Rathenau en hoe hij om het leven kwam. Hij is vermoord en was een belangrijk man in de Duitse geschiedenis. Ook staat er een essay in over de grootste Tankstrategen.

Zelf keek ik op van het verhaal over Frans J. Los. Hij schreef in de tweede wereldoorlog boeken over de situatie en kwam uit Alkmaar. Dat wist ik niet en dan komt het toch weer dichtbij.

Het lijkendorp Rechnitz was een dorp dat bijna altijd onder artillerievuur lag. Het was een van de laatste tegenaanvallen van Hitler. Het dorp was een grote ruïne. Ook vielen er veel slachtoffers. Daar staat een zeer aangrijpend verslag bij, van een van de soldaten.

Ik wist nog veel niet over deze onderwerpen. Zoals altijd weer dingen kunnen leren.
De titel past er natuurlijk goed bij. Dat spreekt bijna voor zich!
Zeer leerzaam en leest best snel uit. Ik geef het een gemiddelde van 3 sterren***.