The Jewel was al een extreem goed boek, dus ik was heel benieuwd naar het tweede deel, en ik moet zeggen dat mijn verwachtingen zijn uitgekomen. De schrijfster heeft het boek heel goed in elkaar ingedeeld. Het boek gaat meteen verder waar The Jewel is geëindigd, dus als je wilt beginnen aan dit boek is het wel handig dat je het tussenboek leest, want de situatie van Raven wordt niet verder uitgelegd in The White Rose.

Ik was heel excited toen deel twee uit kwam, ik wilde vooral weten wat Amy nu in peto heeft voor Violet, Ash en Raven. Het was Violet gelukt om samen met Raven en Ash te ontsnappen en Violet weet eindelijk de ware aard achter de zwangerschappen van de surrogaten. Toen ze op de vlucht sloeg leert Violet een andere surrogaat kennen, genaamd Sil. Zij verteld Violet meer over haar krachten en hoe zij ze moet en kan gebruiken. Violet komt erachter dat ze meer kan dan ze dacht, ze heeft nu meer geleerd dan toen ze in Southgate was. Violet´s doel is om haar krachten te gebruiken tegen de adel en haar zo mogelijk proberen uit te schakelen. Maar dat kan alleen als ze haar krachten onder controle houdt.

De voorkant ziet er prachtig uit en was ook één van de redenen waarom ik dit boek wilde lezen. Ik ben heel fan geworden van de schrijfster haar schrijfstijl, ze schrijft heel mooi en duidelijk en beschrijft het verhaal, maar ook de personages goed en naarmate je het boek verder leest, leer je toch steeds meer van de personages. Ook krijg je steeds meer clues, en snap je het verhaal beter en wordt het spannender, waardoor je het boek toch snel door wilt lezen.

Het einde was geweldig, de schrijfster heeft het verhaal heel mooi opgebouwd en ik kan niet wachten om het derde deel The Black Key te lezen!