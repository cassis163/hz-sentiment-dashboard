Jennifer Armentrout heeft op de een of andere manier ervoor gezorgd om de juiste woorden te vinden om geschreven gevoelens over te laten komen. Ze schrijft, naar mijn idee, met een passie die ze overbrengt in haar verhalen.

In The Problem With Forever gaat het om Mallory, haar duistere verleden heeft ervoor gezorgd dat ze de persoon is die ze vandaag is. Ondanks dat Mallory geen type is om zich te uiten, gaat ze voor het eerst naar school en komt hier meerdere levenslessen tegen. Deze zorgen ervoor dat Mallory zich ontwikkelt, en dit wordt ook gedurende het boek goed overgebracht. Daarnaast heeft Mallory een aantal belangrijke personen in haar omgeving, deze worden zeker goed gebruikt in het verhaal maar niet tot in detail uitgelegd.

Ik vond het verhaal heel goed beginnen, ik merkte dat er een doel in zat. Halverwege vond ik het afzakken en wat langdradig. Puur omdat ik met mijn hoofd denk ik bij andere dingen zat.
Het einde daarentegen was weer prachtig en gewoon hartverscheurend.

Meer dan dit kan ik niet zeggen over het boek zonder over te gaan in spoilers. Het is een prachtig boek met een mooi standpunt.