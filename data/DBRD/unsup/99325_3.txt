In dit boek met Jack Reacher in de hoofdrol is het warm, heet, erg heet en ik begrijp dat dat in Texas heel belangrijk is en voor het boek ook een rol speelde, maar er werd toch iets te veel over die warmte en hitte geschreven. Ik kreeg het er zowaar zelf warm van niet van de hitte maar van ergernis. Dat er bij onweer zat aan te komen was ook wel duidelijk en wanneer dat onweer komt weet je eigenlijk ook, namelijk op het hoogtepunt van de plot.

Jack Reacher is een zwerver, lifter, trekt rond en wordt deze keer meegenomen door een vrouw die hem snel in vertrouwen neemt. Ze vertelt hem een verhaal over hoe ze door haar man mishandeld wordt, dat haar man nu in de gevangenis zit maar weldra terug naar huis komt en dat ze wil dat Reacher hem voor haar doodt. Reacher heeft al eens mensen gedood, tijdens zijn job in het leger, dus hij kan dat. Bovendien is hij een excellent schutter. Wanneer Reacher weigert, wil ze dat hij haar leert schieten. Ze neemt hem ook mee naar de range waar hij aan de slag kan als paardenverzorger, niet dat hij iets van paarden weet. Dat was op zich nog wel grappig om te lezen hoe hij een paard moet opzadelen en wanneer hij nadien gaat paardrijden.

Reacher kan niet tegen onrecht en omdat hij er dan altijd iets aan wil doen, komt hij zelf nogal eens in de problemen. In dit boek gaat hij eigenlijk wel over een grens waarvan ik niet gedacht had dat hij die zou overgaan.

Door de vele langdradige beschrijvingen over de hitte vond ik dit boek toch minder.