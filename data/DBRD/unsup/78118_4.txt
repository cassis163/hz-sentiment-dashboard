Ik worstel en kom boven is een leus die op mij en het boek de afgelopen januarimaand van toepassing was. ‘De ontembare’ was mede door de hoofdpijn voor mij geen gemakkelijke roman om te lezen. Maar toch las ik, onder de indruk van de mooie natuurbeschrijvingen en de gevechten van de twee hoofdpersonen die worden beschreven. Het leven in Mexico en Canada is zo verschillend, maar er zijn overeenkomsten.

Hoe deze verhaallijnen samen komen, wordt pas veel later duidelijk. Arriaga maakt het je als lezer niet gemakkelijk. Seks, smerige spelletjes, wreedheid, alles komt aan bod, en worden op je netvlies geschreven. Ik worstelde, gepijnigd door mijn hoofd, door deze roman van dik 800 bladzijden heen. En was na afloop zeer voldaan, blij dat ik het boek had mogen lezen, een ervaring rijker, een illusie armer doordat ik de auteur niet heb mogen ontmoeten en ook mijn medelezers niet.

‘De ontembare’ laat zien door het verhaal van de moedige Inuit en Fang dat er hoop gloort aan de einder… Voor mij is de laatste de echte hoofdpersoon in dit verhaal.

‘De ontembare’ door Guillermo Arriaga is een bijzondere roman. Het boek is door het panel van De wereld draait door in oktober uitgeroepen tot boek van deze maand, februari 2019. Leest U deze aanradert en geniet van bijzondere personages en indringende situaties.