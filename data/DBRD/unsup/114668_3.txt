Het is een aantal jaartjes terug dat ik De duivel draagt Prada las, maar met Leugens & Lattes ben ik snel weer terug in het leven van Emily. Met zo nu en dan een terugblik lezen we hoe haar leven verder is gegaan. En een ding is absoluut nog niet veranderd, ze is en blijft een heerlijke bitch vol humor. En zo tof dat Miranda Priestley ook weer zijdelings voorbij komt in het boek.

In een burgerlijke voorstad van New York helpt Emily een van haar vriendinnen haar leven weer op de rit te krijgen. En ondertussen neemt ze geen blad voor haar mond tegen de voorstedelijke gevestigde orde. Alle vooroordelen over rijke vrouwen die in voorsteden wonen worden door Lauren Weisberger op de hak genomen. Denk dan aan thema's als koffietentjes, sport- en roddelclubjes, plastische chirurgie en natuurlijk vloeit de wijn rijkelijk gedurende de hele dag.

Dit boek is heerlijk over de top en zeer vermakelijk om te lezen. Met Ã©n zonder wijntje ;-)