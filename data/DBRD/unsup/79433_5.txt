Jouw verhaal heeft me geraakt en ik hoop dat het veel mensen ook zo zal ontroeren, inspireren en zal bereiken!
De wijze waarop jij jouw verhaal op papier hebt neergezet is magnifiek. Wat een schrijftalent heb jij: Openhartig en puur.

Je neemt ons als lezer mee in jouw gedachten en beleving (vanaf de leeftijd van ongeveer 4 jaar tot jong volwassen).
Het onderwerp is heftig, beklemmend en schokkend maar de schrijfstijl vanuit jouw perspectief is prettig en zeer toegankelijk.

Het is indrukwekkend en het grijpt je.
In mijn geval zijn er absoluut raakvlakken en deze waren tijdens het lezen van jouw boek constant invoelbaar voor mij.
Wat mij het meest ontroert is jouw kracht en op welke wijze jij jouw fantasiewereld beschrijft (dat is herkenbaar voor mij). De waarde die je als kind hecht aan speelgoed (voor jou waren dat: Henk, Ingrid, Paul en Patrick). Ontroerend hoe kinderen zich vast kunnen klampen aan deze symboliek waarschijnlijk als een soort vlucht en een houvast om te overleven.
De machteloosheid, onveiligheid, de beklemmende onvoorspelbaarheid, de onnoemelijke schade die jij als kind hebt moeten doormaken en jouw sterke wil om hier uit te ontsnappen. Petje af!
Jij verdient het absoluut om een waardering van 5 (van de 5) sterren te krijgen en ik zou iedereen aan willen raden om dit boek te lezen.

Tot slot wil ik je meegeven hoe ontzettend gaaf ik het vind dat jij je als persoon zo mooi, creatief en inspirerend hebt weten te ontpoppen. Lieve Wouter: Je bent een kunstenaar en een prachtig inspirerend voorbeeld voor velen! Dank je wel dat jij dit boek geschreven hebt!

Liefs Nina âš˜