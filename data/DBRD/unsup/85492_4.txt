Ik had hoge verwachtingen van dit boek omdat het recent verfilmd is en ik het vorige boek van John Green, Een weeffout in onze sterren zo'n mooi boek vond.
Het boek gaat over Quentin die na een dol nachtelijk avontuur vol wraak met zijn buurmeisje het populaire meisje Margot, merkt dat ze de volgende dag verdwenen is. Dit doet Margot wel vaker, maar deze keer laat ze een spoor achter voor Quinten.
Quinten gaat helemaal op in de zoektocht naar Margot en die zoektocht leidt hem naar de paper towns. Dat zijn wijken met huizen die nooit zijn afgewerkt en er dus verlaten bijliggen. Na een lange zoektocht ontdekt Q dat Margot zich in een paper town schuilhoudt, namelijk een niet-bestaande plaats die door cartografen op de kaart is gezet om copycats tegen te gaan.
Ik had daarvoor nog nooit van het begrip paper towns gehoord, maar vond het wel een leuk begrip. Nadat Q zeker weet waar Margot zich bevindt, vertrekt hij samen met zijn beste vrienden op roadtrip. Deze trip is eigenlijk ook het laatste avontuur dat de vrienden samen meemaken voordat hun 'high school' eindigt.
In het begin loste het boek de verwachtingen in, maar de zoektocht naar Margot zelf vond ik nogal wat langdradig en had voor mij wel wat korter gemogen. Pas als het einde van het boek nadert en Q op roadtrip vertrekt, wordt het verhaal terug spannend en heb ik het boek in een ruk uitgelezen.
Vooral het einde van het boek vond ik zeer mooi. Misschien geen happy ending waarbij ze nog lang en gelukkig leefden, maar dat zou ook niet passen bij het verhaal.
Al bij al vond ik het toch een typisch John Green boek, met mooie quotes, grappige personages en heel wat humor.
De film is zeker ook een aanrader, Cara Delevigne is de ideale actrice om Margot te spelen, lekker mysterieus en grappig.