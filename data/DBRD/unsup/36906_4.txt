Heb je genoten van de films ‘The Bucketlist’ en ‘Bridget Jones’?
Dan zal je dit debuut van Lori Nelson Spielman zeker kunnen appreciëren.

Hoewel het verhaal nergens nagelbijtend spannend is, weet de schrijfster je toch steeds benieuwd te maken naar het vervolg.
Bovendien is haar schrijfstijl zo ongelofelijk vlot, dat het boek leest als een trein. Ook de vertaling verdient een pluim.
Het plot, waarop ik inhoudelijk niet zal ingaan om geen spoilers weg te geven, kent verschillende verhaallijnen die allemaal goed uitgewerkt zijn. Er zijn geen losse eindjes. De scènes vloeien moeiteloos in elkaar over waardoor het lijkt alsof je naar een film zit te kijken.
Kortom, een aanrader!