Scarlett en haar nieuwe verloofde worden uitgenodigd om mee te doen aan Caraval. Een magisch spel met de ultieme prijs: een wens. Scarlett zou wensen dat zij en haar zusje Tella voor altijd veilig waren, ver weg van hun wrede vader. Het spel verloopt echter anders dan verwacht en Scarlett moet alles bijzetten om Tella en de leuke Julian te redden. Wat is deel van het spel en wat is onderdeel van de realiteit?

Een heerlijk boek dat je weg sleurt uit de realiteit en je laat wegdromen bij alles wat mogelijk is. Elke bladzijde geeft weer een nieuwe waarheid, waarvan je niet weet of je er wel in moet geloven. Het einde zorgt ervoor dat je meteen naar de boekenhandel wilt rennen om deel twee te kopen. Het boek wist me echt mee te slepen in het verhaal en ik kan dan ook niet anders zeggen dan dat Stephanie Garber een geweldige schrijfster is.

Ik raad het boek aan iedereen aan. Of je nou houdt van fantasie, spanning of romantiek, het komt hier allemaal in voor. Ik wens je alvast veel leesplezier, maar laat je niet te ver meeslepen ;).