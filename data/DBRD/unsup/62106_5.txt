Een stripboek dacht ik, dus ik verwachtte een dun boekje maar dit is een prachtig uitgevoerd gebonden boek. De vrouwen in het boek zijn me niet allemaal bekend maar nu weet ik nog meer over vrouwen die een bijdrage hebben geleverd aan de verbetering van vrouwenlevens en daarmee dus aan iedereens leven.
De tekeningen zijn prachtig: kleurrijk en vol van leven. De teksten zijn duidelijk en niet gespeend van ironie (wat ik persoonlijk zeer op prijs stel). Er staat een ‘1’ op de zijkant. Ik hoop dat betekent dat er een 2, 3, komt!