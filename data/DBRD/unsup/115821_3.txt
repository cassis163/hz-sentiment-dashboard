Geen recensie, wel een korte feedback die ik gaf voor een blog van de Thriller Club.

Het duurde niet lang voor ik helemaal in het boek zat. Veel korte hoofdstukken van een vijftal bladzijden, het schoot enorm op. Interessante opzet, vlotte schrijfstijl, niet meteen hoogspanning, maar intrigerend genoeg om helemaal in de ban van het verhaal te zijn. Fijne personages die helemaal tot leven komen, zelfs zij die maar een bijrol vervullen. De hele tijd was ik er zeker van dat dit thrillerdebuut op vier sterren afstevende, maar naar het einde toe ging het toch nog de verkeerde kant op. Al lezend zoek je mee naar dader en motieven en reken je op een knallende apotheose. Die kwam er wat mij betreft niet, de 'verklaringen' kwamen te weinig onderbouwd over en waren niet bevredigend. Ondanks het iets mindere einde, blijft 'De witte kamer' een meer dan verdienstelijk debuut dat een grote groep lezers verdient, duim omhoog voor Samantha!