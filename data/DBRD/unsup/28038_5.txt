Het meisje met de onderrugtattoo – Amy Schumer
The House of Books

Zij is de leukste vrouw van Amerika. Misschien wel van de hele wereld. Ze houdt van provoceren, gaat geen enkele uitdaging uit de weg en is niet bang om zichzelf belachelijk te maken. Deze openhartige memoir laat de lezer zowel huiveren als hardop lachen van herkenning. Amy kijkt terug op haar jeugd, haar rise to fame, de hechte band met haar zusje Kim en haar vastberadenheid om de wereld elke dag eerlijk en humorvol tegemoet te treden.

Veel mensen dromen ervan om beroemd te worden, stand up comedian worden is de droom van Amy Schumer. Zij beschrijft in dit boek hoe zij vele obstakels heeft moeten overwinnen voor ze op het podium terecht kwam. Oefenen, oefenen, auditie, uitgelachen worden. Tegenslagen en sporten om in conditie te blijven.
Het lijkt allemaal zo gemakkelijk en het lijkt haar gemakkelijk af te gaan om de ene grap na de andere grap te vertellen voor een publiek dat steeds groter wordt. Tenminste als je de filmpjes op youtube ziet.
Ja, ik heb even moeten googelen en was meteen verkocht. Amy heeft scherpe humor waarin ze zegt waar het op staat, ze komt op voor de vollere vrouw en ze heeft een heel bijzonder boek geschreven,
Directe verhalen die soms afgewisseld worden met lijstjes (ik hou van lijstjes, maak ze zelf ook graag maar dan anders)
Het lijstje: “Dingen die je niet weet over mij” is nog aardig braaf maar de andere lijstjes zijn verrassend.
Die humor had ik wel verwacht want wie begint er een boek met een brief aan haar vagina? Deze preutse Twentse lezeres moest ervan blozen.

Ik was wel blij dat er op een gegeven moment schot in de carriere van Amy kwam, het boek werd op dat moment ook wat vlotter, je leest tussen de regels door gewoon hoe opgelucht ze is dat het haar gelukt is om haar droom waar te maken. Laat ze daarin een voorbeeld zijn voor velen.
Haar carriere neemt een vlucht maar het huwelijk van haar ouders strandt.
Het moeilijkste was het moment dat ze erachter komt dat er een schietpartij heeft plaatsgevonden in de bioscoop waar haar film “trainwreck” vertoond werd en waarbij 2 vrouwen overlijden. Dan zie je de persoon achter de lolbroek op het podium. Haar kwetsbaarheid is haar kracht en die heeft ze laten zien!
Ik vond het een heftig boek om te lezen, Maar ik ben blij dat ik het gelezen heb want het heeft me wel kennis laten maken met een bijzondere vrouw.