Japin lezen is een buitengewone ervaring. Dit meesterwerk bestaat als het ware uit vier afzonderlijke compartimenten met niet afgesloten tussenschotten. Ieder deel draagt haar eigen dramatiek, maar is met de andere verbonden door een verstrengeling van gebeurtenissen die door de auteur op magistrale wijze worden verhaald en verwerkt. Japin gunt de lezer een kijkje achter de coulissen van de wereld der balletten en de huiveringwekkende liederlijke chaos die schering en inslag was bij de adel en de haute bourgeoisie voor en tijdens het interbellum. Hij portretteert treffend, maar niet alleen, de zielige aftakeling van grote namen als Friedrich Nietzsche en de wereldberoemde Vaslav Nijing, maar ook de moed van Nijings echtgenote, die niet murw te krijgen door spot en laster in haar eigen omgeving, haar krankzinnige echtgenoot tot het einde van zijn leven zal blijven steunen. Persoonlijk vind ik het dagelijkse leven en hun relatie van de beide dienstboden Peter en Lisa indrukwekkend sympathiek en diepmenselijk. En, zegt Japin bij monde van één van zijn personages: het is vrij gemakkelijk het verleden te voorspellen. Zulke frasen alleen al maken het lezen van Japin tot een feestelijk gebeuren.