Recensie The Chalkman

C. J. Tudor is nog relatief nieuw in de schrijverswereld. Ook al schrijft ze al sinds haar jeugd, pas na haar 30e is ze zich serieus gaan richten op het schrijven. En daar rolde dit debuut uit.

Het boek “The Chalkman” volgt een vriendengroep in 1986 en in 2016. Al in 1986 gebeuren er heftige ongelukken, en komt de groep in aanraking met the chalkman. Ook in die tijd verschijnen er getekende krijtpoppetjes. Uiteindelijk in 2016 wordt pas echt duidelijk hoe een en ander in elkaar zit.

Het is vast al gezegd in eerdere recensies, maar echt een sterk punt, dit boek leest heel makkelijk. Je bent maar zo pagina’s verder. Dit komt door taalgebruik, maar ook door de opbouw van het verhaal. Het gaat heen en weer tussen 1986 en 2016, wat er ook voor zorgt dat je blijft doorlezen.

Voor mij waren er ook echt punten waarop ik in hoogspanning zat van wat er nu weer ging gebeuren. Vervolgens is het hoofdstuk ten einde, en moet je wachten tot er weer een hoofdstuk uit dat jaartal voorbij komt. Voor mij hield dat de spanning hoog.

Ondanks diverse clues onderweg kwam het einde voor mij best nog wel als een verrassing. Goed in elkaar gezet dus! Komt nog eens bij dat er een aantal best bijzondere thema’s in verwerkt zijn. Dit alles bij elkaar maakt het voor mij dan ook gewoon een goed boek.