Dit heeft Kim aan het begin van het boek voor ons geschreven. Als ik begin te lezen ben ik huiverig want ik wil eigenlijk niet dat deze trilogie eindigt. Vanaf het begin volgen we Lilith weer in haar zoektocht naar de witte draak. Een dood geachte persoon doet opeens zijn intrede en krijgt een belangrijke rol in het vervolg. Hij wordt een bondgenoot die haar koste wat kost wil beschermen. Wanneer ze de witte draak vind, lijkt hij eerste niets van haar te willen weten.

Lilith

Doorheen haar zoektocht ontwikkeld ze steeds meer naar een nog zelfstandigere persoon. Ze begint als een persoon die weg wil vluchten naar het einde van de wereld in de hoop daar iemand te vinden die haar kan helpen. Daar aangekomen blijkt ze toch zelf de acties te moeten ondernemen om los te komen en haar angsten en haar verbinding met Kasimirh te verbreken. Het vraagt enorm veel van haar maar ze besluit niet meer weg te lopen maar Kasimirh aan te pakken. Deze les wordt zeer mooi gebracht door Kim ten Tusscher. Ondanks de wetenschap dat het haar even kan breken, leert ze dat het haar uiteindelijk alles op kan brengen. En soms is je pad niet zoals jij het zou willen.

Kasimirh en Ferdessar

Ook zij blijven een belangrijke rol hebben. Hun vete blijft voortduren. Als lezer ontdek je beide zijde van het verhaal. Beide zijn ervan overtuigd dat zij het bij het goede eind hebben. Zo is het ook meestal in een strijd. En van ieders visie is dit ook te verklaren.

Plotseling besefte Lilith dat de soldaten uit Ferdessars leger niets beter waren dan de mensen die Kasimirh volgden. Dit was geen gevecht waarin ze zich wilde mengen.

Kim blijft de vraag stellen welke kant is nu goed of slecht? En wie moet er betrokken worden bij die vraag? Moet dit mensenlevens kosten of zou het beter tussen 2 personen uitgevochten worden? Als rode draad blijft dit een groot vraagstuk. Beide kanten lijken de goede kanten maar met de minder goede leiders. Heel mooi gebracht !

Aan het einde van de strijd blijkt het dan toch nog helemaal anders af te lopen met iedereen, een onverwachte plotwending. Maar dat stukje ga ik echt niet verklappen.

Opbouw

In 39 hoofdstukken wordt je meegesleept naar het einde. Dit door een schrijfwijze die geen moment verveeld. Je blijft geboeid en er is een goede balans tussen snelheid spanning en diepgang. Veranderingen van denkwijze wordt realistisch en begrijpelijk. Kim weet het op zo een manier te brengen dat je alle kanten en hun beweegredenen begrijpt. Je inlevingsvermogen wordt voor beide kanten aangesproken.

Conclusie

Dit origineel verhaal met een andere kijk op 2 partijen krijgt een onverwacht slot.De volledige Lilith trilogie is een aanrader voor iedereen die van draken, fantasy doorspekt van politiek houdt. Geboren in licht is de kers op de taart.