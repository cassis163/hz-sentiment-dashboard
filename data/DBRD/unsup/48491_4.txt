Prachtig verhaal over Norah en David die in een nacht met een sneeuwstorm een tweeling krijgen. De beslissing die David daarna neemt heeft verstrekkende gevolgen voor hun verdere leven. Ik vond het een heerlijk boek om te lezen, er wordt steeds vanuit een ander personage geschreven maar dit wordt opgepakt waar de vorige is gestopt waardoor het verhaal dus doorloopt. De personages worden mooi uitgewerkt en de pijn en het verdriet is heel invoelbaar. Gedurende het hele verhaal blijf je nieuwsgierig naar de afloop. Hierdoor bleef het verhaal boeien.