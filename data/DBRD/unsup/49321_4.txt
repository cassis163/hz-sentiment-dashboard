Een verhaal geschreven uit het oogpunt van een 12-jarige jongen wiens droom het is ooit een Nobelprijs voor de biologie te halen, hij bemerkt dat deze droom ook gedwarsboomd kan worden door zaken die zijn pad kruisen, en het meest ingrijpende is wel de scheiding van zijn ouders, iets waar hij al heel lang bang voor was.

Een boeiend verhaal, bovendien zeer herkenbaar, ben zelf zo'n 12 jaar ouder, maar een flink aantal besproken details zijn ook in mijn leven de revue gepasseerd, de bewustwording van de popmuziek, de spannende klassefuifjes waar geschuifeld werd en nog tal van dit soort details.
Spectaculair vond ik het boek niet, maar het las wel lekker weg.