De quotes over o.a. de Seine aan het begin van ieder deel van het boek passen perfect bij het verhaal, erg mooi gedaan. De dagboekfragmenten tussendoor, die langzaam één van de familiegeheimen ontrafelen, zetten meteen vanaf het begin een geheimzinnig sfeertje neer. En daarnaast is er het hele verhaal door een bepaalde grauwe en beklemmende sfeer door die regen die maar blijft vallen en de Seine die het leven in Parijs helemaal overneemt. Dat alles, samen met het indrukwekkende verhaal over een familie vol geheimen, maakt het een geweldig aangrijpend geheel! En dan het einde… Pfff, ik moest wel even een traantje laten!
Mooi ook die passie voor fotografie van Linden en de liefde voor en kennis van bomen van Paul, heel bijzonder.
Wat heb ik weer genoten van deze meeslepende De Rosnay! En wat is het balen dat ik hem alweer uitheb… Op naar de volgende maar weer.