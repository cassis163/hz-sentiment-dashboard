In Meneer Heinken, het is voorbij wordt één van de grootste misdaden uit de Nederlandse geschiedenis beschreven vanuit een uniek perspectief: het hoofd van de afdeling Zware Criminaliteit van de Amsterdamse politie. Gert van Beek was pas net aangesteld als hoofd als hij een telefoontje krijgt van zijn vrouw: Freddy Heineken blijkt ontvoerd, misschien moet hij terugkomen van de Recherche cursus uit Zutphen om te komen helpen. Soms helpt het als je vrouw ook bij de politie werkt. Van Beek haast zich terug naar Amsterdam om de komende drie weken bijna niet te slapen en met een groot team te werken aan dé ontvoeringszaak van Nederland.

Het boek heeft een aantal erg leuke elementen. Zo is het grappig om bekende namen tegen te komen zoals Appie Baantjer (de latere schrijver) en Bernard Welten. Ook weet Gert van Beek, of eigenlijk zijn ghost writer, je een goed inzicht te geven in de keuken van de politie. Continue zijn ze bezig met wat de daders misschien kunnen bedoelen met bepaalde aanwijzingen, is iets een dwaalspoor, een spoor of gewoon toeval? Het boek is vlot geschreven en heeft een bekend einde, de bevrijding van Freddy Heineken. Leuk ook om te zien wat er daarna nog gebeurd in het politieproces, hoe kunnen we bewijzen dat deze mannen de daders zijn en waarvoor kunnen ze voor de rechter worden gebracht.