Noah een heel gewone leuke slimme jongen komt door een traumatische ervaring in zijn leven in een dip terecht.
Hij laat zijn studie verslonzen, loopt alle feestjes en partijtjes af en leeft op drugs en alcohol.
Als hij met zijn vrienden naar een circus voorstelling gaat ziet hij een trapeze -meisje waar hij helemaal van slag van raakt.
Vastbesloten haar te ontmoeten komt hij in het wereldje van het circus terecht wat volkomen anders is dan zijn eigen leven.
De mensen die bij het circus werken hebben allemaal een rugzakje met verdriet bij zich. Het is heel mooi om te lezen hoe zij elkaar bewust of onbewust helpen om het verdriet een plekje te geven.
Het is een heftige tijd in het circus en Noah komt zichzelf regelmatig tegen. Met Emily ( het trapeze meisje) krijgt hij een band, die alle kanten opgaat.
Het boek leest prettig en snel,je zit gelijk in het boek en dit blijft zo tot het einde. Alles wordt heel menselijk en mooi beschreven.
De spanning wordt heel langzaam opgebouwd en heeft een verrassende wending.
Het open eind vind ik jammer maar ben ook heel nieuwsgierig geworden naar het vervolg.
Dit boek heb ik met veel interesse gelezen en krijgt van mij 3 sterren.