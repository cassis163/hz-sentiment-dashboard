Wat een verademing dit te lezen na Kim Robinson's Het broeikaseffect.

Hoewel het verhaal misschien net iets 'over the top' is (het slot is inderdaad een beetje een rommeltje zoals Miranda in haar review schrijft) vergeef ik de schrijver dit maar al te graag. Coben zet boeiende, geloofwaardige personages neer met erg spitse dialogen (Shauna, Helen Crimstein) die - ondanks de ernst van de situatie - toch ook vaak een humoristische ondertoon hebben (David-Tyrese, David-Shauna). Vanaf het begin voegt Coben elke bladzijde een beetje toe aan het mysterie of geeft hij een beetje van de oplossing prijs. Mooi gelijkmatig verdeeld. Elke bladzijde geeft de lezer zijn verdiende beloning...
Op geen enkel moment verzwakt het boek. Het wordt verteld vanuit de eerste persoon (David Beck) en dat draagt zeker bij tot de geloofwaardigheid, vooral wat betreft de erg hechte relatie van David met Elizabeth, die anders misschien in melodrama zou kunnen verzanden.
Een liefdesverhaal verpakt als steengoede thriller!