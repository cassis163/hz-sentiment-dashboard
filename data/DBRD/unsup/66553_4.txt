Dit is het thrillerdebuut van Liesbeth. En het smaakt zeker naar meer, dat beloof ik je!

Louise maakt zich ernstig zorgen. Haar vriendin Margot is spoorloos verdwenen. Ze zegt het tegen de mensen die dichtbij haar staan, maar niemand lijkt haar te geloven….Haar man zegt namelijk dat ze helemaal niet is verdwenen. Louise krijgt haar vriendin Susan toch zo ver dat ze luistert en hulp probeert te bieden. Een heftige aantrekkingskracht tussen deze twee vrouwen, laat ze af en toe de wereld om zich heen even vergeten. Ook raken ze er enorm door in de war. Louise schakelt haar broer in, die dan op onderzoek uitgaat. Hij werkt bij de recherche.
Het is een spannende thriller. Je volgt deze 3 personages in hun zoektocht naar Margot. Zullen ze haar vinden? En wat is er toch allemaal met Margot aan de hand? Waarom doet haar man zo vreemd?

Vriendschap, vertrouwen, verraad…. Staat er op de cover en dat zijn de hoofdthema’s van het boek.

Het plot nam een verrassende wending. De hoofdstukken zijn kort. Het leest echt vlot. Ook staan er stukjes voor elk hoofdstuk cursief gedrukt. Deze persoon zit enorm in de problemen. Maar wie is dat? Je komt er later achter, wie deze persoon is.

Origineel en gewaagd is de aantrekkingskracht tussen de twee dames. Je gaat er geheid rode oortjes van krijgen. Het hoort bij het verhaal, maar ik persoonlijk had deze scènes toch wel een stukje korter willen zien. De twijfel die een van de dames heeft. Je wilt bijna schreeuwen: ga er voor, volg je hart!
Voor mij is het geen aanvulling op een thriller, de seks en de seksuele spanning.

Hoe dan ook alle personages spelen mee met een gevaarlijk spel, kan dit wel goed aflopen? Je leest het boek echt in een dag uit. Want het is een pageturner. De auteur voert de spanning langzaam op. Het had van mij iets sneller gemogen, maar dan had ik het waarschijnlijk nog sneller uitgehad! ;-)
Het boek krijgt van mij 4****