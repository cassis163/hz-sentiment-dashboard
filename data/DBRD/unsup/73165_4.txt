Heerlijk weer een nieuw boek van Ake Edwardson over Erik Winter te lezen! Ik heb ze bijna allemaal gelezen. Leuk om Winter zo door de jaren heen te volgen in zijn leven.
De moordzaken in de boeken zijn altijd bijzonder. Er is altijd wel iets vreemds en bizars aan de moorden, zo ook in dit boek. Je volgt het verhaal bijna meer via de gedachten van een aantal personages, dan door hun handelingen. Met krachtige, bijna telegram-stijlachtige zinnen kruip je helemaal in het hoofd van inspecteur Winter. Maar zo volg je ook de gedachten van een aantal andere hoofdrolspelers zodat je het verhaal van verschillende invalshoeken volgt. Je wordt hierdoor regelmatig op het verkeerde been gezet waardoor de spanning oploopt. Langzaam maar zeker ontvouwt zich hieruit de ontknoping.
Het is niet een heel eenvoudig te lezen boek. Als je nooit eerder een boek van Ake Edwardson hebt gelezen, moet je wel even wennen aan zijn schrijfstijl. Maar dat spreekt mij juist aan. Het is niet zo'n dertien in een dozijn thriller.
Echt weer een spannend verhaal. Zeker een aanrader!