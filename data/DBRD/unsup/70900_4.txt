Dit is het vierde boek dat ik van Corine Hartman heb gelezen en ik ben compleet verrast. Aangezien ik erg veel lees was ik een klein beetje thrillermoe geworden. Haar vorige thrillers vond ik ook goed maar Bloedlijn is gedurfd en apart en dat spreekt me enorm aan. Ik ben een Dexterfan en vind Jessica Haider, de hoofdpersoon, misschien mede daarom echt een tof wijf. Ze is hard en kwetsbaar tegelijk. Uiteraard is het allemaal fictie en moet je er niet aan denken dat het werkelijk zou gebeuren maar dat maakt het juist zo heerlijk anders dan anders. Bloedlijn zal naar mijn idee hoge ogen gaan gooien. Recensenten en pers zijn lovend,immers deze thriller komt in aanmerking voor de Gouden Strop. Ben benieuwd. Ik ben ook benieuwd naar het vervolg want deze serie wil ik zeker lezen. Wat mij betreft een aanrader, het is alleen geen boek voor watjes.