Het meisje zonder naam.

Als echte thriller liefhebber was ik verbaasd dat dit boek mij zo intirgeerde en kwam het boek op mijn wil ik graag lezen lijst te staan. Toen Hebban bekend maakte om dit boek te gaan Buzzen besloot ik mij hiervoor in te schrijven, zo had ik ook een stok achter de deur voor deze leuke uitdaging. En ik had geluk, ik mocht mee doen. Het was trouwens wel even slikken toen ik het boek ontving, bijna 500 bladzijden, wat als ik het echt niks aan vind? Maar die angst was onterecht. Eenmaal aan het lezen had ik moeite om het boek weg te leggen.
Als Lisa in het begin van de tweede wereldoorlog door haar moeder op de trein wordt gezet om haar zo een betere toekomst te geven komt ze bij Naomi en Dan in Londen terecht. Langzaam vindt ze haar plek totdat het noodlot toeslaat. London wordt weer aangevallen en Lisa raakt gewond. Als ze wakker wordt weet ze niet meer wie ze is. Via allerlei omzwervingen komt ze bij een nieuwe pleegmoeder terecht waar ze in het begin eigenlijk niet goed mee kan vinden. Ook hier moet ze weer haar plek zien te vinden en dat is niet altijd even makkelijk, helemaal niet als ze opeens weer weet wie ze is en waar ze vandaan komt. Wat volgt is weer een nieuwe zoektocht die haar weer naar Londen brengt. Stap voor stap komt Lisa steeds meer te weten over de mensen en hoe het is ze vergaan de afgelopen jaren.
Het verhaal is erg toegankelijk geschreven en leest lekker door. Ook is het, naar mijn idee, goed realistisch geschreven. Ik hoorde en voelde de bommen bijna zelf. Kortom een aanrader dus!