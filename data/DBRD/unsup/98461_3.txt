Twee-en-een-halve ster, afgerond naar boven. Dit was het boekenweekessay van 2014. Het is een zeer persoonlijk verslag dat ik niet zozeer een essay zou willen noemen. Ik mag Jelle Brandt Corstius wel: ik vind hem sympathiek en hij maakt een eerlijke indruk. Zijn programma's vond ik mooi. Dit dunne boekje geeft zijn persoonlijke ervaringen tijdens een cruise weer, aangevuld met nog wat Russische reisbeschouwingen. Een aantal zaken herken ik. Zo ben ik soms ook sociaal wat ongemakkelijk. Ik onthoud slecht namen en kan vaak mensen die ik een enkele keer heb ontmoet, moeilijk plaatsen. Zaken als getrouwd of niet, kinderen, etc. vergeet ik vaak. Ik vind alleen zijn ook prettig en sta in gezelschap vaak wat aan de buitenkant. Zijn irritaties begrijp ik wel maar dit maakt het nog niet tot een goed boek. Een beschouwend werk - iets wat een essay toch hoort te zijn - is het niet echt. Het is meer een persoonlijke beleving, gevoed door irritatie en ongemak. Wel aardig, maar meer ook niet.