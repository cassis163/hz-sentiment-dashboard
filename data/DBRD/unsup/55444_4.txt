Ergens begin vorig jaar las ik het elfde deel uit De Grijze Jager-serie en ik was van plan het twaalfde deel er kort daarna al te lezen. Helaas kwam ik er niet aan toe. Nadat ik luisterboeken had ontdekt, zag ik dat de volledige serie te beluisteren was via de app. Dus na een aantal kortere boeken, besloot ik te beginnen met het boek. Omdat ik recensies iets wil veranderen, heb ik besloten er een One-word-challenge van te maken. Kijk je mee?

Na een verschrikkelijke gebeurtenis is Wills leven compleet veranderd. Hij koestert alleen nog maar wrok en zijn vrienden maken zich zorgen om hem. Ze besluiten hem een leerling-Jager te geven zodat hij zijn aandacht kan verschuiven. Maar dan komen zijn wraakgevoelens tijdens een missie in één keer terug.

Als je je afvraagt wat de One-word-challenge inhoudt, het is heel simpel. Ik lees een boek en er is een aantal woorden dat er voor mij uitspringt. Ze kenmerken het boek. Die vertel ik jullie in deze recensie en ik licht toe waarom ik ze heb gekozen. Zo simpel is het.

Karakterontwikkeling

De karakterontwikkelingen die Maddie en Will allebei doormaken is erg interessant. Ze lijken allebei totaal verschillende personages aan het einde van het boek ten opzichte van het begin van het boek. Het gaat niet van het ene naar het andere, hoewel ik denk dat het nog subtieler had kunnen zijn.

Spannend

John Flanagan weet altijd dat vleugje spanning aan zijn verhalen toe te voegen waardoor je maar door wilt blijven lezen. Meestal wuif ik de spanning weg door de volgende delen die er nog aan moeten komen, maar bij dit deel vreesde ik echt wel voor het leven van sommige personages. Na twaalf delen kan je ook weinig anders dan geven om al deze vrienden.

Nostalgisch

Omdat Will in dit boek een leerling aanneemt, gaat het hele procedure van Grijze Jager helemaal opnieuw. Hierdoor deed het me heel erg denken aan het eerste boek waar Will door dit proces heen gaat. Dat vond ik erg leuk en ik kreeg net als Will toch wel enkele déjà vu’s.

Deze recensie verscheen eerder op:
https://secretsofthetales.wordpress.com/2019/04/07/one-word-challenge-de-koninklijke-leerling-john-flanagan/