Als Malin in haar jongere jaren met vrienden bij de steenhoop een kinderlijkje vindt is ze volledig van slag. Jaren later raakt ze zelf betrokken bij de cold case zaak als ze als politieagente werkt. Malin pakt deze zaak samen op met Hanne, Peter, Manfred en Andreas. Als Hanne in een verwarde toestand in het bos wordt aangetroffen blijkt dat ze aan een lichte vorm van dementie lijdt. Haar man Peter is in geen velden of wegen te bekennen. Hanne droeg altijd een dagboek met zich mee waar ze aantekeningen in maakte. Dit dagboek is spoorloos verdwenen. Jake die in het bos rondliep toen Hanne daar door een automobilist werd gevonden houdt zich verscholen, omdat hij in een glitterjurk van zijn overleden moeder rondloopt. Hij vindt het dagboek van Hanne en gaat het lezen. Jake komt steeds meer te weten over de laatste dagen voordat Hanne werd gevonden terwijl het team van Malin ook steeds meer te weten komt over het kinderlijkje op de steenhoop. Niet veel later wordt er ook een dode vrouw aangetroffen die in verband staat met het bloed wat gevonden is op de schoen van Hanne die vlak naast het lijk lag en het medaillon die Hanne draagt maar de vrouw toebehoort. Als de vader van Jake wordt verdacht wordt het Jake allemaal teveel, omdat hij ook worstelt met zijn geaardheid. Jake neemt risicoâ€™s maar die helpen het team van Malin wel.

Een spannend boek wat goed in elkaar steekt en lekker vlot doorleest. De titel slaat op het dagboek van Hanne wat uitstekend past bij dit verhaal. Doordat duidelijk is wie wat vertelt in het verhaal, omdat het er per hoofdstuk boven staat wordt je snel gegrepen door het verhaal en wil je gewoon doorlezen. Er gebeurt veel in het verhaal en de personages worden goed weergegeven. Malin, Jake en Hanne zijn de hoofdpersonen en ik heb een goed beeld van ze gekregen. Het is een echt winterboek wat zich in een besneeuwde omgeving afspeelt. Een aanrader om te lezen.