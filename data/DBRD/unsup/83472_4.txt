Ik ben in het boek gaan bladeren en wanneer ik een hoofdstuk tegenkwam, dat me op dat moment aantrok, door de titel bijvoorbeeld, ben ik daar verder gaan lezen.
Het boek is chronologisch opgebouwd, maar het zijn losse stukken die heel goed in een andere volgorde gelezen kunnen worden.
Het gaat niet alleen over de kaarten en de makers van deze kaarten, maar ook over de verhalen erachter. Heel mooi is bijvoorbeeld 'Het Vinlandmhysterie', dat onder andere gaat over de reizen van de Vikingen, maar het gaat ook over een kaart natuurlijk. Is deze écht of niet ?
Dit is geen boek om even te willen lezen, maar neem er je tijd voor. Zo vaak je wilt, wanneer je wilt.
Nog een leuk hoofdstuk vond ik 'Een negentiende-eeuwse moordkaart'.
Hierin staat beschreven de moord op Mary Ashfor in mei 1817 en wat nadien de door de verdediging en de aanklagers gebruikte kaarten er mee te maken hadden.
De verdachte van de moord werd in eerste instantie vrijgesproken, maar dat viel niet in goede aarde bij de bevolking. Er kwam een nieuw proces en daar werd geld geroken door de pamfletmakers en cartografen. Maar ook de plaatselijke leraar heeft grof geld verdiend met behulp van zijn studenten,aan kaarten maken voor het publiek. Hij gebruikte een houtgravure. Niet alles was helemaal waarheidsgetrouw. Clover Field het opeens Fatal Field omdat daar de moord zou zijn gepleegd.
Ik zou zo door kunnen gaan, maar volgens mij kun je hier wel uit opmaken dat het over een heleboel onderwerpen gedurende een heleboel jaren gaat.
Maar altijd staat de kaart centraal.

Dit vind ik een mooie quote :
'Op de kaart is een onweerstaanbare zoektocht, rijk geïllustreerd en vol vermakelijke anekdotes, naar waar we waren, waar we zijn en waar we naartoe gaan.'

Ik waardeer dit boek met 4/5 sterren.