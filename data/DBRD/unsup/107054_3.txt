Als ik 50 blz. in dit boek gevorderd ben, heb ik echt het idee dat ik een nieuwe top 10-er heb gevonden. Ik vond de opbouw in het boek echt super; een hoofdstuk in het heden rondom Jenny en het verleden rondom Charlie. Het onderwerp vond ik echt interessant en ik was heel benieuwd naar hoe dit verhaal zich zou ontknopen.
Uiteindelijk viel het allemaal erg tegen. Sarah, de hoofdpersoon in dit boek, gedraagt zich als een politieagente, terwijl ze dat helemaal niet is. Op eigen houtje gaat ze mensen ondervragen en bemoeit ze zich met iedereen. Het feit dat de echte politie dit gewoon accepteert, is echt onrealistisch. De ontknoping vond ik dat ook heel ongeloofwaardig. Ik vind dit erg jammer, aangezien het boek verder goed in elkaar zit, een goede opbouw heeft en lekker leest. Helaas kan ik er echt niet meer van maken.