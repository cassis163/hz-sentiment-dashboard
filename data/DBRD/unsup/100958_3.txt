De oneindige familie
Kevin Wilson.
ISBN 9789463360197
paperback
Aantal pagina's 384

Ze zat in de eetzaal. De ruimte was leeg en klonk hol.
Daar stond hij in de deuropening. Haar kleine jongen, haar zoon.
“Izzy?” zei hij.
“Hoi Cap”, zei ze.
“Ben jij mijn mama?” vroeg hij.

Izzy heeft net haar diploma gekregen en wacht op haar leraar Beeldende vorming, meneer Hal Jackson .

“Ik ben zwanger,” zegt Izzy tegen meneer Jackson. Als reactie smeet hij zijn halfvolle flesje op het gras. “Dat is klote, Izzy,”. Hij draaide zijn hoofd een beetje weg.

Hal maakt Izzy duidelijk dat hij de baby niet wil.
Toch besluit Izzy om haar kind te houden.
Haar moeder is dood en met haar vader heeft Izzy weinig contact.
Ze weet dat ze daar niets van moet verwachten.

Izzy werkt in haar vrije tijd bij Whole Dog, een barbecue restaurant, waarvan meneer Tannehill de eigenaar is. Wanneer ze hem verteld dat ze in verwachting is en dat ze van de vader niets hoeft te verwachten, blijkt hij een goed luisteraar te zijn en stelt haar gerust.
Op een dag komt één van de serveersters zeggen dat er bezoek is voor Izzy.
Als ze een oudere dame ziet zitten, realiseert ze zich dat zij Hals moeder is.
Ze weet dat Hal uit één van de rijkste families komt van Tennesee.
Mevrouw Brenda Jackson vertelt Izzy dat Hal zelfmoord heeft gepleegd. Hij heeft een brief achtergelaten waarin hij vermeld dat Izzy een baby van hem krijgt.
Hals moeder vraagt Izzy wat ze had verwacht van Hal.
“De Jacksons zijn een belangrijke familie met een erfenis en een toekomst. Ze wil niet met gênante problemen geconfronteerd worden.”
Hals moeder biedt aan om haar te helpen bij de beginstadia van de opvoeding plus alle medische kosten.
Ze heeft voor Izzy een ontmoeting geregeld met een onderzoeker en een dokter die een project willen starten. Haar kind krijgt dan de beste opvoeding en Izzy krijgt een kans aangeboden om een opleiding te volgen en carrière te maken.

Izzy weegt de voors en de tegens met elkaar af. Alleen met een kind is een leven met stres en armoede. Wat Hals moeder namens de familie aanbiedt is een kans voor de toekomst.
Zo besluit Izzy om deelnemer te worden van het Oneindige Familie Project.
Dit project wordt gefinancierd door Brenda Acklen en wordt geleid door onderzoeker en kinderpsycholoog dr. Preston Grind.
Er nemen nog 9 stellen met baby's deel aan dit wetenschappelijke project.
Ze verblijven daar 8 jaar.

Mijn mening:
De bedoeling is dat iedereen een grote familie vormt.
De mensen die hier aan mee doen zijn er allemaal vrijwillig ingestapt met de kans om er beter uit te komen.
Het begin van het verhaal las vlot en ik had er bepaalde verwachtingen van.
Later werden de hoofdstukken ellenlang en las ik als ik wat meer tijd had.
Het boek vond ik langdradig en ik miste actie en humor.
Omdat ik deelneem aan de leesclub van Hebban wilde ik het boek toch snel uitlezen. Een echte aanrader vind ik het boek niet.
Het hele project komt op mij verknipt over.
Ik geef dit boek daarom 3 sterren

Rotterdam, 31 januari 2018
Annemarie