Met de literaire thriller De reünie, schreef Simone van der Vlugt haar eerste boek voor volwassenen. Er is geen sprake van een weifelend debuut; Van der Vlugt staat meteen met kop en schouders boven haar schrijvende collegas. Door haar debuut heeft zij het peil van de Nederlands literaire thrillers flink opgehoogd. Een nieuwe norm voor andere auteurs is ontsproten. Wat een ongekende klasse!

Simone van der Vlugt heeft een prettige schrijfstijl en haar verhaal is uitermate boeiend. Het boek lijkt erg dik, maar wanneer je eenmaal begonnen bent, is het onmogelijk om hem naast je neer te leggen. Nadat je het boek ademloos uitgelezen hebt, blijft het verhaal steeds bij je hangen. Steeds maar weer blijf je erover door denken. Van der Vlugt weet met haar debuut elke lezer te vangen.

Het boek gaat over de 23-jarige Sabine Kroese, die op het secretariaat van de Bank in Amsterdam werkt. Sabine is een beetje eenzaam omdat haar ouders en haar broer in het buitenland wonen. Na het herstellen van een burn-out, gaat ze weer halve dagen aan de slag bij de Bank. Na het lezen van een aankondiging in de krant over een reünie van haar middelbare school, wordt Sabine erg herinnerd aan de verdwijning van Isabel Hartman. Op de basisschool waren Sabine en Isabel harstvriendinnen, maar toen Isabel zich op de middelbare school ontpopte als het populairste meisje van de school, liet zij Sabine links liggen. Het mysterie rond de verdwijning van Isabel is op geen enkel punt tot een oplossing gekomen.
Sabine kan zich, gek genoeg, weinig herinneren van Isabels verdwijning. Maar plotseling krijgt ze regelmatig flashbacks over Isabels verdwijning. Langzaam maar zeker blijkt zij zich bepaalde dingen van vroeger weer voor de geest te kunnen halen. Sabine gaat in haar vrije tijd op zoek naar haar verwrongen en nooit verwerkte verleden.

In het begin lijkt Sabine een labiel en soft iemand. Maar dit verdwijnt op gegeven moment vanzelf. Heel bijzonder zijn de confrontaties van Sabine met haar verleden. Steeds weer ontmoet zij het meisje dat zij in haar jeugd geweest was. Doordat de lezer bij de ontknoping van het verhaal, enkele malen op verkeerde voet gezet wordt, is het einde erg verrassend. In de ergste gevallen ga je als lezer zelfs twijfelen aan de gedachtes van Sabine. Doordat de ontknoping zo verbazend en abrupt is, komt het einde niet meteen geloofwaardig over. De lezer krijgt daardoor de gedachte dat hij het mysterie van Isabels verdwijning zelf nog niet begrepen heeft.

Van der Vlugt snijdt in haar debuut enkele intrigerende themas aan. Zoals pesterijen, verdringing van traumatische gebeurtenissen, concurrentiestrijd tussen collegas, liefde en vooral vriendschap. Ook is het boek door allerlei kleine dingen herkenbaar in de belevingswereld van de lezer. Sabine rijdt bijvoorbeeld in een Ford Ka en reinigt haar ramen met Glassex. Dit sluit nauw aan bij de beleving van de lezer. Daardoor kan hij op optimale wijze een beeld vormen van het verhaal.
De reünie is genomineerd tot de NS publieksprijs en er zijn al meer dan 78.000 exemplaren verkocht.

De reünie is zon onvoorstelbaar sterk boek, dat ik hem aan iedereen wil aanbevelen. Gooi jezelf in het boek en laat je meevoeren door de schrijfcharmes van Simone van der Vlugt. Lees het boek in één adem uit en laat het hoog eindigen op jouw lijstje van de beste boeken.