Ik heb veel van Renate Dorrestein gelezen, heerlijke boeken om je bij te ontspannen: Het liefst heb ik dat ze in Schotland spelen, daar komt de schrijfster ook vaak. Dit boek helaas niet, het speelt in een villa, dicht bij de zee.
De auteur schrijft goed en je wordt meegenomen in het verhaal van een echtpaar dat een 'afslankkliniek' drijft. Of beter: het woord 'afvallen' mag in bijzijn van de clientele niet genoemd worden: Men heeft het over 'veranderingen van lifestyle' waarbij een flinke som borg betaald moet worden. Natuurlijk gaat er van alles mis, maar het mooie vind ik, dat er ook een (kleine) les uit dit soort hypes kan worden geleerd. En ja, dat geeft een heel prettig gevoel als je je het boek aan het einde dichtklapt.