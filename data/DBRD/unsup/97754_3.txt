Op een mooie en gevoelige manier geeft dit boek meer inzicht in autisme / aspergers. Vooral voor mensen die vergeten dat stoornissen niet altijd aan de buitenkant zichtbaar zijn. Een eerste indruk is niet altijd de beste en zorgt vaak voor vervelende vooroordelen. Don't judge a book by it's cover. Iemand kan van binnen een grote strijd leveren, waar je geen idee van hebt. Behandel je medemens dus met respect.

Uiteraard wordt dit inzicht vooral bereikt door het vertelperspectief. Vanuit de gedachtewereld van Christopher schieten de emoties van hartverscheurend naar hilarisch grappig, en alles wat daar tussenin zit. Erg knap gedaan, hoewel dat verrassingselement in de tweede helft van het boek langzaam wegebt. Dan zakt het verhaal een beetje in.

Het wat simpele plot is ook de reden van mijn lage waardering. Het 'wonderbaarlijke voorval met de hond' valt me een beetje tegen en kan ik nou niet echt als wonderbaarlijk bestempelen. Bovendien wordt het naar het einde toe allemaal een beetje afgeraffeld. Jammer.