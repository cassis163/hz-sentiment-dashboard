Het verhaal gaat over Wolf, een jongen die door zijn hongerige volk wordt uitverkoren om voedsel te gaan zoeken .Het speelt zich namelijk af in een dystopische wereld. Na een grote ramp zijn er een aantal overlevenden maar door gebrek aan vers voedsel is iedereen verzwakt of ziek. Er is geen vers voedsel meer.
Wolf gaat met zijn vliegtuig, Zwerver, de wijde wereld in om voedsel te zoeken. Hij komt erachter dat zijn volk niet de enige is dat om hulp schreeuwt. In ieder land waar hij komt wordt hij gastvrij ontvangen en helpt hij de lokale bevolking met hun problemen en in ruil daarvoor krijgt hij voedsel. Onderweg maakt hij met de plaatselijke bevolking van alles mee, een bevalling bijvoorbeeld of een ontsnapping aan een roversbende. Hij noemt zich een avonturier. In zijn eigen dorp zijn ze erg trots op Wolf, hij brengt niet alleen eten mee maar ook nieuwe kennis waarmee ze zelf kunnen experimenteren om voedsel te verbouwen.
Het verhaal leest vlot, dit komt doordat het boek geschreven is voor kinderen van 10-12 jaar maar ondanks dat is het voor volwassen goed te lezen. Er zit genoeg avontuur en spanning in. Je wilt weten of hij dit keer weer goed thuis komt,hoe hij zich kan redden in zijn eentje in een vliegtuigje. Je kan je goed inleven .De landen waar Wolf naar toe reist zijn ook erg goed en helder beschreven en er zit af en toe humor in het boek. Het is een verhaal met een behoorlijke moraal erin. Als wij zo door gaan op onze aarde zou dit wellicht toekomstmuziek gaan worden. Wolf en zijn volk houden de moed erin en maken er het beste van. Een eye-opener voor ons.
Het boek heeft een mooi eind, zoals ik verwacht .Een aanrader als je van dystopische verhalen houdt.