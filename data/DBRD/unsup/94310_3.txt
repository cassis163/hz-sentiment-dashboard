Michel van Eeten ( 1970) is geboren in Limburg, maar woont in Delft. Hij is getrouwd en heeft twee dochters.
Hij is wetenschapper en auteur. Hij is hoogleraar bestuurskunde en sinds ongeveer tien jaar schrijft hij in zijn vrije tijd. Hij heeft zijn aantal werkuren verkleind om meer te kunnen schrijven.
Zijn eerste roman verscheen in 2008 Tegennatuur. Heilige middelen is zijn tweede roman.

De cover:
Omdat ik een leesexemplaar heb in zwart wit, moet ik afgaan op foto’s van internet. Het blik met rommel is sober, maar ook symbolisch voor het boek.

Het verhaal:
Ludo Mueller is rijksambtenaar op het ministerie, zijn werk bestaat uit het beantwoorden van Kamervragen op een manier die de onvrede bedwingt. Zijn baan is eigenlijk te hoog gegrepen, maar hij is erg contentieus. Hij ziet zichzelf als verwerker van politiek afval. Ee baan is een noodzakelijk kwaad, een baan geeft geen recht op geluk. Mueller is behoorlijk egocentrisch afstandelijk en observeert veel waarna hij een oordeel velt.
Mueller woont met zijn vrouw, een juriste, en twee kinderen in Den Haag. Naast zijn werk ziet hij het als zijn taak om samen met zijn vrouw het huishouden draaiende te houden. Hij ziet het huwelijk als een soort dienstverband , een echtelijke samenwerking. Hij is gelukkig als hij zijn kinderen kan knuffelen, dan heeft hij het gevoel dat er toch iemand van hem houdt.
Mueller heeft een eigen , niet doorsnee visie op het huwelijk, gezin en de maatschappelijke verschijnselen., daar hoort bij dat hij zijn leven leeft volgens een vaste structuur: zorgen dat de kinderen naar school kunnen, werken en huishouden.
Dan komen er scheurtjes in zijn vaste ritme: een collega neemt ontslag (om leuke dingen te kunnen gaan doen) er wordt een aanslag gepleegd op het ministerie en de staatssecretaris wordt beschuldigd van vriendjespolitiek.
Tijdens een vergadering reageert Mueller nogal tegendraads,met als gevolg dat hij ontslagen wordt.
Toch heeft Mueller ook een andere verborgen kant, Zijn gedachten worden beheerst door seks. Hij heeft een aantal minnaressen en neemt het niet zo nauw met de huwelijkse trouw, hij gelooft daar niet in. Hierdoor ontstaan spanningen binnen het huwelijk.
Zijn vrouw neemt het heft in eigen handen en dreigt hem te verlaten en neemt ook een minnaar. Dit prikkelt Mueller, hij is verbaasd en nieuwsgierig en ineens weer geïnteresseerd in zijn vrouw. Ze willen samen hun best doen het huwelijk te redden , maar weten niet goed meer hoe dat moet.
Door al deze gebeurtenissen gaan Muellers overtuigingen wankelen. Is onvrede soms een oplossing ipv een probleem?

De schrijfstijl:
Het boek is verteld in de derde persoon , maar leest prettig en vlot. Er staan bijzondere en mooie uitspraken in waar je zomaar overheen zou kunnen lezen. Door het aantal onderwerpen dat besproken wordt verlies je de aandacht voor de mooie frases.
Het boek is opgebouwd uit drie delen. Het eerste gedeelte gaat over Mueller , zijn plaats binnen het gezin, zijn werk en dergelijke. Daarna volgt een groot gedeelte waarin maatschappelijke en vooral politieke onderwerpen aan de orde komen. Het derde deel gaat weer meer over Mueller zelf, zijn hernieuwde inzichten en gedachten.

Mijn oordeel:
Het boek leest prettig. Het is wel wat zakelijk en afstandelijke geschreven ( de wetenschapper in de auteur?).
Er lijkt een biografisch kantje aan te zitten, en dat maakt het voor mij wat interessanter.
Ik ben een liefhebber van politieke boeken. Maar in deze roman werd er over wel veel maatschappelijke en politieke onderwerpen, normen en waarden een mening gegeven , waardoor het teveel een politiek en maatschappelijk pamflet dreigde te worden in sommige delen. Dat deed voor mij af aan het verhaal.

Al met al geef ik het drie sterren.