Auteur: Ellen de Vriend
Uitgever: Karakter Uitgevers B.V.
Nederlandstalig
304 pagina's
ISBN 9789045212975
februari 2018

------”Pap was op het nieuws op tv.
Lieten foto's zien en dat naar hem gezocht wordt.
Laatst gezien in restaurant”--------

Britt Hulsman is gelukkig getrouwd met Richard.
Samen zijn ze de trotse ouders van 3 dochters.

Britt is eigenaar van 4 goedlopende koffiebars en Richard, die accountant is, doet sinds kort de boekhouding van het bedrijf.
Richard heeft een weekend uit geregeld in Vlissingen waar ze overnachten in een Bed & Breakfast.
Als Britt de volgende ochtend terug komt van de bakker, waar ze broodjes heeft gekocht voor het ontbijt, doet een wildvreemde man de deur open.
Hij ontkent dat er een Bed & Breakfast zit in het pand en van Richard is geen spoor te bekennen.

------Zacht streel ik over het hoofd van mijn moeder, waarop inmiddels alweer korte donkere haartjes groeien. Ze ligt roerloos op haar rug in bed. Alleen haar borstkas gaat op en neer.-------

Mara Weststrate zorgt voor haar moeder sinds zij na een ernstig ongeluk in een verpleeghuis ligt.
Mara doet haar best om alle ballen hoog te houden.
Haar baan in een hotel is geen vetpot.
Door geldgebrek en de vele zorgen die Mara heeft, komt ze in een situatie waardoor ze een verkeerde keuze maakt.

Mijn mening:
De Erfgename is een fijn boek om te lezen.
Het boek vertelt eigenlijk 2 verhalen met als hoofdpersonen Britt en Mara.
Zij zijn elkaars tegenpolen. Britt is de rijke erfgename en Mara moet de eindjes aan elkaar knopen.
Vanaf het begin lijkt het duidelijk welke rol Mara speelt in het verhaal en daarom vond ik de ontknoping verrassend.
Ondanks dat er aangeven staat dat het boek 308 pagina's heeft, blijkt het boek wat ik heb geleend in de bibliotheek echter 262 bladzijdes te hebben.

Ik geef het boek 4 *

Rotterdam, 26 mei 2018
Annemarie