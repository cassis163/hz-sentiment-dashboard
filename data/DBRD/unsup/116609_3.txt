Temperance Brennan is forensisch antropoloog en wordt gevraagd wanneer er botten gevonden worden, al dan niet menselijk en al dan niet het gevolg van een misdaad. Ze is gescheiden en heeft een dochter Kathy die in Afghanistan dient.

Er wordt een jong meisje dood aangetroffen naast de weg, ze is aangereden en voor dood achtergelaten. Geen identiteit, niemand die haar mist of naar haar informeert. Wel een zakenkaartje van een man die bij een brand in zijn eigen zaak om het leven is gekomen.

Temperance trekt zich het lot van dit meisje sterk aan, ze wil haar om te beginnen identificeren zodat ze haar naar huis kan brengen. Daarnaast wil ze uiteraard de dader vinden.
Tussendoor moet ze ook nog even naar Afghanistan om daar een schotwond in een bot te gaan bekijken.

Dat er af en toe toevallig dingen gebeuren die handig zijn voor het verhaal, dat is in ieder boek wel, maar hier zijn toch wel heel veel toevalligheden nodig om alle draadjes aan elkaar te knopen.