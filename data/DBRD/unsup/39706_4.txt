MOEDERS VAN ANDEREN VAN MIRTHE VAN DOORNIK
De titel “moeders van anderen” vond ik apart en het getekende huis met heel veel ramen waarvan één raam nadrukkelijk is afgebeeld geheel met vrolijke kleuren en de indrukwekkende beschrijving op de achterzijde van de kaft maakte het voor mij tot een boek wat ik zeker wilde lezen.
De schrijfster heeft mij in dit boek zowel positief als negatief geraakt. Wij krijgen in het boek te maken met het thema drankverslaving. Drankverslaving is een groot probleem hetgeen van diepe invloed op het leven op het leven van degenen, die hierbij betrokken zijn, kan zijn. Maar ook voor de drankverslaafde zelf. In het boek werd ik bewust door de schrijver meegenomen in al die facetten van het leven van Nico en Kine waar zij mee moesten dealen maar waarin ze hoe dan ook toch positieve lichtpuntjes bleven zien.
Het evenwicht tussen tragisch en komisch houden het boek prettig leesbaar. De schrijfstijl van de schrijfster sprak mij erg aan. Kortom ik ben echt onder de indruk van deze schrijfster. Het verhaal wordt afwisselen beschreven vanuit de gezichtspunten van Nico en Kine.
Ik heb het boek voor mij zelf in twee delen verdeeld. Het eerste gedeelte waar het gaat om de jonge meisjes Nico en Kine. Hier lees je dat Kine de troost en warmte die zij nodig had bij Nico zocht en in het tweede gedeelte waarin de meisjes ouder waren, waren de rollen duidelijk omgedraaid. Nico krijgt te maken met andere heftige problemen en hier is het Kine die zorgt voor Nico en ook de zorg van de moeder op zich neemt. Het laatste gedeelte vond ik behoorlijk heftig en emotioneel.
De schrijfster laat in het boek zien wat voor diepe invloed het drankgebruik op de kinderen heeft gehad. De realiteit afgewisseld met de humor houden het verhaal in evenwicht. Dit maakt het boek zeker tot een debuut van formaat.
In eerste instantie vond ik het einde abrupt en was ik er niet op voorbereid maar door er nog even bij stil te staan, vond ik het uiteindelijk een mooi einde omdat er geen verandering kon komen in de situatie van de moeder.
Moeders van anderen is een boek wat ik zeker nog een keer wil lezen. Ik geef het boek danook graag 4 sterren.