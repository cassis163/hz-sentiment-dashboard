Voor de uitgave van geen gezeur meer wijn! Had The House of Books geen beter tijdstip uit kunnen zoeken. Dit is een ideaal boek om heerlijk achteroverleunend buiten in het zonnetje te lezen. Het boek bestaat uit allemaal los van elkaar staande korte verhalen die dan ook niet noodzakelijk direct aan een stuk achterelkaar gelezen hoeven te worden. Mocht het echter zo zijn dat je als actieve 35+ vrouw de wonderbaarlijke kans krijgt om ongestoord langer dan tien minuten achtereen van een boek te kunnen genieten dan laat deze hilarische bundel zich met gemak in één zucht uitlezen. Gooi hem maar in je koffer! Heerlijke vermakelijke kost voor een ontspannende zomerse dag, hier en daar een tikkeltje overtrokken dat wel, maar vast en zeker voor menig vrouw van ca. veertig jaar zal dit boek een feest der herkenning zijn. Je bent dus toch niet de enige…….