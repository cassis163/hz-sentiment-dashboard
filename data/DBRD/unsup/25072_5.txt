Greg Iles heeft tot nu toe zes uitstekende thrillers op zijn naam staan. Doodsslaap is de meest recente en ook dit boek is weer van grote klasse. Iles bezit de gave om niet alleen een uitstekend plot te bedenken, hij weet daarnaast dat plot in een verhaal te gieten dat je niet loslaat. Voeg daarbij dat hij  en dat is te prijzen in een mannelijke auteur  ook nog interessante, krachtige vrouwen kan portretteren, en je hebt alle ingrediënten voor een bestseller.

Jordan Glass, een van de hoofdrolspelers in Doodsslaap, is geen uitzondering. Ze mag dan beroemd zijn en een fantastisch fotografe, tijdens haar speurtocht naar haar verdwenen zuster leren we haar kennen als een echt mens. John Kaiser mag dan een FBI-agent zijn, ook hij is bekend met angsten en twijfels. Jordan en John maken samen een letterlijke en figuurlijke reis in het verleden van Jordan, wat uiteindelijk leidt tot een zinderende ontknoping.

Doodsslaap is een van de beste en spannendste thrillers die ik in de afgelopen tijd gelezen heb.