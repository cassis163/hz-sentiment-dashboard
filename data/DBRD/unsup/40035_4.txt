De eerste thriller die gaat over iets wat er gebeurd zou zijn als iets niet was voorgevallen. Het voorval was de moord op Pim Fortuyn. In dit verhaal van Tomas Ross wordt er vanuit gegaan dat Fortuyn de aanslag heeft overleefd. Ross heeft zijn best gedaan. De marionet is fictie waarin een paar bestaande personen op bepaalde punten vilein worden aangepakt. Ross is daar een meester in.
Het verhaal begint op 6 mei. De dag dat Pim Fortuyn een radio-interview had met Ruud de Wild van BNN. Na de uitzending wordt Fortuyn niet doodgeschoten zoals dat in werkelijkheid is gebeurd, maar overleeft hij de aanslag. Het gaat om de ontmoeting die Fortuyn op dezelfde avond heeft in Leeuwarden met Hans Wiegel. Het wordt na de aanslag een klinkende overwinning voor de LPF. De formatie wordt in rap tempo gevoerd waarbij de koningin veel moeite heeft met het fenomeen Fortuyn. Dan blijkt dat Fortuyn snel te chanteren is. Hij ziet af van het premierschap en laat die over aan Hans Wiegel. In het kabinet met de LPF zitten bekenden zoals Verdonk, Wilders maar ook Hirsi Ali.
Fotograaf Lex de Rooy zoekt naar de dader. De Rooy komt bij die speurtocht in aanraking met de stagiaire Marike Spaans die de Rooy ervan verdenkt meer te weten over de aanslag. De vriendin van de Rooy Anke van Dam mag de biografie schrijven van Fortuyn en stuit steeds meer op interessante informatie die zij vindt in een bungalow van een overleden landbouwambtenaar. Zij mocht dit huis gebruiken van de weduwe. Langzaam maar zeker wordt door de Rooy en op dat moment weer zijn ex-vriendin het mysterie ontrafeld waarom Fortuyn geen premier kon worden. De vraag is wie nu De Sjeik is.
Ross laat bestaande personen soms de meest gemene dingen denken. Tegelijkertijd wordt er vanuit diverse personen een verhaal vertelt dat leidt tot een bijzonder slot. De kracht van De marionet zit in het vraagstuk wat er gebeurd zou kunnen zijn. Wie weet hoe bijzonder het kabinet had kunnen wezen. Dat maakt De marionet sterk. Ross heeft een goed verhaal geschetst van bestaande en niet-bestaande personen. Een compliment is wederom op zijn plaats.