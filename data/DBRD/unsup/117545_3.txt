cryptische dichtregels triggeren Maaike om op onderzoek uit te gaan waarna ze een geheim genootschap en een eeuwenoud complot op het spoor komt.
Uit de combinatie van geschiedenisfeiten en fictie is De wraak van Vondel ontstaan. Van Pamelen neemt de lezer mee in de geschiedenis naar de tijd van Vondel en zijn gedichten. De cover doet ook al oud aan en neemt je als lezer gelijk mee terug in de tijd. Op de achterflap wordt getracht met enkele trefwoorden de lezer een beeld te geven van het verhaal wat verwacht mag worden. De woorden doen denken aan De DaVinci code van Dan Brown en IV van Arjen Lubach. De binnenkant biedt een kaart van Amsterdam met de relevante plaatsen uit het verhaal en is een mooie toevoeging. Dit geld zeker ook voor de app waarmee je de routes van de rederijkers kan volgen en door het spel te spelen meer hoofdstukken te lezen kan krijgen. De wraak van Vondel opent met een citaat van Vondel zelf, in het oud-Nederlands, waarbij je als lezer hier wel enige ervaring in moet hebben om te kunnen snappen wat er staat. Ook in de proloog wordt oude dichtteksten gebruikt waarmee je wel direct wordt meegenomen naar het verleden. Van Pamelen wisselt van perspectieven en schakelt, met behulp van een alleswetende vertellen, van journaliste Maaike naar professor Huizinga en naar de rederijkers. Ook in de hoofdstukken vanuit dit oude genootschap wordt vooral gesproken middels oude dichtteksten, wat als nadeel heeft dat het niet altijd goed leesbaar is en dan de vaart uit het verhaal haalt omdat je als lezer toch wil snappen wat er staat. Literair in dit geval is wel een goed predikaat, de lezer met literaire achtergrond heeft hier zeker een streepje voor. Hoofdpersonage Maaike van Reden heeft vanuit haar werk als journaliste gegronde redenen om op onderzoek uit te gaan als haar afspraak het laat afweten. Ze is doortastend, vasthoudend maar toch ook kritisch over alles wat ze ontdekt. Professor Huizinga komt zo over als verwacht; hij is de expert op zijn gebied en komt bij momenten over als een warrige man. Van Pamelen weet zijn karakters tot leven te brengen, zowel zijn hoofdpersonages als de andere spelers in zijn boek. De spanning in De wraak van Vondel neemt steeds verder toe naarmate het plot vordert en met onverwachte wendingen word de lezer tot aan de laatste pagina in spanning gehouden van hetgeen er staat te gebeuren bij de troonswisseling. Waar dit literaire labyrint doet denken aan IV en De DaVinci code behaalt het toch net niet dezelfde waardering vanwege de lastige dichtteksten die het tempo remmen. Een nominatie voor de Hebban debuuttriller prijs is echter zeker een terechte prestatie.