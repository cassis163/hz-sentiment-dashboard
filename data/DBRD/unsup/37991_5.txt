Hier wreekt zich weer eens het treurige feit dat Nederlandse thriller-debutanten aangewezen zijn op low budget uitgevers. In Jacht op de jager manifesteert zich een verteltalent die met goede begeleiding en enig PR-geweld snel tot de top door zou dringen. Dit debuut schotelt ons een oersterke actiethriller voor met verrassende wendingen, een ijzingwekkende ontknoping en robuust neergezette karakters. John Brosens is een stilist - zijn zinsbouw en woordkeus roepen herinneringen aan Hemingway op. Een belofte voor de toekomst!