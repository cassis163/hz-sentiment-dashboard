Recensie voor het boek “Zeven tinten wit” geschreven door auteur Remmelt Mastebroek

Op een unieke en zeer heldere wijze beschrijft het boek “ Zeven tinten wit” wat het met je doet wanneer je kind plotseling ernstig ziek blijkt te zijn en sterft. Lieke, de dochter van Gabrielle en Sil, sterft op zeer jonge leeftijd, zij is nog maar midden twintig, staat nog in de lente van haar leven. In het bed van haar ouders gaat zij naar een andere werkelijkheid en laat haar ouders achter met ieder hun eigen emoties. Het huwelijk van haar ouders, Sil en Gabrielle, komt ernstig in gevaar.

Sil is niet in staat zijn verdriet te delen op de wijze die Gabrielle kan begrijpen en Gabrielle op haar beurt spreekt de taal van Sil niet. Wat volgt is een verhaal dat zich bijna afspeelt op je eigen netvlies, zo levendig is het.

Sil probeert zijn leven te stoppen om bij zijn overleden dochter te zijn, maar daar steekt God een stokje voor. Zijn tijd is nog niet gekomen blijkbaar. De schrijver weet je mee te nemen. Een wereld van rauwe pijn, verdriet en menselijke emoties die nauwelijks te verdragen zijn. Het gaat je verstand te boven.

Meegesleept in het verhaal van Gabrielle en Sil hoor ik een stem… “Meer dan gisteren, en minder dan morgen.”

Een absolute aanrader voor een ieder die houdt van een heerlijke roman om in weg te dromen. Ook geschikt als cadeautje. Te koop bij de boekhandel en natuurlijk via Scholten Uitgeverij: (https://scholtenuitgeverij.nl)