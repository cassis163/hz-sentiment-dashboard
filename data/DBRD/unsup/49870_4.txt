Simon is een rebelse tienerjongen die beste vrienden is met Kat. Het enige probleem is dat Kat momenteel niet met hem wilt praten. Daarom koopt Simon voor Kat, net als voor zichzelf een VR set om het nieuwste spel ‘otherworld’ te kunnen spelen. Maar was gebeurd er als de grenzen tussen spel en werkelijkheid wel heel dun worden?

Simon is nu niet meteen het meest ‘likeble’ personage wat je je kunt voorstellen. Het is een jongen die uit een rijk gezin komt, en komt in eerste instantie dan ook echt over als het stereotype verwend rotjong. Als je hem na enige tijd echter wat beter leert kennen kom je er achter dat het toch een aardige jongen is die zeker ook een zachte kant heeft. Door de omstandigheden waarin hij zit snap je zijn gedrag steeds beter.

Het tempo van het verhaal ligt hoog. Er blijven constant dingen gebeuren. Doordat het boek vanuit het perspectief van Simon is geschreven ontdek je samen met hem wat er nu precies aan de hand is en weet je voor grote delen van het boek niet precies wat er nu speelt, wat er voor zorgt dat de spanning hoog blijft en je door wilt blijven lezen.

Dit boek is doordrenkt met virtual reality en de effecten die deze nieuwe ontwikkelingen op ons dagelijks leven hebben. Er is een dunne grens tussen werkelijkheid en VR wat er voor zorgt dat je tijdens het lezen van dit boek gaat nadenken over de gevolgen van alle technologische vooruitgang die er momenteel gemaakt worden en waar we eigenlijk de grens zouden moeten gaan trekken?

Al met al een leuk boek als je houdt van VR en Ya. Een goed begin van een nieuwe serie.