De aanklager bestaat min of meer uit twee delen: lente en zomer. In het eerste deel maakt de lezer onder andere kennis met de karakters en begint het onderzoek naar de moord op Carolyn Polhemus. Het is een deel dat voorbij kruipt en niet echt spannend is. Op bepaalde momenten vond ik het zelfs warrig, een beetje van de hak op de tak.

Het tweede deel, de zomer dus, draait om de rechtszaak rond openbaar aanklager Rusty Sabich. Hij wordt van de moord op Carolyn beschuldigd. Samen met zijn advocaten probeert hij zijn onschuld te bewijzen. Dit deel van het boek heeft, in tegenstelling tot het eerste deel, wel spanning. Waarbij het uitermate boeiend is om te lezen hoe de verdediging te werk gaat. Het eind van dit deel is zelfs verrassend te noemen.

Een laatste deel, de herfst, is niet zo lang. Hierin wordt duidelijk wat de toedracht van de moord is. En hoe het nu verder gaat met Rusty Sabich.

Als geheel was het een goed boek om te lezen. Deels tegenvallend, maar deels ook erg sterk.