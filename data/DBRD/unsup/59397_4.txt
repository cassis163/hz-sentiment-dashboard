Wow, wat bijzonder om een boek te lezen dat pas gisteren geschreven lijkt te zijn. Je zit direct midden in de actualiteit. Voor mij was het wel even wennen en bij de eerste pagina's' soms even wegleggen en daarna opnieuw lezen. Dat kwam door de schakeling tussen de personen, de karakters en achtergronden. Zodra de actie start is wegleggen geen optie meer. Vanuit de diverse invalshoeken ontvouwt het verhaal zich al was het voor mij regelmatig niet meer een verhaal maar de werkelijkheid. Steeds weer voor mij de vergelijking tussen personages in het verhaal en de 'echte' politieke wereld van Europa. Dat bleef mij wel afleiden. Verder niets dan lof, voor de actualiteit en de wijze van schrijven, de benadering en vertelling vanuit de meerdere hoofdrolspelers. Klein puntje tot slot: lezen in het Belgisch was voor mij nieuw en zorgde soms voor een niet begrijpen van woordkeuze of zinsopbouw. Maar ook dat werd ondergeschikt toen het verhaal zich richting einde ontwikkelde.