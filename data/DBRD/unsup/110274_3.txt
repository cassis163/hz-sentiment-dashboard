Marcella Kleine levert met 'Souvenir' een pakkend verhaal, in een mooie schrijfstijl en prima van opzet. Met name de wisseling van het verledenperspectief, van Susan naar Esther, is goed gedaan.
De informatie over IndonesiÃ« is interessant, voegt inhoudelijk weinig toe, maar de sfeertekening is geslaagd. Spanning ontbreekt vrijwel geheel, terwijl die ook in een wat zich noemt psychologische thriller een wezenlijk bestanddeel zou moeten zijn. Vanaf het begin is duidelijk hoe de vork in de steel zit, nergens duiken verrassingen op en 'problemen' - ik wil niets verklappen ... - worden wel heel gemakkelijk opgelost. Het mag inventiever en ingenieuzer.

'Souvenir' is een plezier om te lezen, al worden verrassende wendingen en thrillerinsteek node gemist. Het is meer een psychologische roman of een (romantisch) drama dan een psychologische thriller.

[spanning 1, plot 3, schrijfstijl 4, leesplezier 4, originaliteit 3, psychologie 2]