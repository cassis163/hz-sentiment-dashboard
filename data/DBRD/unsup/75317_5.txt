De 17-jarige Nido is stevig en heeft rood haar, op school is dus altijd het pispaaltje. Zelf tijdens een excursie naar Stonehenge laten haar klasgenoten haar niet met rust. Het loopt helemaal uit de hand….Nido komt in aanraking met de geheime Orde van de Poortwachters en wordt gedwongen een zeer zwaar en wreed opleidingsprogramma te volgen.. Ontsnappen is geen optie. Ze zit in deze wereld en alleen meewerken kan haar helpen. Ze moet vechten om de meedogenloze beproevingen te doorstaan. Sert, een echte tiran , maakt het haar niet gemakkelijk. Ze maakt voor het eerst vrienden en krijgt zelfs een driehoeksverhouding. Nido raakt steeds dieper verstikt in deze mysterieuze wereld, hier zijn geen grenzen meer, poorten blijven gesloten behalve als de juiste sleutels hebt… Zal Nido dit allemaal kunnen doorstaan?
Nido is een herkenbaar personage, je leert haar goed kennen en leeft zo erg met haar mee, dat het soms lijkt alsof jij het meemaakt. Wat moet ze veel doorstaan, wat een sterke meid. Welke keuze maakt ze en is dat wel de juiste ?Je wilt haar zo graag helpen. Of een knuffel geven. Ze is stoer maar heeft ook een klein hartje. Van de andere personages zijn Rag, Nolin, Deveah en Berger wel de belangrijkste . Vooral Berger. Je leert hem gaandeweg beter kennen waardoor je snapt waarom hij zo handelt . Hij is een bijzonder persoon, ik mag hem wel. Sert daarentegen is een creep… al meteen heb ik het gevoel dat hij snode plannen heeft . Wat een engerd.
Het boek is een Young Adult Urban fantasy maar wat mij betreft kan er ook wel horror of science –fiction als trefwoord aan toegevoegd worden. Er zit heel veel spanning in, vechtscenes, onmenselijk zware beproevingen , vreemde wezens. Vertrouwen, liefde , onvoorwaardelijke vriendschap, transformatie en emotie , het zit er allemaal in .
De sfeer en de omgeving worden door de auteur zeer realistisch beschreven, je kan je een voorstelling maken van hoe het er uit ziet. Bepaalde scenes maak je zelf mee, zo goed is het omschreven en uitgewerkt.
Het boek leest vlot en vanaf de eerste letter wordt je in het verhaal gezogen. Het laat je niet meer los tot eind…Het eind is erg goed, ik zag het niet aankomen. Ik kan niet wachten om te weten hoe het verhaal verder gaat.