Isthar Roodrug behoort bij de gevreesde Mactans, de huurmoordenaars van de Amazones en zij is een van de beste. Maar bij haar nieuwste opdracht, om inlichtingen uit de notabele Perseus in de stad Sodom te krijgen en hem daarna te liquideren, loopt alles mis. Ze overtreed alle wetten van de Amazones en belandt in een wervelend avontuur dat haar zelfs tot in het hart van Atlantis brengt.

Peter zet een vlot geschreven verhaal vol vaart en avontuur neer. Het verhaal maakt gebruik van personen en namen die we kennen uit de oudheid en dat maakt het voor mij juist zo leuk om te lezen. Hij weet daardoor een gevoel van herkenning, maar ook vervreemding aan te brengen in het verhaal.
Verwacht geen diepzinnige karakterontwikkelingen, want daarvoor is dit verhaal niet geschreven. Het is juist geschreven om je mee te slepen in een wonderlijk avontuur vol actie en bijzondere personen en wezens.

Dit boek is een aanrader als je houdt van Fantasy doorspekt met Sciencefiction. Als je houdt van avontuur, actie en een doordacht verhaal.