L.O.O.P is een kortverhaal van de hand van Anthonie Holslag en behoort toe tot de Splinters van Quasis uitgeverij.

Hoewel het aantal woorden in een kortverhaal zeer beperkt is, weet Holslag er een bloedstollend verhaal van te maken. De lezer wordt meteen in het verhaal gezogen en blijft daar zitten tot op het verontrustende einde.
Het verhaal is dus heel vlot geschreven, en bevat maar enkele personages, die niet zeer ruim zijn uitgewerkt. Dit is echter geen storend element, want door de uitwerking van het verhaal, slaat de fantasie van de lezer zelf op hol.
Qua originaliteit scoort dit kortverhaal ook zeer hoog. Er zijn maar weinig verhalen bekend waarin eenzelfde onderwerp behandeld wordt en op deze manier wordt neergezet.

Ik zou graag meer willen lezen van Anthonie, zeker als de verhalen meer van dit onderwerp behandelen. Dit was een aangename en nieuwe ervaring.