Ik wist eerst niet echt waar het verhaal heen zou gaan, ik liet het maar op z'n beloop en las gewoon door. In de laatste hoofdstukken deed Luce natuurlijk allemaal grote ontdekkingen (en er waren nogal veel plottwists). Luce heeft 2 minnaars op de tuchtschool 'Zwaart & Kruis', een school waar jonge criminelen worden opgesloten. Cam is lief, verzorgend en laat duidelijk zien dat hij Luce leuk vindt. En dan heb je Daniël, af en toe doet hij wel een beetje romantisch (als je dat romantisch kunt noemen) maar het grootste deel van de tijd probeert hij Luce te ontlopen en te ontmoedigen om hem leuk te vinden. Toch wordt Luce enorm door Daniël aangetrokken en wil ze juist van Cam af. En even zonder spoilers te geven wil ik zeggen dat jij als lezer niet voor de charmes van Cam moet vallen, hij is echt een eikel. Wacht maar af...