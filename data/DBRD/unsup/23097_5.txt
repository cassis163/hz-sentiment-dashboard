Het is niet altijd gezegd dat allerlei superlatieven uit recensies op de kaft van een boek garant staan voor een boek wat goed leesbaar en echt interessant is, maar over dit boek klopt het helemaal.

Het boek beschrijft hoe Turtle, een jong pubermeisje, samenleeft met haar wereldvreemde vader die haar mishandeld en misbruikt. Toch kan ze niet van hem weggaan, omdat ze oprecht van haar vader houdt en niet beter weet dan het leven dat ze leidt.

Je komt er gaande weg achter waarom ze met haar vader alleen in een verwaarloosd huis woont, en waarom hij haar heeft geleerd om te schieten en zichzelf te verdedigen. Doordat het boek vanuit haar ogen beschreven wordt, krijg je niet alleen een goed beeld van haar en de keuzes die ze maakt, maar ook van de mensen om haar heen. Zij, en haar wereld gaan leven terwijl je het boek leest, ook al is het soms rauw en gruwelijk.

Echt een aanrader, dit boek. Als je er eenmaal in begint leg je het niet meer weg.