Jij bent mijn begin en mijn einde, Emily, en alle dagen daartussen. Met deze geschreven woorden neemt Robbie afscheid van zijn vrouw, trekt de deur achter zich dicht en vertrekt.

Het verhaal begint in 2016 en neemt je heel langzaam mee terug in de tijd waardoor je telkens iets meer te weten komt over de geheimen en gebeurtenissen uit de levens van Emily en Robbie. Je voelt de intense liefde die het paar voor elkaar heeft, maar tegelijkertijd vraag je je steeds af wat nu toch het grote geheim is en waarom de relaties met hun families zo moeizaam zijn.

Het verhaal zit knap in elkaar, want pas op de allerlaatste bladzijdes vallen alle puzzelstukjes op zijn plaats en snap je echt wat er gebeurd is terwijl je door de opbouw van het boek begint met het einde en je dus eigenlijk het idee hebt dat je al weet hoe het afloopt. In dit boek is het dus precies andersom. Het geheim waarmee hun leven samen begint is bepalend voor het verloop van hun verdere leven. Deze opbouw past perfect bij dit verhaal, het was nooit zoâ€™n krachtig verhaal geworden als het in de meer standaard chronologische opbouw was verteld. De schrijfstijl is verder erg prettig, het leest vlot en toch krijg je een goed beeld van de omgeving, sfeer en de onderlinge relaties en gevoelens.

Dit mooie liefdesverhaal is ook nog eens omhuld door een prachtige kaft. De twee meeuwen die het gevoel van vrijheid laten zien die je aan en op zee voelt hebben glimmende goudkleurige accenten waardoor de kaft nog extra tot leven komt.