Airframe is een beklemmende thriller over de zwaar concurrerende vliegtuigindustrie. Tijdens vlucht 545 sterven drie mensen en raken verscheidende mensen (zwaar)gewond. Aan Casey Singleton en haar team van experts de taak om binnen een week de oorzaak van het incident te achterhalen. Is het een menselijke fout of heeft het vliegtuig een veiligheidsprobleem? Ze staat onder grote druk i.v.m. een grote order uit China die het bedrijf uit het financiële slop moet redden. Tevens heerst er onrust onder de vakbondsleden vanwege geruchten over het uitbesteden van cruciale werkzaamheden aan China. En dan komt ook de pers op het spoor van het incident. De tijd dringt en de druk neemt toe .

Crichton schetst in korte hoofdstukken een mooi en leerzaam beeld van de vliegtuigindustrie. Door aan Casey een stagiaire toe te wijzen wordt de lezer op een onopvallende wijze geïnformeerd over allerlei technische aspecten van het vliegtuig en de verschillende vlieginstanties die zich bezig houden met de veiligheid van de passagiers waardoor het boek leest als een... straaljager.