Beschadigd is het debuut van Ika Gerritsen. Deze echt Nederlandse thriller speelt zich af in Alkmaar, maar ook in Medemblik, de Wieringermeer en de Beemster.

Het verhaal is mooi verdeeld in 2 tijdspannen, eentje wanneer het hoofdpersonage een tiener is, het andere – in het nu – is ze volwassen.

Beschadigd gaat over de vriendschap tussen Kirsten, Maartje en Vanja dat zwaar verstoord wordt door haantje-de-voorste Susanne. Door iets dat er voorvalt in hun tienerjaren wordt Kirsten getekend en draagt ze dit haar ganse leven met zich mee.
In het heden gaat Kirsten na een verbroken relatie in het huis van haar oma wonen, die net ervoor onder ongewone omstandigheden gestorven is. Om de hypotheekkosten wat te drukken zoekt ze een roommate, Elise. Beide meiden kunnen het goed met elkaar vinden, evenals met de buren. Maar waar passen al deze mensen in het toch wel opmerkelijke leven van Kirsten’s oma?

Heden en verleden worden mooi in elkaar verweven tot een verhaal dat uiteindelijk een climax bereikt.
Voortdurend zaait de auteur twijfels terwijl je leest, wat is er juist gebeurt, waarom, maar voornamelijk wie… en telkens word je op een ander been gezet.

Sterk debuut van Ika op het randje van gestoord af… of ben ik nu zelf een beetje wacko na het lezen van Beschadigd?