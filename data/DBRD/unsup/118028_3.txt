Ook al is het een waargebeurd relaas, het leest als een thriller. Hoe tragisch het gebeurde ook is, er zitten echt wel grappige stukken in het boek. Er komt trouwens nog heel wat bij kijken, bij een ontvoering. Er zijn echt honderden details waar je aan moet denken. Zo wordt uitvoerig de discussie beschreven die de ontvoerders hebben over de hoeveelheid losgeld die ze gaan vragen. Alles bij elkaar heb je al snel een hele grote hoop geld, die veel weegt en je moet dat toch op de een of andere manier van de uitwisselplaats naar een andere plaats krijgen. Spannend en interessant.