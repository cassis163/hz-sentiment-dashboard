Ik was heel erg blij met dit boek en reuze nieuwsgierig omdat er zo'n ophef over gemaakt werd. Maar gedurende de eerste hoofdstukken moest ik erg wennen aan de hoofdpersoon. Ik voelde wrevel opkomen. Het is niet mijn gewoonte om dan meteen te stoppen, dus ben wel verder gaan lezen, hoewel ik er niet zo meer naar uitkeek.
Nu - nadat ik het boek uitgelezen heb - en alweer een paar boeken verder ben, zit het verhaal nog steeds goed in mijn hoofd. En dat wil dus wél wat zeggen.
De ophef begrijp ik nog steeds niet, want heb wel betere boeken gelezen, maar tóch is het uiteindelijk heel boeiend geworden. Zéker het einde was behoorlijk spannend! De moeite waard!