"Romantisch, charmant en vol humor" staat er op de voorkant van het boek, en dat is niet gelogen. Ik heb heel hard gelachen om alles wat Sabine overkwam, en heb me echt heel vaak afgevraagd met welke man ze nou uiteindelijk zou gaan.

Het boek is heel onrealistisch, dus daar moet je van houden, en er gebeurt van alles tegelijk. Alles wat ons ook kan overkomen wordt bij Sabine net iets erger, en net iets grappiger. Doordat ze bijvoorbeeld iets verkeerd verwoord bij een gesprek met haar beste vriendin Kim (waarna direct haar beltegoed op is) denkt Kim dat ze zwanger is en vertelt dit aan iemand anders waardoor uiteindelijk ongeveer het hele land denkt dat ze zwanger is wat weer zorgt voor stress in haar relatie met Niels.

Het boek begint met een scene die pas aan het eind weer aan bod komt, maar dat houdt de spanning er wel in. Je vraagt je namelijk het hele boek af wie nou haar grote liefde is.
Je moet het lezen om het te snappen, maar als je houdt van onrealistische en humoristische boeken is dit zeker een aanrader.