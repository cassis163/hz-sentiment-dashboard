Nog niets van Kate Paris gelezen, of het moet zijn onder een andere naam. Maar "een ondertoon van liefde" geeft je een blij gevoel. Ivy, onze hoofdpersoon uit dit boek is een ster in het ruiken van de geuren van wijnen en weet precies welke wijn ze voor zich heeft. Dit is me het meest bijgebleven.

Als ze bij de familie Ford gaat werken als sommelier komt ze er al snel achter dat ze een geweldig knappe en lieve man als baas heeft.
Een romance dient zich aan en zo ook de hiermede gepaard gaande nodige verwikkelingen en problemen die zich voor gaan doen. Zéker als haar oude vriendin Caroline op het toneel verschijnt zijn de rapen gaar.

Het is een leuk boek. Het mooie is, dat Kate precies de goede snaar te pakken heeft om het luchtig te houden en tóch op een mooie manier een fijn verhaal neer zet. Moeilijk denkwerk, terugbladeren van hoe zat het ook alweer, wie is wie, is niet nodig. Alles komt uitgebreid aan de orde.

Het boek heeft een goede opbouw, Vooral de afwisseling van heden en verleden is prettig om te lezen. Een goed uitgewerkt plot. Mooie spanning van begin naar einde toe. Ook de kleinere hoofdstukken spreken me aan.

Er zitten behoorlijk wat pittige erotische scenes in, maar ik zie deze niet als storend. Heb wél het idee gekregen dat het meer verliefdheid dan echte liefde is. Het ging me allemaal een beetje te snel. Al bij al een fijn en mooi verhaal
dat ik met drie sterren beloon met een knipoog naar 3,5 - 4.
Als ik er zeker van had kunnen zijn dat er echte liefde in het spel was, waren het er vier, maar kon er nog niet goed uitkomen. Had iets meer diepgang in kunnen zitten.
Wil niet zeggen dat ik niet heb genoten van dit ontspannende goed geschreven boek. Blij dat ik het heb mogen lezen via Hebban.