De kandidaat-notaris Tessa Verbeek heeft zich na de dood van haar moeder volledig op haar werk gestort. Als mevrouw Boogaart langs komt om haar testament op te maken blijkt dit het begin van een grote verandering in haar leven. Ze wil haar ranch in Colorado nalaten aan de kleinzoon van haar broer, Maickel Severins. Maar als mevrouw Boogaart gestorven is, blijkt dat Tessa ook mede-eigenaar geworden is van de ranch. De familie van mevrouw Boogaart ziet dit niet zitten en eist dat Tessa afstand doet van haar erfenis. Tessa wilt eerst uitzoeken waarom zij een gedeelte van de ranch geÃ«rfd heeft. Ze komt een groot familiegeheim tegen, maar haar gevoelens voor Maickel zitten haar ook in de weg. En Maickel twijfelt of ze het wel goed bedoelt.

De cover laat een meisje met een cowboy hoed zien die ergens hoog in de bergen zit en over de vallei uitkijkt. In een groene balk onder aan de cover staat de titel van het boek en de naam van de schrijver. De cover spreekt me zelf niet heel erg aan en ik had zelf meer het gevoel dat dit meer een zoetsappig verhaal zou zijn waar vooral de liefde een grote rol zou spelen. Maar niks lijkt minder waar. Door de cover werd ik behoorlijk op het verkeerde been gezet en ik werd dus aangenaam verrast door het boek.

Het boek laat duidelijk zien dat Yvonne weet hoe ze moet schrijven. Ze zorgt ervoor dat je steeds verder wilt blijven lezen. Ik zat al vrij snel in het verhaal. En ze zorgde er steeds voor dat ik aan het eind van het hoofdstuk weer erg nieuwsgierig werd naar het volgende hoofdstuk. Dus het boek wegleggen werd erg moeilijk. Ook was er, ondanks dat het een roman was, heel wat spanning in het boek aanwezig. Wat was Tessa op het spoor. En zou de familie haar nog gaan accepteren en wat speelt er bij de familie Bickmore? Tussen Helen en haar moeder? Genoeg vragen die me tijdens het lezen bezig hielden en er voor zorgden dat ik alleen maar verder wilde lezen. De schrijfstijl is makkelijk en het boek leest echt lekker weg. Hierdoor vergeet je soms de tijd. En is het al snel een stuk later dan je zelf in de gaten hebt. Maar dat is een teken dat het boek goed is. Ook vond ik het erg fijn dat het boek geen voor de handliggende roman was. De liefde speelt zeker een rol, maar vooral hoe deze ontstaat en eerst ontkent wordt en daarna heel rustig afgetast wordt, en niet zoals in veel romans dat de hoofdpersonen meteen stapelverliefd zijn en er geen opbouwende fase in de relatie zit. Dit vind ik echt wel een pluspunt in het boek. Het is een boek wat ik met heel veel plezier gelezen heb.

Dit boek krijgt van mij 4,5 van de 5 sterren.