.
Deze recensie is ook te lezen op mijn blog, The Confession of a Book Nerd

Mijn mening: 9.2/10

Wat was dit een géweldig boek! Ik heb van de eerste tot de laatste pagina genoten.

Anna en de French Kiss van een absolute verrassing als het om de verhaallijn gaat. Ja, je kunt de achterflap hierboven lezen en die ziet er behoorlijk cliché uit. Toch was ik enorm verrast dit boek want ik had het eigenlijk gewoon meegenomen uit de bib om mijn gedachten van de aankomende examen even af te leiden. Ik had een boek verwacht zoals After van Anna Todd, maar Anna en de French Kiss wist mij mee te sleuren in een herkenbaar liefdesverhaal ook al heeft het wat clichérandjes.

Het hoofdpersonage Anna is een heel gewoon tienermeisje waarin je jezelf gemakkelijk kan herkennen. Natuurlijk wordt Anna verliefd op de knappe Etienne St-Clair (die overigens al een vriendinnetje heeft.) Maar hun liefdesverhaal was niet meteen van ik-ga-je-nu-bespringen-en-we-leven-nog-lang-en-gelukkig. Nee, Anna en St-Clair moesten eerst wat obstakels overwinnen vooraleer dat de liefde echt tot bloei kwam. Daarin is Stephanie Perkins echt in geslaagd: om het verhaal geloofwaardiger te maken en het niet zo oppervlakkig te laten lijken zoals in de meeste liefdesromans.

Maar natuurlijk zijn er wel wat oppervlakkige elementen in het boek die het boek tot een echte romance en feelgood roman maken. Bijvoorbeeld: waarom wordt Anna in godsnaam naar een Amerikaanse kostschool in Frankrijk gestuurd? In het boek wordt er eigenlijk erg goed beschreven hoe de relatie tussen haar rijke vader en Anna loopt. Slecht, eigenlijk. Hij heeft wel veel geld maar wil die niet zo graag aan zijn kinderen uitgeven als het om alledaagse dingen gaat.
Waarom dan wel naar de dure kostschool? Ja, dat is een vraag die mij het hele boek wel heeft bezig gehouden. (Maar jullie mogen het mij zeggen als ik per ongeluk het antwoord heb gemist.)

Nog een aspect is het feit dat bijna alle personages allemaal rijke lui zijn. Toch weet Perkins hun niet verwend of arrogant te laten overkomen (FANTASTISCH!!). Op dit vlak heeft ze toch aardig wat punten gescoord, want ik haat arrogante personages.

Maar Stephanie Perkins heeft bij mij echt 10/10 gescoord met haar fenomenale filmkennis en leuke weetjes. Deze kleine dingetjes hebben het boek heel intrigerend gemaakt en gaven mij telkens de verlangen om meer van die fijne levensweetjes te ontdekken.