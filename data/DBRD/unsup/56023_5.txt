Dit boek gaat over het onderzoek dat misdaadjournalist Hendrik Jan Korterink heeft gedaan naar de inhoud van het boek "echte mannen eten geen kaas” van Maria Mosterd.
Uit het boek “echte mannen eten wél kaas”, blijkt dat de inhoud van Maria’s boek, dat aangemerkt wordt als non-fictie, vooral is gebaseerd op veel fantasie.
De schrijver is niet over één nacht ijs gegaan bij het schrijven van dit boek.
Nergens blijkt dat de schrijver een vooroordeel heeft, naar welke partij dan ook. Integendeel.
Doordat de beschrijving van onderzochte feiten in het boek “echte mannen eten wél kaas" afgewisseld wordt met de ervaringen van de in het boek van Maria Mosterd genoemde personen is het een prettig leesbaar boek geworden. Ondanks de vele details las ik het boek gemakkelijk in één keer door.
Een onthullend en boeiend verslag, dit boek. Het zet ons met beide benen op de grond. Het trieste is dat, door verhalen over gruwelijke of gewelddadige praktijken niet te onderzoeken voor ze gepubliceerd worden, personen of instanties onterecht van vreselijke dingen beschuldigd kunnen worden.

edit: ik was niet van plan om te stemmen op dit boek, omdat het min of meer een verslag is van een onderzoek. maar om het evenwicht er in te houden doe ik het toch maar wel. het onderzoek op zich is iets waar ik achtersta, zodat eventuele onschuldigen geen slechte naam bezorgd kan worden en bovendien uitgevers ons niet bij de neus kunnen nemen met "non-fictie" dat niet echt non-fictie is. En bovendien is het een gedegen onderzoek geweest.