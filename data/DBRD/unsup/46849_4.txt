'Het verkeerde pad' is het thrillerdebuut van de Engelse Rebecca Griffiths. Een debuut dat terecht enthousiast ontvangen wordt. Opvallend is dat de cover van de Nederlandstalige versie identiek is aan die van het originele boek, dat onder de titel 'The Primrose Path' door het leven gaat.

Griffiths schrijft op zo'n manier dat je je als lezer onmiddellijk op je gemak voelt, van in het begin voelt het boek als een comfortabel zittend jasje. Er worden echter te veel personages op te korte tijd ge√Øntroduceerd, waardoor enige aandacht aanvankelijk wel vereist is. Zodra echter duidelijk is wie wie is en de verhaallijnen uitgezet zijn, ben je vertrokken voor een goed verhaal met een geweldig plot.

De titel 'Het verkeerde pad' is bijzonder goed gekozen, zowel letterlijk als figuurlijk kun je er wat mee. De lezer wordt serieus op het verkeerde been gezet en de wending die het verhaal op een bepaald moment neemt, is niet te voorspellen. Ook op het einde is het nog eventjes heel goed oppassen, want net als je het niet meer verwacht, heeft Griffiths nog een verrassing in petto.

Spanning 3, Plot 5, Leesplezier 4 Schrijfstijl 4, Originaliteit 4-5