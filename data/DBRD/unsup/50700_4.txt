In het debuut van Erik Rozing staat de psychiater in opleiding, de depressieve Edgar, centraal. De worsteling met zijn eigen leven en het leven van zijn cliÃ«nten vormen de kern van het verhaal. Ingewikkeld wordt het wanneer deze levens elkaars pad kruizen en Edgar geconfronteerd wordt met de ethische aspecten van zijn beroep.

Het boek heeft iets met me gedaan. Hoewel ik hier en daar de vaart miste, heb ik het met plezier uitgelezen. Vooral de humor in de schrijfstijl van Erik Rozing zorgt ervoor dat ik een tweede boek van hem zou gaan lezen. Interessant voor iedereen die meer wil lezen over de psychiatrie en de soms onzichtbare scheiding tussen afstand en nabijheid.