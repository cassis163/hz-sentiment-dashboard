De stille patiënt is het debuut van schrijver Alex Michaelides en verteld het verhaal van Alicia Berenson en Theo Faber.

Alicia is een kunstenares en was getrouwd met Gabriel. Een aantal jaar geleden heeft ze haar man vermoord. Sindsdien verblijft zij in een psychiatrische instelling en hult zij zich in zwijgen. Ze heeft sinds de moord geen woord meer gesproken. Theo is een psychotherapeut en al jaren geïnteresseerd in Alicia haar casus. Hij krijgt de kans om met haar te werken. Zijn uitdaging; Alicia aan het praten te krijgen.

Het verhaal wordt voornamelijk verteld vanuit het perspectief van Theo. Middels een paar dagboekfragmenten krijgen we een blik uit het leven van Alicia. Het begin van het verhaal verloopt langzaam en voelt niet aan als een thriller. Naarmate het verhaal vordert komt er meer onderhuidse spanning en raak je al lezer meer en meer nieuwsgierig naar het verhaal van Alicia.
De schrijver weet de spanning op te bouwen tot een zeer verrassende ontknoping die je als lezer niet direct ziet aankomen. Het is zeker een goed debuut van Michaelides. Knap dat de schrijver je als lezer weet te misleiden, maar het boek had nog iets beter kunnen zijn als het eerste deel meer intrigerend zou zijn.