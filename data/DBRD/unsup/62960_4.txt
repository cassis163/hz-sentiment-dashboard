Beschadigd geschreven door Ika Gerritsen
De cover van het boek doet mysterieus aan en ziet er mooi uit.

Het boek begint met een proloog, daarin wordt al meteen duidelijk dat het niet zomaar een ongeluk is en je vraagt je dan af wat er aan de hand zou kunnen zijn.
Hoofdpersoon is Kirsten, meisje dat al in haar jeugd beschadigd is door dingen die er thuis en in haar jeugd gebeurd zijn.
Heden en verleden wisselen elkaar af en zo kom je steeds meer over Kirsten te weten.
Als haar oma overleden is gaat Kirsten, nadat ze weg is bij haar vriend Mark, in het huis van haar wonen en komt Elise bij haar op kamers.
Samen ontdekken ze zaken die niet kloppen en dat willen ze proberen uit te zoeken.

Het boek kwam langzaam op gang, duurde echt wel een poosje voordat het spannend werd.
Maar dan gaat er van alles gebeuren en wil je graag doorlezen.
Je leest wat er in het verleden gebeurd is maar ook de wendingen die er zijn in het heden.
Ika Gerritsen schrijft mooie zinnen en de korte hoofdstukken lezen dan ook erg prettig, het plot is verrassend, ben zelf op het verkeerde been gezet.
De verhaallijnen komen mooi bij elkaar

Graag had ik gezien dat de spanning iets eerder in het boek aanwezig zou zijn geweest, maar ik heb het boek met veel plezier gelezen en ben benieuwd naar het volgende boek van de auteur.

Ik geef het boek 4 sterren