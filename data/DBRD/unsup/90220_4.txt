Dit boek is opnieuw Geeraerts ten voeten uit. Goed uitgewerkte personages, een dreiging van een rechtse staatsgreep (de sfeerschepping doet me wat denken aan het meesterlijke "Sigmaplan", ook al van Geeraerts), corruptie, machtswellust, narcisme, achterdocht én nog een meesterlijke beschrijving van Corsica. Geeraerts spreekt weer duidelijk met kennis van zaken (soms wordt die informatie té nadrukkelijk het verhaal in gewurmd, waardoor Geeraerts soms iets te wijsneuzig overkomt). Maar het boek lost de verwachtingen in, al is het wat mij betreft niet het topwerk van Geeraerts. Ik geef "Het Sigmaplan" nog een streepje voor, maar gezien het Vlaamse thrillerlandschap is "Drugs" toch één van de betere boeken op de markt.