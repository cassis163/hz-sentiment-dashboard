Petra Hinz is een Duitse politica die in het nieuws komt omdat zij gelogen heeft over haar cv. Als Annejet van der Zijl en haar partner Jo Simons dit bericht in het nieuws lezen ontstaat er een idee voor een roman. Dit keer geen non-fictie, maar een fictie boek gebaseerd op een feit.

Annika Schaefer neemt de plaats in van de Duitse politica. Zij wordt gesnapt op een leugentje over haar cv. Om aan de negatieve publiciteit en haar rijke, weinig-empathische schoonfamilie te ontkomen vlucht zij naar het Noord-Hollandse Bergen waar ze fijne jeugdherinneringen aan heeft. Hier probeert zij rust te vinden. De omstandigheden blijken haar echter niet gunstig gezind.
Annejet van der Zijl is vooral bekend om haar non-fictie werk. De samenwerking met Jo Simons is geen nieuwe. Naast het feit dat hij de partner is van Van der Zijl deed Simons ook de research voor haar voormalige boeken.

Het neerzetten van het karakter Annika doen de auteurs met verve. Als lezer voel je de frustratie en de angsten van het hoofdpersonage. Van de karakters om haar heen, zoals Walter haar verloofde en de beheerder van het bungalowpark, worden de, met name slechte, karaktereigenschappen uitvergroot. Hierdoor verliest het verhaal aan geloofwaardigheid.

De hoofdstukken worden overzichtelijk gebracht. De titel verwijst naar de datum waarop het verhaal wordt verteld en het personage dat het verhaal verteld. Zo wordt een mooie opmaat gecreÃ«erd naar de volgende boeken. De van van Annika S. is namelijk het eerste boek in een serie van vijf. Het zou heel goed kunnen dat dit ook de reden is dat de andere personages, zoals Anna, Jozef en Martin, minder podium krijgen en daardoor minder worden uitgediept. Waarschijnlijk krijgen zij een heel eigen boek om meer van zichzelf te laten zien.

De cover vermeldt dat het om een roman gaat. Dit is passender dan de genrebetiteling thriller. Het verhaal kabbelt namelijk, op een prettige wijze voort. Spanning, behalve de zware stemmen in een donkere, onbekende omgeving, is er nauwelijks. Tot het eind, als alles op een niet logische manier uit de bocht vliegt en Annika haar beste beentje voor moet zetten om te overleven.

Dit alles maakt De val van Annika S. een roman met een spannende ondertoon die een ongeloofwaardig einde krijgt. Wellicht dat Martin het schrijversduo een kans op revanche biedt.