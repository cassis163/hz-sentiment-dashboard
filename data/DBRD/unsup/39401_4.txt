Ze zijn al onder ons.......................

"Ik ben nummer vier" is het eerste boek dat geschreven is door een Aliën.
Pittacus Lore is een bewoner van de planeet Loriën. Hij is een belangrijk leider van het ruimtevolk de Loriëns. De Amerikaanse schrijvers Jobie Hughes en James Frey hebben het verhaal voor Pittacus Lore opgeschreven.

De planeet loriën werd jaren geleden grotendeels verwoest door de Mogadoren (bewoners van de planeet Mogador). Bijna alle bewoners zijn hierbij om het leven gekomen. Negen jonge kinderen, hun negen begeleiders en een piloot zijn naar de aarde gevlucht. John Smith en zijn begeleider Henri zijn twee van hen. De Mogadoren zijn ook op aarde en bereiden zich voor om ook de aarde over te nemen. Ondertussen maken zij jacht op de negen kinderen. Aan het begin van het verhaal zijn drie kinderen al vermoord. De Mogadoren maken nu jacht op nummer vier, John Smith.
John en Henri zijn al zolang ze op aarde wonen op de vlucht. Ze blijven nooit lang op één plaats wonen, veranderen steeds van identiteit, zoeken weinig contact met andere mensen en doen er alles aan om maar niet op te vallen.
Wanneer John en Henri zich in Paradise vestigen krijgt John verkering met Sarah. Ook krijgt hij een vriend Sam. John voelt zich thuis in Paradise en is het vluchten beu. Helaas weten de Mogadoren John en Henri te vinden en dreigt John alles te verliezen wat hij in Ohio heeft opgebouwd,

Ik vond "Ik ben nummer vier " een ontzettend goed boek. Spannend van het begin tot het eind. Door de manier waarop het geschreven is zou ik bijna in het bestaan van ruimtewezens gaan geloven. Zouden ze inderdaad onder ons zijn? Op school? De sportclub? Zijn het onze buren?
Gelukkig ligt het tweede deel van de serie (De kracht van zes) nu ook in de winkel, want ik wil niets liever dan meteen doorlezen.....