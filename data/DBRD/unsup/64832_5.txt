Yougian: Het nest van de Harpij Latoya Moirae

Op een avond vinden de ouders van Justin een meisje op de stoep voor de deur van hun huis. Het meisje kan zich niet veel herinneren, alleen dat ze Allyn heet, dat ze uit de kristalbergen komt en niet weet waar haar ouders zijn.
De Dalyâ€™s krijgen van de opzichter toestemming om Allyn in huis te nemen zolang haar ouders niet gevonden zijn. Jaren gaan voorbij en de ouders van Allyn worden niet gevonden. Samen met Justin groeit Allyn op en samen met hun vriend James gaan ze naar het leerhuis. En ook naar Midori, het leerhuis voor Hoger onderwijs. Allyn is met haar witte haren en paarse gloed in haar ogen anders dan andere meisjes van haar leeftijd. Ze beschikt ook over gaves waarvan alleen Justin op de hoogte is. Met de komst van Allyn duikt ook het verhaal op dat de gruwel Morag, de laatste der Harpijen, uit ouden sagen weer gezien is.
Als Allyn en Justin een waarzegster bezoeken weet Allyn dat Morag haar ouders heeft vermoord en nu op zoek naar haar is.


Dit is een geweldig boek voor de fantasieliefhebbers onder ons.
Latoya Moirae schrijft zo gedetailleerd dat je de belevenissen in het dorpje Yougian daadwerkelijk samen met Allyn, Justin en James beleeft.
Erg spannend geschreven waardoor ik, vooral aan het eind van het boek, op het puntje van de stoel gezeten heb.
Yougian: Het nest van de Harpij is deel 1 van een triologie en ik kijk dan ook uit naar de andere delen.