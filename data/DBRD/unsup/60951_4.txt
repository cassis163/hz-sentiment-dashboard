De overlevers is een boek waar de fantasy rijkelijk vloeit. Er zijn veel personages ,waaronder overlevers, hoeders en schemermensen. Overlevers kunnen niet bestaan zonder de hoeders. De hoofdpersonen in het boek ontdekken gedurende het verhaal welke vorm van bestaan ze hebben.
Tara en Devi zijn een tweeling en kinderen van de overlever Jacques ,die volgens de verhalen bijna 500 jaar oud zou zijn. Dat geeft hem veel macht. Als op een dag zijn dochter Devi, die niet meer praat sinds zij iets rampzaligs meemaakte, plotseling verdwijnt, moeten hoeders en overlevers samenwerken tegen het kwaad, de schemermensen. Er is een belangrijk wapen, de rode traan die in handen van schemermensen zeer gevaarlijk is. Tara en haar moeder gaan samen met Tom, politieagent en Jeffrey, rechercheur op zoek naar Devi, maar stuiten op diverse hogere machten. Tara en de anderen zijn jonge overlevers , die al hun (nog niet volledige) krachten zullen moeten inzetten om letterlijk te overleven.
Als niet zo geoefende fantasy lezer vond ik het moeilijk om in het verhaal te komen in het begin. Er worden heel snel heel veel personen ge√Øntroduceerd, en sommige personen hebben meerdere namen of nemen meerdere gedaantes aan, waardoor de verwarring soms compleet was en ik meerdere keren moest terugzien in het verhaal. Ook het overgaan naar andere omgevingen kon ik soms niet goed plaatsen. Gaande weg het lezen raakte ik er toch wel steeds meer aan gewend en werd het verhaal duidelijker waar het naar toe ging en werd het voor mij ook beter leesbaar. En uiteindelijk werd ik er door gegrepen, de illusies werden echt. Je voelde de angst van de hoofdpersonen , de gruwelijkheden die ze overkwamen. De karakters evolueren ook heel sterk, ze groeien in het verhaal met name Tara en Tom. Rik Raven zet haar verhaal om in beelden voor de lezer en zorgt dat je er in meegezogen wordt. Na afloop is het moeilijk terugkomen in de werkelijkheid. Hoewel het boek voor mij persoonlijk erg wennen was , vond ik het wel heel goed geschreven, en zeker voor de ervaren fantasy lezer een musthave.
Rik van Woerkum werd bekend onder haar pseudoniem Rik Raven, ze kleurt graag buiten de lijntjes met haar magisch realistische thrillers maar publiceert ook regelmatig gedichtenbundels en won diverse prijzen in de boekenwereld.