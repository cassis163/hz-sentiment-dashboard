Vier of vijf sterren voor dit boek is teveel eer. Het plot wordt goed verteld, maar rammelt aan alle kanten. Om eens wat te noemen: duizenden mensen over de hele wereld die opeens geheel verlamd raken maar geen enkele betrokken gezondheidsinstantie die contact opneemt met andere instanties? Drie potentiële presidentskandidaten die één voor één overlijden en niemand die een verband ziet? Een makelaarster die tijdens een bezichtiging wordt vermoord, maar niemand op haar kantoor die zich afvraagt waarom ze dagenlang niet komt opdagen? De dokter die zomaar de adressen van zijn patiënten aan een journaliste meegeeft?
Moet ik meer noemen? Het boek wemelt van dit soort fouten. Het eind is omslachtig. Drie sterren voor de boeiende manier van vertellen; qua inhoud scoort ie lager.