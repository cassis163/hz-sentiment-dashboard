Dit boek pakt je meteen! Het begint meteen al spannend en je moet weten wat er verder gaat gebeuren. Kortom alles wat een duistere thriller moet hebben!

Het boek gaat over verschillende mensen. Zo heb je Zak (ja zo heet hij echt) en hij werkt in een winkel die alles verkoopt wat met kaarten te maken heeft. Landkaarten welteverstaan. Zijn baas is ook geen gemakkelijke man en geeft hem de kriebels. (En mij ook).
Hij komt in contact met een fotografe (Marilyn) die helemaal nooit in zijn winkel terecht had willen komen. Ze voelt zich er absoluut niet op haar gemak.

Er worden in de stad vrouwen opgepakt en ze krijgen tegen hun wil een kaart op hun rug getatoeëerd. Ze zijn echt heel slordig op hun huid gezet. En een tijd later worden ze weer ontvoerd, door iemand die interesse heeft in die kaarten.
Wie en waarom? Dat is nu juist de vraag. Je blijft het verhaal ingetrokken worden.

Zak is getuige van een ontvoering….Een van de vrouwen met zo’n kaar t op haar rug wordt vlak bij zijn winkel meegenomen door iemand in een Cadillac.

Billy en zijn dochter Carla hebben het niet breed. Billy besluit om voor een crimineel wat klusjes op te knappen. Deze crimineel verzameld aparte landkaarten. Carla heeft een zeer bijzondere aandoening.

Wat deze mensen allemaal met elkaar te maken hebben is zo origineel in elkaar gezet, dat je niet meer kunt stoppen met lezen. Langzaam kom je er achter dat De Stad Van Inkt ook echt perfect gekozen is voor dit verhaal.

Het is vlot geschreven en je hebt het boek snel uit omdat je gewoon echt wilt weten wat voor Duisters er toch aan de hand is…
Er zijn wel veel personages, maar dat is absoluut niet storend, want ze zijn op een of andere manier echt met elkaar verbonden. Daar kom je zelf wel achter, als je het boek gaat lezen!
Ik noem het ook een duistere thriller, omdat er het echt een donker randje heeft. Het plot is verrassend en komt goed uit de verf, of moet ik nu inkt zeggen? 4 sterren****