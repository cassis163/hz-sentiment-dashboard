Baldacci kan vertellen. Tot op het laatste komt hij met nieuwe stukjes van de puzzel aanzetten om tot een echt spannend boek te komen. Enige kanttekening die ik maak, is de toch wel wat vergezochte plot van de hypnose, maar blijkbaar is het allemaal gebaseerd op ware feiten. Voorts weer een puike uitwerking van de karakters, inclusief hun donkere kantjes. Baldacci beviel me vanaf de eerste letter die ik ooit van die man gelezen heb en hij slaagt er mijns inziens perfect in om, ondanks een toch al vrij uitgebreid oeuvre, een constante kwaliteit te halen.