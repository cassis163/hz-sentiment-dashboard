Als de Kathuanen Athar veroveren kruizen de levens van Kay Ursen en Lameira zich. Kay een Aisor en potentieel een opvolger van de God-Keizer van Kathuan. Lameira een Senhair in opleiding die graag de oude weg van de Senhair volgt. Ze staan recht tegen over elkaar en kunnen elkaars bloed wel drinken, vooral na de wandaden van de Kathuanen in Althar. Maar het lot heeft hun levens verbonden, het leven op heel Aranon staat op het spel. Of ze het willen of niet, kan hun samenwerking het tij nog keren...

Deze roman was Atalanta's indiening voor de Luitingh romanprijs van een aantal jaren geleden. En ik moet zeggen. Ik ben blij dat het niet gewonnen heeft. Nu heeft de roman de tijd gehad om te rijpen. En hoe. Atalanta zet een volwassen roman neer. Alles klopt. Het is een goed ontworpen wereld, met mooie Fantasy wezens. Niet alleen de gebruikelijke Dwergen en Elfen, maar ook Arafen, Serianen en Valrin en nog veel meer. Het verhaal is spannend en meeslepend en zit goed in elkaar. Ik kon op een gegeven moment niet meer ophouden met lezen. Daarnaast groeien de hoofdfiguren in het verhaal en zijn heel menselijk neergezet. Alles klopte gewoon aan deze roman, de geest en het gevoel worden beide goed geprikkeld.

Als je een liefhebber bent van een mooi, spannend en goed doordachte Fantasy verhaal dan is dit een must read. Ik kan hem alleen maar aanbevelen.