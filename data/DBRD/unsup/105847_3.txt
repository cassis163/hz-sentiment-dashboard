De Amerikaanse auteur James Patterson is een van de velen thrillerschrijvers die eigenlijk geen verdere toelichting meer nodig heeft. Met een bijna niet meer te tellen aantal boeken heeft hij het voor elkaar dat zijn naam niet alleen maar een aanduiding voor zijn persoonlijkheid is maar ook een merknaam van alles wat uit zijn schrijffabriek komt. Hij laat zijn lezers geloven dat de verhalen rond Alex Cross nog voor 100% uit zijn hand rollen. Alle anderen zijn coproducties waarbij Patterson graag zijn talent doorgeeft aan jonge auteurs.
Honeymoon is zo’n product en met de duidelijke Pattersonlijn, is Howard Roughan de man die de eer te beurt valt om naast de naam van de meester op de cover te staan.

In een flink startende proloog schiet de 7-jarige Ned Sinclair zijn vader doodt. In de verwarring neemt zijn moeder Olivia de schuld op zich.
Daarna wordt John O’Hara door de puissant rijke Warner Breslow verzocht om de moordenaar van zijn zoon Ethan en schoondochter Abijail Michaels op te sporen. Het pas getrouwde koppel is in de sauna ter dood gebracht. Al speurende blijkt dat er nog een seriemoordenaar rondloopt die alleen mannen ter dood brengt die naar de naam John O’Hara luisteren.
De FBI-agente Sarah Brubaker, komt tijdens een onderzoek naar verdwenen meisjes, met O’Hara in contact en ze besluiten als duo het onderzoek voort te zetten. Dat belooft een besluit te zijn waar veel gevaar en spanning voor de dag zal komen en vooralsnog twijfelachtig is of alle zaken opgelost kunnen worden.

De naam James Patterson staat doorgaans garant voor een paar uurtjes lekker wegzakken in een spannend avontuur. Honeymoon is niet anders. In de verschillende verhaallijnen gebeuren de meest bizarre dingen waarbij alles uit de kast gehaald moet worden om alle moordpartijen op te lossen en de gestoorde daders te laten stoppen.
Eenmaal beginnen is niet meer stoppen in de redelijk simpele verhaallijnen die weinig inspanning van de lezers vraagt. Nee, Patterson in zijn goede doen is nog steeds genieten en in deze standalone komt zijn talent en dat van de coauteur volledig tot hun recht. Heerlijk leesvoer om heerlijk weg te zakken in een even heerlijk avontuur.


Eindoordeel: 3 sterren

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 3 sterren