Ik mocht dit boek van de Club van Echte Lezers lezen, waarvoor mijn dank.
Extra leuk omdat ik al sinds 1989 in Almere woon.
Eerst 6 jaar in het centrum van Almere-Stad en sinds 1995 in Almere-Buiten.
Heel erg leuk dat Redmond O'Hanlon 3 jaar in Almere heeft gewoond op uitnodiging van de gemeente voor dit boekje.
Ik had dat niet verwacht omdat ik Redmond O'Hanlon ken van de tv serie Beagle: in het kielzog van Darwin.
Hij is avonturier en reisschrijver, in Almere wonen is natuurlijk ook een groot avontuur.
Redmond heeft in de nieuwbouwwijk Nobelhorst gewoond, een wijk die nog in ontwikkeling is.
Dit is een apart stuk van Almere langs de A6.
Ik zie het eigenlijk als een nieuwe stadskern van Almere, het ligt helemaal apart van Stad, Haven en Poort.
Het boekje leest vlot en ik heb veel geleerd over het ontstaan van Almere.
Ik wandel regelmatig in het Ebenezer Howard park met mijn vader en mijn hond maar had geen idee
wie dat was.
Ebenezer Howard is heel belangrijk is geweest voor Almere met zijn Garden City.
Ook heeft Redmond O'Hanlon aandacht voor het verleden van Almere.
Erg interessant vond ik het verhaal van de visweer, dit is een bouwsel, vaak een gevlochte tenen wand, om vissen naar een bepaalde plek te leiden.
Redmond O'Hanlon heeft ook aandacht voor de toekomst van de stad.
De plannen voor de Floriade in 2022, waardoor Almere nog groener wordt, maar bestaande ondernemingen moeten verdwijnen.
Zoals Haddock, een zeilschool, met de eigenaar heeft hij een gesprek.
Verder praat hij met planologen, stadsarchitecten en het hoofd groenvoorziening.
Ik vind het een gemiste kans dat O'Hanlon niet in gesprek is gegaan met bewoners.
Je kan merken dat O'Hanlon het boekje in opdracht van de gemeente Almere heeft geschreven, het is een te positief verhaal geworden.
Het is ook jammer dat hij niet ook in een bestaande wijk heeft gewoond.
Zo is een groot deel van de bewoners tegen de Floriade.
In de pers wordt steeds meer bekend dat het eindigt in een groot financieel debacle.
Dit verlies gaat dan ten koste van bv. het onderhoud in de wijken.
Er is nu al nauwelijks geld voor het groen en onderhoud van stoepen etc.
Ook hebben we nog het niet afgemaakte kasteel waar ik niets over lees.
Hij gaat ook naar de Oostvaardersplassen en bezoekt hij de Marker Wadden, een natuurgebied in ontwikkeling.
O'Hanlon schrijft dat er geen huilende kinderen zijn in Almere daar heb ik om gelachen, want dit is natuurlijk onzin.
De kinderen in Almere zijn hetzelfde als kinderen in de rest van Nederland.
De fotoâ€™s in het boek zijn mooi.