Miljuschka Witzenhausen (1985) begon haar televisie-carrière als actrice en presentatrice bij BNN en TMF. Tegenwoordig houdt ze zich voornamelijk bezig met haar favoriete bezigheid; koken. Ze heeft haar eigen programma op 24Kitchen en is columniste bij Culy.nl, ambassadrice voor de Youth Food Movement van slowfood.nl en ze schrijft wekelijks een recept voor vogue.nl.
In het veelbekeken 24Kitchen programma Miljuschka’s Street Food Vietnam neemt Miljuschka de kijker mee in een culinaire ontdekkingsreis langs de meest indrukwekkende plekken in Vietnam. Nu is er gelukkig ook een gelijknamig kookboek verschenen. Een mooie aanvulling op het programma.
De eerste keer dat Miljuschka Vietnam bezocht, was dit kort maar krachtig, maar ze was direct verkocht. Op elke hoek van Ho Chi Minh zag en rook ze voedsel dat ze direct wilde proberen. Van Slippery noodle crab soup tot Bành Xèo (warme rijstkoekjes). Haar Foodie hart ging er harder van kloppen! In haar receptenboek Miljuschka’s Street Food Vietnam laat ze lezers kennis maken met de veelzijdige Vietnamese keuken. Ze neemt je mee op een culinaire reis dat start in het zuiden van Vietnam en reist langzaam verder door tot het uiterste noorden. Ze vertelt in het boek over haar reis door dit adembenemende land, de vriendelijke inwoners in het zuiden en natuurlijk de Vietnamese eetgewoontes.

eder uitgebreid hoofdstuk start met een introductie van een bepaalde regio. Een fascinerend reisverslag aangevuld met de mooiste impressiefoto’s en lekkerste recepten die je redelijk eenvoudig thuis kunt maken. De ingrediënten die gebruikt worden zijn gewoon in ons koude kikkerlandje te verkrijgen, al kun je bepaalde ingrediënten alleen in de toko vinden. De recepten worden begeleid met aangename ogende foto’s die erg inspirerend werken. Verras je gasten en jezelf met een eigen gemaakte Bánh Xèo (sissende cake), geroosterde eend en crispy gambaspiesen met citroengras. Dit en veel meer bijzondere recepten zal je in het kookboek aantreffen. Het aangename kookboek wordt praktisch afgesloten met een woordenlijst en alfabetisch register waarin je alle recepten vlot terug kunt vinden.
Miljuschka’s Street Food Vietnam, een aanwinst voor iedere kookfanaat! Niet zo fanatiek in de keuken? Maar wel geïnteresseerd in reizen en de Vietnamese cultuur? Dan is dit een mooi leesboek vol fascinerende verhalen.