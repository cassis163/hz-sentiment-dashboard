Ik heb het boek met veel plezier gelezen. Het boek heeft 2 verhaallijnen: een verhaallijn die in 1990 begint en een verhaallijn in het hier en nu die langzaam samenkomen. Dit is echt heel knap gedaan!
Door deze 2 verhaallijnen ontstaat een goed verhaal rondom de hoofdpersoon Nina. Het verhaal zit heel goed in elkaar waarbij langzaam toegewerkt wordt naar de climax.
Het verhaal wordt vanuit verschillende gezichtspunten beschreven, waardoor steeds meer duidelijk wordt wat er precies aan de hand is.
Het is een prettig leesbaar boek.
Als je houdt van een goed verhaal, geen problemen hebt met paranormale verschijnselen in een verhaal, dan is Het Geschenk zeker de moeite waard om te lezen.