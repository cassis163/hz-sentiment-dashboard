Dit onbekende pareltje kwam ik tegen bij de kringloopwinkel. Zelfs de Hebben app kende dit boek niet.
Op zich wel begrijpelijk want wie wordt er graag geconfronteerd met de dood en dan met name wat er met je karkas gebeurd nadat je de geest hebt gegeven. Het begin van het boek gaat over de biologische gebeurtenis in het lichaam en een stukje geschiedenis over het verkrijgen van lichamen om te ontleden in de vorige eeuwen. Tegenwoordig zijn er veel mensen welke hun lichaam aan de wetenschap afstaan en het overgrote deel van het boek beschrijft wat er met je karkas gebeurd hierna. Bizar om te lezen dat een menselijk lichaam in stukken kan worden gesneden alsof we het over een karbonade hebben maar dit gebeurd altijd met respect. Het boek beschrijft verder wat de toekomst in petto heeft qua begrafenis of crematie. Wat dacht u van composteren? Natuurlijk het lijk wel enkele malen draaien anders lukt het niet goed op tot compost gereduceerd te worden. Gelukkig heeft dit geen toekomst maar het is wel bedacht. Dit boek is wellicht een beetje luguber maar ook uitermate boeiend om een kijkje achter de schermen te krijgen.