Het vierde boek van Robert Galbraith (pseudoniem van J.K. Rowling), Witte Dood, over het detectivebureau van Cormoran Strike en zijn partner Robin Ellacott. Het succesvolle detectivebureau is gespecialiseerd in mysteries. De aantrekkingskracht tussen Cormoran en Robin blijf ook in dit deel van de serie een belangrijk onderdeel. De citaten uit Henrik Ibsen's toneelstuk Rosmersholm geven de strekking van het hoofdstuk aan. De afwisseling in het verhaal tussen het speuren en de romantiek zorgt er voor dat het geen moment saai wordt. Je kunt dit boek lezen als een thriller met romantische kantjes maar verborgen in dit verhaal is een diepere betekenis. Dat komt naar voren aan de hand van de hiervoor genoemde citaten uit Rosmersholm. Er zijn veel thema's van het toneelstuk die overeenkomen met de verhaallijnen in het boek. Daar van uitgaand, zou je kunnen stellen dat de schrijver/ster Rosmersholm als uitgangspunt voor het schrijven van Witte Dood heeft genomen. Ik heb Rosmersholm zelf niet gelezen, Ik heb wel op het internet diverse samenvattingen gelezen. Enkele overeenkomsten tussen boek en toneelstuk zijn o.a. de invloed van de media, verschil in sociale klassen, uitingen van schuldgevoel dat zich uit in het zien van witte paarden. Kortom een boek met 2 gezichten.