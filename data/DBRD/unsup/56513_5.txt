De klok tikt door en de tijd dringt. Niemand kan leven met een moord op zijn geweten, behalve als je bent opgegeven…

De Cover
Op de cover staat een afbeelding van een kamer, met 2 deuren, een nette lederen bank met daarop een vrouw met rode mooie hoge pumps, daarnaast een tafeltje met een klokje. De deur staat op een kier. De titel heeft Eindfeest. Wacht de vrouw op de gasten die nog moeten komen voor het Eindfeest? Of is het feest al voorbij. ..het maakt nieuwsgierig. En nodigt dan ook echt uit!

Mijn samenvatting:
Hoofdpersoon Constance is een kunstenares, gescheiden en nog niet zo lang verhuisd naar Hilversum. Woon nu in een grote villa, met grote tuin, afgeschermd door een elektronisch hek. En hoewel ze niet vrijwillig voor haar scheiding heeft gekozen, weet ze er ook zonder man het beste van te maken. Dat fijne leven verandert van de een op andere dag wanneer bij Constance kanker wordt vastgesteld en de artsen haar bijna onmiddellijk daarna opgeven. Ze is ernstig ziek en heeft snode plannen. Ze vind dat ze hulp nodig heeft van een psychiater en vindt deze hulp bij Victor Daans. Al een tijd heeft ze plannen om een afscheidsfeest te geven voor haar vriendinnen. Met het verschil, dat ze alleen de vrouwen uitnodigt die haar in de steek lieten toen ze ziek werd.
Gezien ze ernstig ziek is, en ze dit alleen aan de Victor Daans meldt, verwacht ze alle medewerking van haar nieuwe psychiater. Zijn hele agenda dient hij te schikken naar de gewenste tijden van Constance.

Er volgen vele gesprekken, ook over haar sinistere plannen. Natuurlijk is de informatie alleen voor Victor gezien het beroepsgeheim. Maar het geeft het hem toch een “intern” dilemma. Want wat doe je als je weet, dat er iemand iets zal ondernemen wat niet door de beugel kan en dat grote gevolgen kan hebben??

Mijn mening over het boek:
Het boek “lijkt” te beginnen met het eind. Het plot lijkt al bekend. Dan volgt er een flashback. In duidelijke taal/ heldere schrijfstijl wordt het verhaal uiteengezet van Constance die ernstig ziek is en haar bezoekjes aan haar nieuwe psychiater. De sfeer van deze consulten veranderd naarmate het verhaal vordert. En natuurlijk komen we meer te weten over de hoofdpersoon en haar plannen. De psychiater speelt ook een grote rol in het boek en zit eigenlijk met een moralistisch dilemma: “Wat gaat voor geheimhoudingsplicht of meldingsplicht”? En tenslotte..of het handelen van Victor nu zo slim is?
Originaliteit: 5
schrijfstijl: 5
Leesplezier: 5
Plot: 5
Psychologie; 5
Spanning:5
Ik geef het boek 5 sterren