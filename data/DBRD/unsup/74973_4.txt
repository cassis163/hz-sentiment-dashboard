Wat de typische sfeer betreft missschien wel het beste boek in de reeks. Jammer is wel dat weer een bekend en geleifd personage overlijdt in - dit keer al van bij het begin - verdachte omstandigheden. Het plot bevat niet al te veel verrassingen, het is al direct duidelijk wie de slechte is en dus ook wel de dader zal zijn. De ingewikkelde intrige - zoasl gewoonlijk pas duidelijk op het einde - is niet echt nodig om de ontknoping grotendeels al te zien aankomen. De avonturen van de katten en de snor van Qwill vormen natuurlijk weer een rode draad doorheen het verhaal, net zoals de beschrijvingen van eten en drinken. Voor wie al wat ouder wordt is het altijd leuk om te lezen over de krasse 90-plussers die blijven functioneren en niet kapot te krijgen zijn. Weer enkele hints in verband mogelijke bovennatuurlijke krachten die later grotendeels maar nooit allemaal verklaard worden als doodgewone zaken. Wel jammer dat Qwill het normaal vind om een deel van de geschiedenis verborgen te houden en zo net zoals vandaag aan het gebeuren is, zijn eigen vorm van geschiedenis te (her)schrijven. Ethisch in mijn ogen totaal verwerpelijk.