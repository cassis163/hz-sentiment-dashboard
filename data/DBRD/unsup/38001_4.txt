Een van de vijf recent door mij gekochte e-books van Beth Good, het zijn alle vijf korte verhalen die allemaal een winkel als titel hebben. Of er een volgorde in zat kon ik niet ontdekken, dus ik begon maar op alfabetische volgorde met ‘beach’.

Een verhaal dat zich afspeelt in zomers Cornwall, Annie verhuist met haar neef naar Polzel, een fictief dorpje in het mooie Cornwall. Deze plaats lijkt haar beter om haar neefje te laten opgroeien dan het drukke London, en zelf is ze ook klaar met de grote stad.

Haar vriendin heeft een beach shop waarin ook zij kan gaan werken, de winkel naast de hunne, ook een beach shop wordt gerund door Gabriel een man met een sexy uiterlijk. Met deze man maakt ze op de eerste dag al kennis op een niet zo vriendelijke manier. Eigenlijk weet je dan al wat er gaat gebeuren, het boekje is ook maar ruim 100 pagina’s dik, maar dat geeft niet. Het is een gezellig feelgood verhaal waarin toch best veel gebeurt in het beperkte aantal pagina’s.