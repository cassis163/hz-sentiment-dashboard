Het leven van de pasverhuisde Katrin Ortrop is één grote chaos. Haar man Thomas is alleen maar bezig met zijn werk, hun zoontje Leo kan niet aarden op zijn nieuwe school. Ze is dan ook blij als ze Tanja ontmoet, de moeder van een van Leo's klasgenootjes. Tanja begrijpt haar, en hun vriendschap is al snel een onmisbaar onderdeel van Katrins leven.

Als plotseling Katrins vader overlijdt en Leo op de dag van de begrafenis ziek is, biedt Tanja aan om op te passen. Maar op het afgesproken tijdstip brengt ze Leo niet terug, en dat is het begin van een ware nachtmerrie. Tanja is nergens meer te vinden - en Leo ook niet. Al snel blijkt alles wat Tanja aan Katrin heeft verteld één grote leugen. Wie is Tanja nu echt? En waar is Leo?

Ik heb het boek bijna in één ruk uitgelezen omdat ik wilde weten hoe de vork in de steel zat! Een bizar verhaal wat goed in elkaar zat rondom de verdwijning van een klein kind.
Steeds werd ik weer op het verkeerde been gezet. De personages werden heel goed neergezet.
En het verhaal werd steeds spannender! Een goede thriller!