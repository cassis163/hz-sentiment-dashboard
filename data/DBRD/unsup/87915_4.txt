Heb toch wel weer genoten van dit Karin Slaughter boek. Ik weet niet wat het is maar zo af en toe vind ik het echt heerlijk om zo'n gruwelijk en spannend boek van haar te lezen.

Gruwelijk was dit boek niet echt, maar spannend wel. Ik zat op een gegeven moment echt helemaal in het boek en kon het niet wegleggen. De personages zijn voldoende uitgediept, het leest gemakkelijk en is onderhoudend. Soms wil en hoef ik gewoon niet meer dan dat.

Aan Triptiek, het vorige boek met Will Trent in de hoofdrol, moest ik erg wennen (tsja, dat was toch even wat anders dan de Sarah Linton boeken he), dat had ik gelukkig niet met dit boek. Ik begin die Will Trent wel erg te waarderen eigenlijk...enne voldoende stof voor een volgend Will Trent boek denk ik zo.