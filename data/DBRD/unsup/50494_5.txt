Dex is het eerste deel uit de vierdelige WWW serie. Samen met Kai, Liam en Collin voetbalt hij bij de club ‘’Wij willen winnen’’. Naast voetbal delen ze nog meer met elkaar, namelijk een huis. Dex trekt in bij zijn beste vriend Kai, die een echt feestbeest is en waar in het huis regelmatig feestjes gehouden worden en meiden in grote hoeveelheden aanwezig zijn. Tijdens een onverwacht en eigenlijk ongelukkig moment ontmoet Dex een mooie meid, die veel bij hem losmaakt. Hij noemt haar Bleu eyes vanwege haar mooie ogen. Na nog een aantal niet geplande ontmoetingen leren ze elkaar steeds beter kennen, maar ze komen beide uit een heel ander milieu. Dex ziet er niet uit als het lieverdje van de klas in zijn zwarte versleten kleding, met piercings in. Terwijl Mila juist in de duurste kleding merken rond loopt en in een dure wijk woont bij haar ouders. Dex voelt aan dat hij haar nooit kan geven wat zij verdient, maar Mila snapt niet waarom hij haar opeens lijkt te negeren. Het hele boek draait grotendeels om het aantrekken en afstoten van elkaar en elkaars ware aard leren kennen. Zolang Dex zijn verleden en eigenlijk ook heden geheim houdt, zal Mila niet begrijpen waarom hij sommige acties van haar afkeurt. Zo vind Mila het heel normaal om ergens wat te gaan drinken buitenshuis, terwijl Dex liever gewoon een moment samen is, zonder dat geld hierbij een rol speelt. Ondanks de onwetendheid, ziet Mila wel wie er diep van binnen in de stoere Dex schuilt en kan ik heel goed begrijpen dat ze om hem gaat geven. Ik zou ook stiekem een beetje verliefd op #sexydexy kunnen worden. Uiteindelijk is het de vraag of Dex zich bloot zal durven geven en hoe Mila met haar perfect uitziende leventje hier mee om zal gaan. Een heerlijke vlot geschreven boek, dat je niet weg kunt leggen met hier en daar wat seksuele uitspattingen die helemaal tot zijn recht komen in het boek. Een echte aanrader!