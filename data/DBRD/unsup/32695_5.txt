Ik heb al veel boeken van Deepak Chopra gelezen, ook spirituele boeken. Ik was benieuwd of Deepak Chopra dezelfde mening is toegedaan als ik, nadat ik de boeken van Michael Newton gelezen had. Ik was dus zeer benieuwd naar dit boek.

De kerken lopen al tijden leeg. Ook is er uit naam van godsdienst veel leed veroorzaakt. Deepak Chopra springt met zijn pleidooi “De toekomst van God” in de bres voor God, omdat die veel toevoegt in de wereld: bewustzijn, hoop, kracht en liefde. Ook neemt Chopra stelling tegen atheïsten, zoals Richard Dawkins en consorten. Als mens kun je je volgens Chopra in drie staten bevinden, die van ongeloof, geloof en van kennis. Het boek is ingedeeld in die drie stadia. ‘De echte crisis gaat over het vinden van een God die ertoe doet en die kan worden vertrouwd’. Aan het eind van het boek geeft hij nog dertig ideeën: tien zwakke punten van het atheïsme, tien argumenten voor geloof en tien ideeën die God toekomst geven. Er is nog een bijlage met positieve reacties op het boek van diverse wetenschappers.

Deepak Chopra zegt: “Het geloof moet je leven beter maken om steekhoudend te zijn.” En “De wijsheidstradities, die we kennen, bieden ons een richtlijn op basis van duizenden jaren menselijke ervaring”. In veel opzichten is zoeken moeilijker dan geloven, zegt hij ook. Zoeken begint met twijfel. Zoekers zijn moedig genoeg om anders te zijn.

Waarom staat God het lijden in de wereld toe? Die vraag wordt veel gesteld en lees je ook vaak in boeken. Ikzelf heb mij die vraag ook veel gesteld. Na het lezen van de boeken van Michael Newton was ik er wel uit. Deepak Chopra is zelf ook vanuit het geloof naar ongeloof gegaan, net als ik. Later heeft hij zijn intuïtie meer geïntegreerd met zijn verstand en kwam op nog een derde stadium. Dat is dezelfde zoektocht als ik gemaakt heb.

Chopra heeft het over de onderzoeken van Dr. Ian Stevenson, die onderzoek in India heeft gedaan. Ik heb daar ook een boek over gelezen. Dat was in 2010: Mama, vroeger was ik... van Jim B. Tucker. Ik heb er toen ook een recensie over geschreven op Goodreads en sinds vandaag staat hij ook op Hebban: https://www.hebban.nl/recensies/ingrid-verschelling-over-mama-vroeger-was-ik?share=1
De Engelse titel is: Life Before Life: A Scientific Investigation of Children's Memories of Previous Lives
Door Jim B. Tucker en Ian Stevenson.

Ik vind het een heel goed boek, maar ik betwijfel of een ander het goed begrijpt als hij zelf die weg nog niet heeft afgelegd. Ik ben erg benieuwd of er nog meer mensen dit boek gaan lezen en er hier een recensie over zullen plaatsen.

Hier is nog een link met een inkijkje in het boek:
www.boekdb.nl/mediafile/54f5ba650cc336.36546717.pdf