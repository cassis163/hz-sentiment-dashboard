Het boek start met een zeer sterke proloog waarna je het boek bijna niet meer kan neerleggen. Je wordt meegezogen in het verhaal van Rainie en Quincy en hun pleegdochter Sharlah langs de ene kant, en dan verontrustende moorden die gepleegd zouden zijn door Sharlah haar lang verdwenen broer Telly.
Door de korte hoofdstukken waar afgewisseld wordt tussen heden/verleden en de verschillende oogpunten van de belangrijkste personages is het zeer vlot lezen.
Ik had de voorgaande boeken over het politieduo Rainie en Quicy nog niet gelezen, maar ga dit zeker doen.
Stiekem hoop ik ook dat er nog boeken zullen verschijnen met Sharlah, haar hond Luka en haar broer Telly in de hoofdrol. Doordat Gardner zich zo engageert tot haar personages, ga je met hen meeleven. Ik wil dan ook graag weten hoe het hun verder vergaat.