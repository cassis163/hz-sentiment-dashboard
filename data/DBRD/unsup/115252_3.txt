Stille oorlog (de Otrogna) is de tweede thriller van een trilogie rond Bente Jensen, een Zweedse veteraan die werkt voor de Zweedse inlichtingendienst en het eerste deel dat naar het Nederlands is vertaald van de Zweedse schrijver Andreas Norman (1972, Farsta,Zwe). Het eerste deel is in Zweden uitgebracht onder de titel "en rasande eld" .

Zoals zo vaak met Scandinavische thrillers is ook Stille oorlog vakkundig geschreven en spannend. Andreas Norman heeft gekozen voor een bijna klassiek te noemen spionageroman waarin de strijd tussen twee geheime diensten centraal staat; de Zweedse geheime dienst en de Britse MI6. Een originele invalshoek omdat het hier twee landen betreft die veelal als bondgenoten naar de buitenwereld opereren.

Een Scandinavische auteur, is bijna een garantie voor een vakkundig uitgewerkt plot. In dit geval ook nog eens voorzien van een originele invalshoek.
De Zweedse spion Bente Jensen is erin geslaagd om een UBS-stick (wordt deze oude techniek nog gebruikt op dit niveau) met zeer belastende informatie in handen te krijgen. Het gaat om de wijze waarop de Britse geheime dienst op een geheime locatie in de buurt van de Turks-Syrische grens informatie van gevangen genomen strijders probeert los te krijgen. Echter de Britse geheime dienst weet dat Bente over de USB-stick beschikt. De contraspionage die hierop volgt raakt Bente rechtstreeks en direct in haar priv√©-leven en zal alles op zijn kop zetten. Haar man en zoons die nauwelijks of niet op de hoogte zijn van haar werk als spionne in Brussel worden meegesleurd door het conflict tussen de beide geheime diensten met alle gevolgen van dien.

Andreas Norman is erin geslaagd om een strak geregisseerde spionagethriller te schrijven. De karakters komen goed tot leven en spanning wordt goed opgebouwd. Het verhaal wordt vertelt vanuit het ik-perspectief. De ene keer is het Bente en de andere keer Jonathan.Punt van kritiek is de simpele schrijfstijl die wel erg "to the point"is en soms wat wegheeft van een verhaal geschreven als en toen,en toen, en toen. Of dit een gevolg is van de vertaling of "gewoon" de stijl van de auteur kan ik niet beoordelen. Al met al een gemakkelijk lezend boek over spionagepraktijken tussen Engeland en Zweden.Het leven van Jonathan en Bente vormen de hoofdrol in het verhaal. Vooral het gezin van Bente staat centraal. Welke gevolgen hebben de geheimen van Bente en ontdekking van de USB stick voor haar gezin? Norman brengt dit goed in beeld. Niet geweldig, maar wel gewoon een prima boek.