Dit boek hebben we met onze leesclub LEESZING gewonnen. Het is heel speciaal om met z'n allen zo'n mooi gebonden boek te ontvangen. Een mooie kaft met een prachtige afbeelding. Fijn papier en.... een bijpassende geurende boekenlegger. Goed verzorgd!

Voor mij is dit een echt debuut. Niet alle personen zijn goed uitgediept en soms kloppen dingen niet. Er komen in het verhaal veel personen voor die niet allemaal relevant zijn voor het verhaal. Ik ben heel benieuwd naar volgende boeken van deze auteur.

Vooral het beginnen als een roman en overgaan naar detective en thriller vind ik heel bijzonder en goed gevonden. Het boek heeft hele korte hoofdstukken wat snelheid geeft aan het boek. Ik vond het boek niet geloofwaardig omdat bijvoorbeeld de hoofdpersoon haar man iets kwalijk neemt, waarna zij zich zelf daar ook min of meer schuldig aan maakt. Ook neemt zij deel aan een reis die vragen bij mij oproept. De afloop daarvan is wel heel verrassend. Er zit een goed stukje spanning in de laatste hoofdstukken.
Martha, de hoofdpersoon, heeft een bijzondere relatie met haar vriendin, die op een heel andere manier over relaties denkt dan zij. Ook daar zit een stukje spanning m.b.t. de buitenechtelijke relatie: 'Ik voelde meer dan troost en haar onafhankelijkheid, maar kon het nog niet duiden" en "Er was troost geweest, maar ook iets anders dat nu begon te dagen" Deze vriendin, Sophia, geeft haar raad en spreekt hierbij mooie zinnen uit, zoals: " Als je alleen maar doet wat mag weet je nooit wat kan". Ook staat er in het boek: "...alle vrienden... leven niet vandaag, maar overleven gisteren" en een citaat van CS Lewis: " Vriendschap, een ontmoeting van naakte zielen, terwijl de liefde naakte lichamen samen brengt".
Martha is op zoek naar de jeugd van haar overleden man maar ontdekt hierbij ook veel over zichzelf. Met name het thema misbruik is in zijn jeugd aanwezig.
Ik heb vraagtekens over de relatie van Martha en Victor. Het vertrouwen en wat ze elkaar wel of niet vertelden, "Victor was mijn eerste grote liefde, maar op zijn donkere dagen veranderde hij in een zeephelling voor elke liefdesverklaring uit mijn mond". Waren ze wel echte maatjes? Maar DESALNIETBEMIND!