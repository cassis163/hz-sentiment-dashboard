“Ik ben iets kwijt en ik wil het terug” Dat is het motto van Niks, geschreven door Koen Gubbels.
Niks is het verhaal van Nik, Nik is veel kwijt: zijn vrouw, zijn huis, zijn bedrijf en ook zijn zoon wil hem niet meer zien. Hij krijgt, via een wat dubieuze weg, een opdracht in China en daar beland zijn leven in een overweldigende achtbaan met onverwachte wendingen, intriges en geweld. Hij raakt iets kwijt, iets van zichzelf en hij wil het terug. Dan komt er hulp uit onverwachte hoek…. en volgt er een einde dat je totaal niet verwacht.
Niks wordt een literaire thriller genoemd, dat klop niet helemaal, het thrillerelement is veel minder aanwezig dan het literaire element. Hoewel er duidelijk veel spannende momenten in voorkomen zal een echte thrillerlezer mogelijk teleurgesteld zijn. Voor mij is dat juist positief, ik houd meer van een spannende roman en Niks was origineel, humoristisch, ontroerend (en spannend).