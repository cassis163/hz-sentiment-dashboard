Ik hou van draken, dus toen ik dit boek zag moest ik het lezen. Ik vermoed dat Patty van Delft net als ik erg van de Pern-serie van Anne McCaffrey houd, want in sommige dingen was het erg herkenbaar.
Dit is echter enkel in de omgang met de draken, verder is het een origineel verhaal.
De net 16-jarige Jill heeft het niet makkelijk gehad in dit leven, als ze meent een draak te zien op het veld tegenover haar huis. Ze is er van overtuigd dat ze droomt en gaat naar de draak en zijn bereider toe. Na de kennismaking met Jordian en zijn draak maakt Jill ook kennis met een Parallelle wereld Dr√§gan Duma. Een wereld waar zij, door de vader die zij nooit heeft gekend, ook toe behoort. Ze krijgt de keus en de kans een drakenrijder te worden, maar moet dan wel de wereld waar ze is opgegroeid verlaten.
Dit eerste deel van een trilogie smaakt absoluut naar meer en ik ga dan ook met veel plezier verder in het volgende deel.