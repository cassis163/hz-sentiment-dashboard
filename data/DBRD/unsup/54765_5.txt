Sophie Kinsella is al jaren een schrijfster waar ik weg van ben. Al weer heel wat jaren geleden kreeg ik mijn eerste boek van haar kado en sinds die tijd verslind ik haar boeken. Ik doe dan ook een klein vreugde dansje als er weer een nieuwe titel van haar verschijnt.

In Verras me volgen we Sylvia en Dan. Een gelukkig getrouwd stel met een tweeling, prima huis en een baan die er prima mee door kan. Ze lijken alles voor elkaar te hebben, maar wanneer ze te horen krijgen dat ze nog 68 jaar getrouwd te zullen zijn slaat de paniek toe.
Om de relatie spannend te houden besluiten ze elkaar regelmatig te verrassen. Echter verloopt dit niet helemaal zoals gepland, met een fikse reeks missers als gevolg. Terwijl Sylvie worstelt met haar verrassingen voor Dan, lijkt Dan ook iets te verbergen. Helaas voor Sylvie is het iets wat ze totaal niet verwacht. De ene verrassing lijkt nog erger dan de ander, totdat Dan de genadeklap uitdeelt.

Sophie Kinsella weet ook dit boek weer op een luchtige manier te schrijven. Echter zitten er zeker herkenbare en som wat beladen onderwerpen in. Ze schrijft over levenslessen, het huwelijk en integriteit.

Kinsella zorgt ervoor dat je met een grote lach op je gezicht dit boek uit leest. De hilarische momenten en de luchtige (maar zeker verbeeldende) wijze van schrijven, zorgen er bij mij voor dat ik regelmatig hardop lach. Dit boek leest in één ruk uit, waarbij het oprecht jammer is dat je de laatste bladzijde omslaat.
Ik ben wederom fan! Sophie Kinsella heeft mij met deze nieuwe roman ingepakt. En ik krijg gelijk zin om de oudjes ook weer uit de kast te pakken!