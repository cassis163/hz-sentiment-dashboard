Verrast ben ik door “Door het oog van de naald”, een klassieker uit 1978 van schrijver Ken Follett. Deze zeer vlot lezende en op D-day gebaseerde spionagethriller moest even op gang komen maar toen het mij eenmaal in de kladden had, hield het mij tot de laatste bladzijde in spanning. De karakters zijn uitgebreid en zeer menselijk neergezet en geven een interessant kijkje in de keuken van de spion Die Nadel en de op hem ingezette klopjacht door de Engelsen. En dat heroïsche randje wat onlosmakelijk met dit soort thrillers verbonden is? Ik hou ervan, situaties die normaal gesproken niet kunnen maar nu net wel lukken. Deze niet gek van spionageboeken-lezer is in ieder geval om!