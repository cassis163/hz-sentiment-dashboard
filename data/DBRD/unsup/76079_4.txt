Ellen Groenenboom heeft als 14 jarig een verschrikkelijke verkrachting meegemaakt. Die verkrachting en de tijd daarna heeft Ellen verdrongen. Wanneer er op een dag een jonge man zomaar een van Ellen haar honden neerschiet reageert Ellen furieus en werkt de man tegen de vlakte. Gelijk daarna tilt Ellen de neergeschoten hond op en loopt samen met de andere twee honden terug naar haar hoeve. Ellen verneemt dat de man na dat incident wordt vermist, wordt Ellen toch wel wat angstig. Zeker omdat ze eerder al een aantal dreigmails heeft ontvangen.......


Het boek Schaduwen van Yvonne Franssen heeft me vanaf het begin af aan enorm geboeid. Yvonne schrijft op een geloofwaardige en spannende wijze die mij goed bevalt.
Het neerschieten van een oude hond in het verhaal raakte mijn dierenhart, ook een paar omschreven sceneâ€™s in het verhaal wekten bij mij weerzin op en bijna aan het einde wordt er iemand vermoord waarbij ik gelijk dacht van Neeeeeeee, ze zal toch niet......
Het verhaal klopt gewoon, er is niet iets van wat je denkt wat staat er nu precies? Nee alles is duidelijk en op elkaar afgestemd. En ook de toch ietwat bijzondere personages kloppen.
Toen ik in het boek was begonnen werd ik het verhaal ingezogen en wilde eigenlijk maar een ding en dat was het verhaal ongestoord uitlezen.......Ik baalde er dan ook enorm van dat ik het wegens verplichtingen af en toe weg moest leggen. Yvonne Franssen is een auteur waarvan ik het geen straf vind om nog een boek of meerdere van te lezen in de toekomst:-)

Dit boek krijgt van mij 4,5 ster