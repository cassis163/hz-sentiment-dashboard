Het boek “De pelikaan” is niet de naam van de afgebeelde kabelspoorbaan, maar gaat wel zijdelings over pelikanen, de weinig geliefde vogels die op de achtergrond een rol hebben, maar het boek gaat vooral over vriendschap, chantage, oorlog en ontrouw.
Andrey is postbode in een Kroatisch dorpje en Josip bestuurt de kabelbaan. Hij heeft een vrouw en een gehandicapte dochter. Hij is niet gelukkig in zijn huwelijk en houdt er dan ook stiekem een vriendin op na. Als Andrey dat ontdekt gaat hij Josip chanteren. Dat hij op zijn beurt gechanteerd wordt is grappig maar verder heeft het boek weinig vreugdevolle momenten. Zeker niet als de oorlog het dorpje in tweeën splijt. Toch krijgt het boek vier sterren omdat het wel heel goed geschreven is.