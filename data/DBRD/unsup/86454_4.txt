Het verhaal begint met de verdwijning van een van S’Werelds duurste schilderijen ooit. Een Caravaggio. Je bent meteen nieuwsgierig en wilt weten waar dat schilderij dan toch gebleven is.
Het schilderij is al heel lang verdwenen, maar er zijn geruchten dat het schilderij gezien is. Gabriel Allon werkt als restaurateur in Venetië aan een altaarstuk. Maar hij is tevens ook agent voor een geheime dienst in Israel. Hij is een van hun beste mensen.
Een van zijn vrienden raakt betrokken bij een smerig zaakje. Hij wordt aangetroffen op een plaats delict. Een plaats delict waar gestolen schilderijen worden overgeverfd. En waar iemand gruwelijk aan zijn einde is gekomen.
Gabriel wordt door de geheime dienst gevraagd om op zoek te gaan naar de Caravaggio.
Hij komt op veel plaatsen in de wereld terecht, naarmate zijn zoektocht vorderingen maakt. Hij raakt betrokken bij een Roof van Van Gogh’s Zonnebloemen. Amsterdam, Venetië, Parijs, Geneve, Oostenrijk, Israel, allerlei plaatsen komen er voorbij. Doordat hij een schilderij als lokkertje heeft is hij in staat een hele grote vis te vangen. Het gaat niet zomaar meer om een paar miljoen, maar om Miljarden. En het lot van het Israëlische volk lijkt er ook vanaf te hangen. Gabriel zijn vrouw is zwanger van een tweeling, maar ze weet wat haar man doet voor de geheime dienst.
Deze zaak gaat Gabriel niet in de koude kleren zitten.
Hij had nooit verwacht dat het zo uit de hand zou lopen.
Het is een beetje in de stijl van Dan Brown, maar ook een groot thriller aspect wat zich afspeelt in de wereld van Terroristen, de Moslimbroederschap en de Joden in Israel. Daar moet je echt van houden.
De spanning zit er goed in, leest vlot. Het boek is onder verdeeld in verschillende stukken. Dat leest ook erg prettig. Je leert ook nog eens hoe er met geld gesjoemeld kan worden in de wereld van de banken.

Daniel Silva schetst met Gabriel Allon echt een sterk hoofdpersonage. Dit is niet het eerste boek over Gabriel.. Er zijn er al een stuk of 13, met Gabriel in de hoofdrol.
Maar ze zijn goed los van elkaar te lezen.
4 sterren****