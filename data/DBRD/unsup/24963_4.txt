'Het hoofd lag op tafel. De ogen keken verrast de keuken in, alsof ze die voor de eerste keer zagen. Wat misschien ook wel zo was.'
Dit zijn de eerste regels van het verhaal; dat belooft wat voor de rest!

Wanneer rechercheur David Nichols zijn halfzus belt omdat hij een hoofd op zijn keukentafel heeft gevonden, twijfelt Isabel Dieudonn√© geen moment en komt direct naar zijn woning.
Isabel werkt sinds twee jaar als specialist postmortale zorg waar ze alles in het werk stelt om de overledenen zo goed mogelijk te verzorgen, zodat een mooi afscheid mogelijk is voor de nabestaanden.
Het afscheid van de recherche kwam totaal onverwacht na een heftige zaak. Ze nam ontslag!

Zowel David als Isabel zijn het er over eens dat deze zaak hun aandacht verdient; een hoofd bij David op de keukentafel.
Wie wil hier een boodschap mee achterlaten en wat is dan de boodschap? Ook Peter, Davids teamchef is al snel aanwezig, evenals een horde rechercheurs.
Isabelle weet dat er over haar gepraat wordt; eigenlijk heeft ze hier niets te zoeken omdat ze geen rechercheur meer is, maar dat stoort haar niet. Ze wil tenslotte haar broer helpen.

De personages worden verspreid door het verhaal duidelijk besproken door de auteur, zodat hun achtergronden en beweegredenen voor de lezer duidelijk worden. Sommige zijn zelfs heel herkenbaar.
De termen die gebruikt worden, zijn goed verklaard in het verhaal.
'Hoofdzaak' is een thriller waar de vaart goed in zit zonder een snelle thriller te worden.

'Een ongemakkelijk gevoel bekroop haar, iets wat Isabel nooit eerder had gevoeld. Ze had er nog geen woord voor. De associatie met een poppenspeler kwam op. Dat was het. Ze voelde zich als een marionet, alsof een ander haar stappen bepaalde. Maar wie? Voor ze naar boven liep, sloot ze na een korte aarzeling de gordijnen in de woonkamer ook.'

De kennis van de auteur met leven en dood en de verwerking van het laatste, heeft zeker zijn nut bewezen. Een aantal lugubere handelingen worden in pittige maar zeker prettig leesbare bewoordingen neergeschreven.
Recht en onrecht spelen een grote rol in 'Hoofdzaak'.
Een aantal onderwerpen blijven zelfs nadat je het boek hebt weggelegd nog lang hangen, omdat het herkenbaar voor je is.

'Hoofdzaak' is een knap thrillerdebuut geworden waar de auteur trots op kan zijn. Het is afschuwelijk wat gebeurt in het verhaal, maar je voelt geen echte afschuw door de prettige schrijfstijl. Dat is knap gedaan; emoties laten proeven zonder deze te laten overheersen.

Mariska is momenteel bezig aan haar tweede thriller.
Deze auteur blijf ik graag volgen.