Een boek dat erg spannend begint. Een oude man verdwijnt op geheimzinnige wijze in een metrotunnel.
Jaren later gaat het verhaal verder met William Wenton. HIj mag alleen niet zeggen dat hij Wenton van zijn achternaam heet. William is een slimme jongen die vooral goed is in codes kraken, maar dat mag hij niet laten zien. Tijdens een schoolreisje kraakt hij per ongeluk een code en wordt dan achteraan gezeten.
William komt terecht op het instituut waar hij meer over zijn opa hoort. Maar ook over het luridium dat zeer gevaarlijk is en een gevaarlijke man heeft gemaakt, een man die William achterna zit.
Hij sluit vriendschap met Lacia, maar dan wordt William ontdekt en moet weer in veiligheid gebracht worden. William ontdekt dat zijn opa is ingevroren, maar ontdooit per ongeluk de gevaarlijke man.
Hij probeert William te vermoorden, maar mislukt in zijn plan. Zijn opa ontdooit en William kan terugkeren naar zijn ouder leven in Noorwegen.

Het verhaal begint spannend. Je wordt als lezer gelijk meegesleurd in de geheimzinnigheid. Het einde is echter een beetje rommelig, alsof de schrijver het vlug wilde afmaken. Dat is jammer omdat het verhaal zeker mogelijkheden heeft. Het verhaal heeft nog wat losse eindjes, waarom verliet zijn grootvader het instituut? Gaat William zelf nog terug?
Een verhaal dat leuk en spannend is, maar met een slordig einde.