Het verhaal gaat over twee voormalige vrienden Samir en Samuel. Als Samir gaat solliciteren merkt hij dat hij nergens wordt uitgenodigd, ondanks zijn mooie cijferlijst. Toen iemand hem er op wees zijn naam af te korten tot Sam gaf dat gelijk als resultaat een goede baan op een advocatenkantoor. Daarna was het logisch om ook het verleden van zijn vriend Samuel te gebruiken als was het zijn verhaal. Zijn carriere en toekomst bouwt hij helemaal op rondom deze leugens. Samuel blijft in Parijs wonen en leidt een simpel bestaan met Nina en verliest Samir uit het oog. 
Het boek is op dit moment erg actueel met zijn themas en gebeurtenissen. Zo trekt het net rondom de leugens van Samir zich samen doordat zijn halfbroer Jacques in Parijs zich bekeert tot de Islam en zich aansluit bij de Franse jihadisten en naar Jemen vertrekt. Als Jacques wordt opgepakt en al zijn gangen worden nageplozen komen ze automatisch bij Samir terecht die zijn halfbroer al jaren lang maandelijks een toelage geeft om te studeren en zo ver weg te blijven van het leven wat Samir leidt in New york. Dat maakt hem verdacht. Is hij ook een terrorist misschien?
Zo krijgt het leven van Samir, Nina die inmiddels naar New York gegaan is een dramatisch vervolg. Deze psychogische roman is boeiend geschreven en maakt dat je steeds verder wilt lezen. De zinnen zijn lang en in het begin lastig te lezen omdat de schrijfster steeds onderaan de blz. iets over de personen vertelt waar ze over schrijft en omdat ze steeds meerdere woorden gebruikt die ze achter elkaar plaatst om iets duidelijk te maken. Er komen zelfs zinnen voor die meer dan een bladzijde lang zijn.

Achterop het boek staat nog: Hoever ga je als je ambitieus bent maar niet uit de juiste klasse komt?Het gaat over identiteitsfraude, discriminatie en racisme.