The moon sister is het vijfde deel van de zeven zussen. Dit gaat gaat over de vijfde zus: Tiggy. Een vrouw met een zwak voor dieren en een zesde zintuig.
Ze werkt in Schotland en krijgt een baan op de Kinnaird Estate. Haar baas is de getrouwde Charlie Kinnaird. Ze houdt zich op afstand, omdat ze complicaties wil vermijden. Op het landgoed woont ook een oude zigeuner: Chilly. Hij blijkt haar band met het verleden te kennen en leidt haar terug naar haar familie.
In dit boek maak je ook kennis met Zed Eszu, een grote spanningsfactor in het verhaal. Het is in ieder geval duidelijk dat er een link is tussen hem en Pa Salt en dat hij in de komende twee boeken zeker weer terug gaat komen. Riley voert daarmee ook de spanning op voor de volgende delen.
Net als in de voorgaande boeken staat in dit boek ook weer een kunstvorm centraal, in dit boek de Flamenco. Dit vormt voor mij een van de toegevoegde waarden van de serie: naast dat de boeken fijn lezen, steek je er ook nog wat van op.
Het verhaal over Electra, die in deel zes centraal staat, lijkt rauwer te zijn dan de andere delen, gezien het laatste hoofdstuk in dit boek. Het maakt me zeker nieuwsgierig naar deel zes, de verschijningsdatum daarvan is nog niet bekend, dus we zullen er nog even op moeten wachten.