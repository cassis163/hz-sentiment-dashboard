Welkwoud is het vervolg op Verdermeer. Het is een fantasy boek, maar dan anders. Het is geïnspireerd door de Perzische cultuur. De werelden in deze boeken zijn zo creatief en fantasierijk. Wat je aan de omslag al kunt zien. Het Ferenwoud en Verdermeer waren werelden vol kleur en verrassingen. Welkwoud is totaal anders, besneeuwd en afgezonderd. Door Tahereh Mafi beschrijvende en haast poëtische stijl van schrijven, zie je dit allemaal zo voor je.

In dit boek volg je het verhaal van Laylee. Laylee is een personage dat ik in de loop van het verhaal ben gaan bewonderen. Ik wou zo graag dat het goed met haar zal aflopen. Laylee heeft geen makkelijk leven. Ze is een mordeshoor, verzorgster van de doden. Ze moet heel hard werken voor niks, ze is volledig in de steek gelaten door iedereen. Ze is eenzaam, ze wordt letterlijk kleurloos, alles wat ze doet, doet ze om zichzelf te beschermen. Maar ondanks alles blijft ze sterk. Ze is een vechter, een doorzetter en tot veel meer in staat dan ze denkt, met de juiste mensen in haar leven.

En daar zien we onze trouwe vrienden terug, de stuntelige zachtaardige Alice en de koppige Olivier. Het mooi om te zien hoe hun vriendschap gegroeid is, hoe ze kracht uit elkaar putten, maar ook nog steeds kibbelen. Met Benyamin erbij, is de club compleet. Benyamin lijkt me echt een goede vriend om te hebben, zelfs met zijn trouwe spinnen (ik heb nogal een hekel aan spinnen).

Vanwege Laylees beroep is het niet zo heel raar dat er in dit boek veel gesproken wordt over dood. Het heeft iets akeligs, door de verbeelding, maar ook wat moois en eervols. Je gaat door dit boek nadenken over leven en dood en hoe mooi het is dat we allemaal een leven hebben om te vullen. Daarom snap ik Laylees volk niet, dat ze zo respectloos zijn naar de doden, maar ook naar de traditie. Maar eigenlijk snap de stamoudsten van het Ferenwoud ook niet. Hoe kunnen ze zoveel van Alice verwachten. Daarom ben ik ook zo dol op Madarjoon, Benyamins moeder. Ze heeft pit en is bereidt om te helpen, zelfs zonder dat je het vraagt.