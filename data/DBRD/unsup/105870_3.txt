Claire Maenhout kan als gevolg van een ongeluk geen gezichten meer onthouden. Uit het boek blijkt hoe lastig zelfs het dagdagelijkse leven dan kan zijn.
Op een avond botst ze op een brug tegen een man op. Dagen later leest ze in de krant dat er aan die brug een lijk gevonden is. Moord? Zelfmoord? Ongeluk? Niemand die het weet en de politie is op zoek naar getuigen. Claire ziet zichzelf niet als getuige, ze kan immers niemand beschrijven.
Zij heeft iemand gezien die ze niet kan beschrijven of van foto's zou kunnen herkennen, maar andersom kan de dader haar wel herkennen. Hij is van plan haar op te zoeken.