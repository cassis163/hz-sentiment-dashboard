Benthe Berg, misdaadjournalist. Ze werkt tijdelijk niet en zit enorm met zichzelf in de knoop, drank lijkt haar te helpen, maar helpt haar verder de vernieling in. Als haar vriendin Eva halfdood wordt aangetroffen na een moordaanslag, besluit Benthe alles op alles te zetten om de daders te vinden.

Als luisterboek met 60 niet al te lange hoofdstukken is het verhaal heel goed te volgen. De voorleesstem is prettig en duidelijk. Fijn tempo en de dialogen zijn ook heel goed te volgen.
De opbouw van het verhaal zit goed in elkaar. Als deel een niet gelezen is, of al langer geleden, dan kan het wat verwarrend zijn. Er wordt een aantal leren gerefereerd aan gebeurtenissen in het vorige boek. Het staat de rest n het verhaal niet in de weg.

De rode lijn in dit boek illegale mensenhandel en gedwongen prostitutie. Aan de hand van het onderzoek van Benthe wordt duidelijk uiteengezet wat er gebeurt. Een trieste situatie die helaas nog altijd actueel is. De combinatie met hooggeplaatste personen maakt het smeu√Øg en interessant. Het doorzettingsvermogen van Benthe is te bewonderen, het is door haar dat de zaken worden opgelost.

Het heeft een constante spanning, iedereen lijkt iets te verbergen en zoals vaker, de ontknoping brengt nog een verrassing.