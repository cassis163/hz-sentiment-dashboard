Het verhaal gaat over Pier die rust zoekt in Friesland na zijn roerige tijd in Amsterdam. In Amsterdam werkt hij als conciÃ«rge op een middelbare school.
Samen met zijn dochter en vrouw heeft hij een leuk leven. Op een dag verkondigt zijn dochter het huis uit te gaan. Dit heeft grote invloed op Pier maar ook op zijn vrouw Suzanne.
Op zijn werk krijgt Pier steeds meer contact met Lena, een leerling uit de bovenbouw die problemen blijkt te hebben. Pier krijgt steeds meer het gevoel dat hij Lena moet helpen met alle gevolgen van dien voor zijn gezinsleven.

In het begin zijn de personages duidelijk met ieder een eigen rol binnen het gezin. Daarna valt het gezin 'uit elkaar' door ieders eigen problemen. Je leert de personages kennen maar ze blijven op een bepaalde manier afstandelijk. Daarom is het moeilijk om je in te leven.
De schrijfstijl is wisselend. De ene keer lees je vlot en de andere keer zijn het mooie, soms wat ingewikkelde zinnen. Er zijn mooie gedetailleerde zinnen die het verhaal beeldend maken. Door flashbacks kom je achter de reden waarom Pier tot rust probeert te komen in Friesland. Het plot komt niet onverwachts want je ziet de problemen en gevolgen zich langzaam ontwikkelen.

Er is veel ruimte voor eigen invulling en interpretatie in het verhaal waardoor ik het verhaal soms vaag, soms heel duidelijk vind. Door met andere mensen over het boek te praten krijg ik meer inzichten en begin het verhaal steeds meer te waarderen. Ik heb het gevoel dat dit boek het waard is om nog een keer te gaan lezen. Dat maakt het naar mijn idee een sterk debuut van Nowelle Barnhoorn.