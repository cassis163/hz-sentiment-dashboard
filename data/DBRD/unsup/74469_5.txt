Zijspoor van Josha Zwaan is een boek van Josha Zwaan. Het boek gaat over de ziekte van haar zoon Jim.  In 2010 debuteerde Josha met bestseller Parnassia waarop in 2013 Zeevonk en in 2015 Dwaallicht volgden. Dit is haar eerste non-fictie boek. 
De cover van het boek is en foto van een jongen met een skateboard uitkijkend over het water. Jim was een skater, maar na deze ziekte zal hij dit niet meer of minder kunnen doen.
 
Zijspoor bestaat uit dagboekfragmenten aan gevuld met terugblikken van de auteur. Haar zoon Jim wordt opgenomen in het ziekenhuis met de diagnose Goodpasture. Het is een nier- en longaandoening. Heftige ontstekingen zorgen ervoor dat de nieren en longen niet meer functioneren. Bij Jim wordt de ziekte alleen in de nieren aangetroffen, maar dit betekent wel dat hij moet dialyseren, en een donornier zal moeten krijgen.
Josha beschrijft de hele periode waarin dit zich speelt. Ze ziet haar zoon achteruit gaan, vergeet daarbij zichzelf, haar man en andere kinderen. Donkere momenten wisselen af met momenten van hoop. 
Het boek leest goed weg, ondanks de dagboekvorm, zeker omdat het wordt afgewisseld met terugblikken waarin Josha reflecteert op haar dagboek.
In een interview met inspirerendleven.nl  zegt de auteur het volgende over de titel: "Zijspoor verwijst naar een passage in het boek waarin ik beschrijf hoe je aan de kant staat als je op jonge leeftijd zo ziek bent. Hoe een dialysepatiënt nauwelijks mee kan doen aan het echte leven, als het ware op een zijspoor gezet is."
Wat ook heel mooi is om te lezen is dat de auteur inspiratie haalt uit literatuur, poëzie en muziek.
Zijspoor is een aangrijpend boek, zeker als je een soortgelijke situatie hebt meegemaakt of er midden in zit, maar zeker de moeite waard om te lezen. Momenten van verdriet wisselen af met momenten van hoop en liefde.