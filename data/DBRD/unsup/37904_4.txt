Wat heerlijk eindelijk eens een stoer meidenboek ! Het lijkt soms wel dat schrijvers denken dat meisjes alleen maar van paarden of dolfijnen houden dus is het leuk om eens een verhaal over voetballende meiden te lezen!

Nu heb ik zelf niets met voetbal en of de voetbaltechnische stukken kloppen kan ik niet uit eerste hand bevestigen (wel uit tweede hand) maar de stukken zitten in ieder geval met de juiste dosering in het verhaal verweven. Herkenbaar en leuk voor de voetballende lezers maar niet teveel voor de lezers die niets met voetbal hebben.

Naast voetbal zitten er nog veel meer thema’s in het verhaal wat de doelgroep zeker zal aanspreken. Lynn haar ouders zijn gescheiden en na het vertrek van haar vader is het voor het gezin financiël moeilijk het hoofd boven water te houden. Lynn heeft dus wel meer aan haar hoofd dan nieuwe voetbalschoenen. Verder is er de samenhorigheid van haar team, vriendschap en voor elkaar klaar staan belangrijk in dit verhaal. Maar wie de jongen is aan de zijlijn blijft een raadsel.. Gelukkig is dit het eerste deel van de serie het meidenteam dus wie weet wordt dit raadsel nog eens opgelost…

Nieuwe voetbalschoenen voor Lynn is een vlot lezend en stoer meidenboek voor alle meiden ( ook die van paarden en dolfijnen houden) vanaf ongeveer 8 jaar