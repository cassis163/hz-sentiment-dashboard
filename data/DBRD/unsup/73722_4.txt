Voor je stierf is het derde boek van de zussen Camilla Grebe en Asa Traff. De hoofdpersoon is wederom Siri Bergmann, psychotherapeut, getrouwd met Markus en moeder van Erik. Jaren geleden was Siri getrouwd met Stefan, wie zelfmoord heeft gepleegd.

In dit boek wil Siri de spullen van Stefan opruimen en hoopt het antwoord op haar vraag te krijgen: waarom heeft Stefan zelfmoord gepleegd. Het boek schakelt tussen het heden, 2010, en 1988, het jaar van het eindexamen van Stefan.

In vergelijking met de eerdere twee boeken, zij de zussen duidelijk weer gegroeid in hun schrijfstijl. Het is helderder, beeldender en spannender. De gevoelens en gedachten van Siri worden betrokken beschreven en je voelt echt met haar mee. Soms zou je haar wel wakker willen schudden. Ik heb genoten van het boek en de spanning, ik hoop dat er snel een vierde deel komt, want ik ben erg benieuwd naar de verwikkelingen omtrent Siri.

Ik geef het boek vier sterren.