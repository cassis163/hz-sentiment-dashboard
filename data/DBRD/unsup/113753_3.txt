Deel 2 van Nevermoor gaat in hoog tempo verder waar deel 1 stopte. Zoals het hoort bij een vervolg heb je kennis van deel 1 nodig om de dubbele lagen te snappen. Dit maakt het boek voor meerdere leeftijden geschikt. Het verhaal blijft wel erg veel raakvlakken mrt Harry Potter houden, niet storend, wel opvallend. De vertaling van de Engelse namen vind ik weinig fantasievol en doet een beetje afbreuk aan het mysterie. De schrijfstijl is pakkend en er is in het midden gedeelte ruimte voor sfeer. Het slot vond ik zwak qua schrijfstijl; vluchtig alsof de tijd of inkt op waren. Toch kijk ik reikhalzend uit naar deel 3.