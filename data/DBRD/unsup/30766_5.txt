"You only live once. YOLO."

"Bewijs het maar. Bewijs maar eens dat je geen zwakkeling bent en doorgaat met je leven."

Elin had alles, een goede baan en inkomen, een lekkere man aan haar zijde, hoefde zich nergens zorgen over te maken, tot haar leven als een kaartenhuis in elkaar stortte en ze in één klap alles kwijtraakte, weg baan, geld, vriend en haar vertrouwen in het mannelijke geslacht liep voorgoed een enorme deuk op.

"Hoe kan het dat iets wat zo fout is, toch zo goed voelt?"

Onderweg naar een sollicitatiegesprek leert zij op spectaculaire wijze de achttienjarige Vicky kennen, waardoor zij nooit op de plaats van bestemming aankomt en er weer een kans op een nieuwe baan aan haar neus voorbij vliegt.

"Dingen hoeven niet zo zwart-wit te zijn. Ze hoeft niet perse alleen maar goed of alleen maar slecht te zijn."

Vicky is een verwend eigenwijs meisje, wat alles doet wat god verboden heeft. Ze woont tijdelijk bij haar opa en drijft haar bijzonder aantrekkelijke oom regelmatig tot waanzin. Terwijl Elin hard haar best doet om haar ex te vergeten en absoluut niet op zoek was naar een nieuwe liefde in haar leven, komt ze zomaar opeens oog in oog te staan met de knappe Nick.

"Geen vastigheid. Geen toestanden. Alleen genieten…"

Opa Max heeft zijn zinnen op Elin gezet als zijn PA. Een baan die ver beneden haar ambities ligt maar waar ze simpelweg geen nee tegen kan zeggen. Iets zegt haar dat ze ver uit de buurt moet blijven van alles waar ze zich instort. Maar de aantrekkingskracht is verpletterend. Nick is als een raadsel met duizend lagen en verliefd worden is absoluut geen optie. Toch laten gevoelens zich niet sturen of tegen houden.

Gaat Elin voor liefde of lust?

De cover van Zwart-wit is geheel in zwart wit stijl met rode details. We zien een onderlichaam, in een hoe kan het ook anders, zwarte witte jurk afgebeeld. De cover is mooi en stijlvol en past goed bij het verhaal. Ook de titel is goed gekozen en past goed bij het verhaal en de cover. De omschrijving op de achterkant van het boek deed mij direct verlangen naar het verhaal.

Zwart-wit bestaat uit 28 hoofdstukken geschreven vanuit de perspectieven van hoofdpersonages Elin, Bibi en Nick. De hoofdstukken vanuit Elin sluiten af met korte stukjes geschreven vanuit Nick gedrukt in een ander cursief lettertype.

Gillian King heeft een heerlijke eigen kenmerkende schrijfstijl, Zwart-wit, is weer een échte King. Haar taalgebruik is modern en hip. Zwart-wit, leest heerlijk vanaf de allereerste bladzijde, voor je het weet klapt je het boek weer net een diepe zucht dicht. Tijdens het lezen ben je aan het visualiseren, je ziet de blamages gewoon voor je, Gillian’s schrijfstijl is beeldend en hilarisch.

De personages in Zwart-wit zijn heel sterk, echt geweldige karakters. Het voelt alsof je Elin Nick, Bibi, Vicky, Chris, Max en Reinier echt kent, alsof ze zo uit het boek gestapt kunnen komen.
De zusjes Elin en Bibi, samen wonen ze boven het restaurant van hun ouders en zijn in alles elkaars tegenpolen. Ze kijken enorm tegen elkaar op. Elin is lief en braaf, een sterke zelfstandige vrouw, intelligent, perfectionistisch, zelfverzekerd, stabiel en charmant, perfect in balans en gelukkig of toch niet? Bedriegt de schijn? Bibi, is een echte levensgenieter, een wildebras, ze vliegt als stewardess de wereld rond, is enorm energiek en direct en komt om in de vrienden. Vicky is jong, eigenwijs en koppig en doet alles wat god verboden heeft, bruist van de energie en is bovenal een enorme drama Queen. Ze drijft haar oom Nick die zich enorm verantwoordelijk voelt voor zijn nichtje, regelmatig tot waanzin. Nick is een groot mysterieus raadsel, zo anders dan zijn broer, Chris is What you see is what you get.
De geladen sfeer en gevoelens waar ze mee worsten zijn voelbaar en herkenbaar. De verliefdheid, onzekerheden, de kwetsbaarheid en de angst om afgewezen te worden zijn geloofwaardig neergezet. De enorme schuldgevoelens waar ze mee kampen. Ik werd er zelf onrustig en nerveus van en kreeg er de kriebels van.

Zoals een echte chicklit zit ook Zwart-wit boordevol verdriet, liefde, humor en OMG momenten. Het verhaal echt iedere zin op en top genieten. De gênante momenten hadden ook mij zo kunnen gebeuren, ik voelde plaatsvervangende schaamte, deze zijn echt hilarisch beschreven.
Zwart-wit was precies wat ik nodig had en toverde ondanks mijn slechte humeur een glimlach op mijn gezicht, even al je eigen zorgen vergeten en lekker verdwijnen in Elin’s wereld. Naast een lach is het Gillian ook gelukt om het kippenvel op mijn lijf te toveren, echt goed geschreven.

Gillian wordt steeds beter en beter, Zestig dagen was al genieten en met Zwart-wit is het haar weer gelukt. Met een lach op mijn gezicht mijn gezicht en een zucht omdat het boek alweer uit was, sloeg ik de laatste bladzijde van het boek om, wat een geweldig verhaal weer, op naar de volgende Gillian King.

Mooie boodschappen uit het verhaal:
Koester je geliefden, familie is het belangrijkste wat je hebt, leer van fouten uit het verleden en maak ze niet nog een keer.

Momenteel is Gillian King heel voorzichtig begonnen om de eerste letters van haar nieuwe boek aan het papier toe te vertrouwen, ze vindt het altijd lastig wanneer er net een nieuw boek is verschenen om zich te focussen op iets anders. Ik kijk in ieder geval alweer met smart uit naar haar volgende boek en wat mij betreft kan dat niet snel genoeg zijn. King is met recht mijn favoriete chicklit auteur.

En jij, ga jij voor liefde of lust?

Zwart-wit, liefde of lust? Op en top genieten, boordevol liefde, verdriet, OMG momenten en humor, wederom een echte King, mustread!