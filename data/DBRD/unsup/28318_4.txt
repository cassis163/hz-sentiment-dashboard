Na een lange afwezigheid heeft Lisa Gardner weer een boek geschreven over Rainie Conner en Piercy Quincy. Ondanks dat de twee voorgaande delen niet in het Nederlands zijn vertaald stap je zo weer het leven van de twee profilers binnen.
Rainie heeft haar alcoholprobleem onder controle gekregen en het stel heeft sinds 3 jaar een pleegdochter die ze zelfs gaan adopteren.
Zoals vaker bij pleegkinderen heeft Sharlah een behoorlijke rugzak vanuit het verleden en dat is niet makkelijk voor het gezin.
Sharlah heeft een broer, Telly, waar zij sinds de dood van hun ouders acht jaar geleden geen contact meer mee heeft gehad.
Maar dan verschijnt Telly op camerabeelden bij een dubbele moord en wordt de jacht op hem geopend.
Zowel het nieuwe gezinsleven van Sharlah als Telly wordt afwisselend met de zoektocht naar de dader beschreven. Een echte Lisa Gardner dus: spannend, vlot geschreven en sterk uitgewerkte personages.

Een leuk detail van dit boek is dat Lisa haar lezers heeft gevraagd over welke personages zij weer een boek wilden lezen en middels een loterij konden zij ook een actieve rol in het boek verkrijgen.
Daarnaast hebben een aantal van de andere personages ook een real-life basis en heeft speurhond Molly zelfs haar eigen facebookpagina.