Je zou verwachten dat alles over vampieren al gezegd is, maar Sophia Drenth geeft er net een verfrissende originele draai aan. In Bloedwetten Verlossing combineert zij vele genres zoals historie, bovennatuurlijk, romantisch, horror, politiek en drama tot een spannend verhaal van 400 pagina's dat erg goed wegleest. Juist door de combinatie van verschillende genres is het verhaal goed leesbaar voor een breed publiek. Sophia Drenth heeft een fijne en goede schrijfstijl en tijdens het lezen is duidelijk merkbaar dat het boek een uitstekende redactie heeft. Dit verhaal vraagt naar meer en gelukkig komt 15 april as Sophia's nieuwe bronvertelling '1000 Nachten' uit.