Van Dizzie het boek Glashard ontvangen van Corine Hartman om te mogen lezen. Dit is deel 2 van de serie en ik merkte doordat ik deel 1 eerst heb gelezen dat je ze best apart kan lezen, maar je mist wel een groot stuk voorgeschiedenis waardoor het niet aan te raden is het apart te lezen.

In het boek Bloedlijn is aan Jessica Haider gevraagd of ze wil toetreden tot een geheim elitekorps genaamd Saligia. Deze groep zorgt dat de criminelen alsnog worden gepakt en gestraft buiten dat de politie en justitie hiervan op de hoogte is. Om toe te treden moet ze allereerst een test doorlopen en daarin slagen.

Jessica Haider werd ergens in de bossen achtergelaten met een rugzak vol leesvoer en ze moest aanwijzingen volgen. Dit gaat niet zoals ze had verwacht, maar natuurlijk slaagt ze voor de test en is ze toegetreden tot Saligia.

Haar eerste opdracht gaat over een diamantair Baruch Salomons die verdacht wordt van handel in bloeddiamanten. Jessica moet achter bewijs zien te komen en moet proberen in het leven van Baruch Salomons te komen.

Jessica krijgt het voor elkaar om als geliefde mee te kunnen reizen naar Zimbabwe waar ze toch ook weer voor zeer gevaarlijke situaties komt te staan.

Op de terugweg nemen ze nog een arm gezin mee terug om hun een beter bestaan te kunnen geven. Tenminste dat beweert Baruch Salomons. Jessica probeert alles uit te zoeken met alle risicoâ€™s wat met zich meebrengt.

Een ontzettend heerlijk boek om te lezen. Dit boek zorgt ook weer voor dat Zielloos (deel 3)binnenkort ook gelezen gaat worden.