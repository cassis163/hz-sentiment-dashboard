Door de mooie schrijfstijl is het boeiende verhaal makkelijk te lezen. Normaal gesproken houd ik niet van verschillende verhaallijnen binnen één verhaal, maar in dit boek passen ze uitstekend en sluiten ze naadloos op elkaar aan.

Larsson heeft interessante personages gecreëerd die het verhaal zeer versterken. Het boek geeft ook een sfeervolle inkijk in het leven in Lapland. De schrijfster is er, door de zeer aangename schrijfstijl, in geslaagd om te blijven boeien en je blijft verder lezen om te weten te komen hoe het plot in elkaar zit. De spanning wordt perfect opgebouwd en zorgt voor een goede ontknoping

Het boek had ik gewonnen bij een actie van Crimezone en ik heb het met heel veel plezier gelezen. Ik ben zeer benieuwd naar de andere boeken van deze schrijfster!