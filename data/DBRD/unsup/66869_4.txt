Het verhaal van Mathilde met een huwelijksweegschaal die helemaal uit balans is; Mathilde ontwikkelt zich verder, start een priv√©-kliniek terwijl Rogier alleen maar verder weg lijkt te zinken in zijn depressieve toestand.

Op het moment dat Johan verschijnt, voel je gelijk iets broeien, een soort van onrust. De alarmbellen rinkelen volop bij Mathilde maar al snel lijkt er geen weg meer terug.

Mathilde, een vakidioot, maar daarnaast ook iemand met weinig zakelijk inzicht. Johan maakt daar, alsof hij op het hoekje heeft staan te wachten, gretig gebruik van waardoor de angst van Mathilde alleen maar toeneemt en zij steeds dieper weg zakt in een put van ellende en te maken krijgt met niet alleen witwaspraktijken maar het zelfs een stap verder gaat richting vrouwenhandel en orgaanroof.

Kortom genoeg materie voor een toch wat "vrouwelijke" thriller waarbij e.e.a. vakinhoudelijk goed omschreven is. Er zit een flinke snelheid in het verhaal en een leuke extra is de tussendoor-gedachtengang van de puber van Mathilde.

Een echte aanrader voor de liefhebbers van vrouwenthrillers en daar ben ik er zeker eentje van!