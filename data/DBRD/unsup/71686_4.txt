Mede door de vele goede recensies die ik tegenkwam was ik
nieuwsgierig naar dit boek. En inderdaad, een heel goed verhaal met
een behoorlijk ingewikkeld plot. Het begint al gelijk behoorlijk
schokkend, ik vind wel dat het daarna een beetje inzakt totdat de
vele lijntjes allemaal langzaam aan bij elkaar beginnen te komen en
dan wordt het behoorlijk intrigerend maar niet nagelbijtend
spannend.  De schrijfstijl lag me wel, het was soms net
of ik een film aan het lezen was. Later zag ik bij de info van de
auteurs dat ze vele scenario's hebben geschreven voor de Martin
Beck-reeks dus dat klopt dan weer wel.