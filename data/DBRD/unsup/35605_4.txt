Het is geen geheim dat ik een grote fan was van Ian, sinds het eerste gesprek dat ik met hem had. Ian is een gemotiveerde jongeman, maar ook iemand die met grote dromen zit. Hij kan uren vertellen over alle dingen die hij wilt doen, wilt creëren in "zijn" wereld. Zo'n mensen boeien mij sowieso al.

Ik moest dus gewoon zijn boek lezen.


Als kritische lezer moet ik bekennen dat er her en der schrijffouten/tikfouten terug te vinden zijn die ik persoonlijk jammer vind. Eén daarvan in een titel, en dan nog de naam van een van de hoofdpersonages.
Hoewel tikfouten als schrijver frustrerend zijn, weet iedereen hoe snel deze gemaakt zijn. Het feit is wel dat ze niet in die aantallen terug te vinden zijn dat het (mij) stoort.


Het belangrijkste aan een boek zijn het verhaal en de schrijfstijl.

Mag ik daar toch even de nadruk leggen op het talent van Ian om zijn grote passie als troef te nemen. Spreek 5 minuten met de auteur en je merkt hoe gepassioneerd hij bezig is met magie. Lees zijn boek en na hoofdstuk 1 moet je toegeven dat ik niet overdrijf.
De grote variaties in magie zijn om je vingers bij af te likken. Je ontdekt dingen waarvan je dacht "hè, dit is precies toch nieuw voor me".
Hoewel ik na de eerste hoofdstukken (inkijkexemplaar) vreesde dat de magie te overheersend zou zijn, weet Ian een mooie verhaallijn uit te bouwen die kan boeien. Magie is daar een belangrijk onderdeel in maar het verhaal wordt er niet door geleefd.

De personages zijn zeer mooi uitgewerkt. Ze hebben allen een goed te herkennen karakter en er zit een duidelijke consequentie in.

Eerlijkheidshalve is het boek mij pas echt beginnen "meezuigen" op het moment dat er een "gezelschap" gevormd wordt. Veel kan ik daarover niet zeggen omdat ik hier niet met spoilers wens te werken.
Vermits de titel "Heer van het woud" is, zal niemand zich erover verbazen dat er een woud in komt? Voor mij persoonlijk was dat echt om van te smullen!



Ik blijf fan en wacht op deel 2...