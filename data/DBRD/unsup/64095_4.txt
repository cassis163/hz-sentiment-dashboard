Met dank aan Harper Collins dit boek mogen lezen.

Persona is het debuut van Soraya Vink.

Soraya is redacteur bij hebban en gaat zelf opzoek naar nieuw thriller talent. Ze studeerde de Spaanse taal en cultuur aan de universiteit van Utrecht.

De cover van het boek zorgt voor de nodige nieuwsgierigheid door het gebroken glas en de vrouw op hakken die lijkt  weg te vluchten. De tekst die erop staat zorgt er meteen voor dat je de inhoud van het verhaal wil kennen.

Het verhaal gaat over rechercheur Elvira Selas die gedwongen haar carrière als undercover agente heeft moeten beëindigen en tijdelijk van de radar moeten verdwijnen. Na een jaar in de Spaanse zon keert ze terug naar de Nederlandse politie, waar ze een laatste kans krijgt op de afdeling zware criminaliteit.

De zaak waarmee ze start is een raadselachtige dubbelmoord. Het eerste slachtoffer wordt gevonden zonder tong, het tweede mist een pink. Op beide plaatsen wordt een rouwkaart aangetroffen met een latijnse tekst.

Wat haar collega's niet weten is dat Elvira's undercover tijd bij een berucht drugskartel nog niet voorbij is. Omdat ze vermoedt dat haar verdwenen broer nog steeds banden met deze bende onderhoudt en ze vastbesloten is hem te vinden, moet ze terug. Terug naar een verleden die ze liever achter zich laat.

Waar ligt haar loyaliteit?

Het boek is opgedeeld in twee delen en start met een proloog.  Voor de proloog krijgen we twee citaten te lezen die betrekking hebben tot het boek.  Voor deel één en deel twee krijgen we een tekst te zien uit een liedje van Danny Vera,  ook de betekenis van deze teksten hebben betrekking tot het verhaal. Het is leuk om eens naar die liedjes te luisteren.  Voor mij persoonlijk hoefde het boek niet echt in twee delen opgedeeld worden, omdat ik het nut hiervan niet inzie.

Het verhaal start met een spannende proloog waardoor je verder wil lezen.  We krijgen in het boek twee kanten van het hoofdpersonage te zien. Zo hebben we de verhaallijn van Elvira die na een jaar terug keert al rechercheur bij de politie,  en die er alles aandoet om een zaak op te lossen aan de andere kant krijgen we te maken met Elvira haar verleden. Waarvoor we terug in de tijd gaan om meer te weten komen over haar tijd bij het kartel en haar vermiste broer.  

Als lezer krijgen we ook te maken met een schuin gedrukte tekst die we al snel kunnen plaatsen als de dader. In het verhaal komt het feit dat de schrijfster een achtergrond heeft met Spanje uitgebreid aan bod.  Het is leuk om haar passie hier omtrent te voelen. Je voelt ook dat ze ervaring heeft met schrijven, ook al is dit haar debuut.

Persona is geen standaard politiethriller.  In dit boek liggen onderwereld en bovenwereld dicht bij elkaar, dit wordt mooi en goed beschreven door de verschillende verhaallijnen.  Ik had eventjes schrik dat alles te vlug afgehandeld zou worden, maar dit was niet zo. Alle verhaallijnen worden mooi afgerond, de vragen die je al lezer gedurende het boek krijgt worden mooi beantwoord.

Dit soort boeken zijn helemaal mijn ding, een mooi debuut. omdat het goed in elkaar zit geef ik het boek vier sterren.