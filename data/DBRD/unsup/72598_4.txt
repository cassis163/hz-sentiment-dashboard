Astrid Harrewijn staat misschien wel een beetje bekend om haar chicklit romans, maar is met ‘Drie vrienden, een huis (en een klusjesman)’ een nieuwe weg in geslagen. Ze heeft met dit boek een roman neergezet. Gek genoeg had ik, toen ik begon te lezen, nog steeds het idee van een chicklit in mijn hoofd. Maar tijdens het lezen veranderde het verhaal van een chiklit in een roman en bijna een thriller met de kunstwereld in de hoofdrol.

Ik hou van kunst, ik hou van naar musea gaan en ik was dan ook blij verrast dat de kunstwereld een grote rol speelde in ‘Drie vrienden, een huis (en een klusjesman)’. Ik wil echt in die wereld duiken, de kunstwereld is een wereld die ik wel beter zou willen leren kennen. Astrid Harrewijn deed dat echt heel goed en omdat ze de kunstwereld een hoofdrol geeft in dit boek, maakt dat het ook bijzonder. Dit zorgde ook voor het thrillerelement en dat zorgde er zeker aan het einde voor dat ik door wilde blijven lezen.

‘Drie vrienden, een huis (en een klusjesman)’ gaat niet alleen over de kunstwereld. Het gaat ook over het volgen van je dromen, JOUW dromen en niet die van iemand anders. Ik vond het tof dat Noor haar eigen ding doet, waar ze in gelooft in plaats van wat haar omgeving van haar verwacht. Noor is een stoere, eigenzinnige dame die weet wat ze wil en dat vind ik een mooi voorbeeld!

Naast die twee grote elementen (stoere Noor en de kunstwereld) heeft Astrid Harrewijn ervoor gekozen om de vriendschap tussen Noor, Kiki en Joost een grote rol te geven, wat nog zo’n bijzonder en niet-veelvoorkomend element is. Die combinatie zorgde ervoor dat ik eigenlijk niet wilde dat dit boek eindigde, ik vond het zo onwijs leuk om te lezen.

‘Drie vrienden, een huis (en een klusjesman)’ van Astrid Harrewijn is echt een toffe roman met twee bijzondere onderwerpen: vriendschap en de kunstwereld. Combineer dat met een kickass hoofdpersoon en je hebt een boek waarvan je wilt dat het nooit eindigt.