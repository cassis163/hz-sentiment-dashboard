Goede plot en bijzonder vlot geschreven. Brown springt vlot om met zijn kennis over de Illuminati en Rome en heeft zich zeker goed gedocumenteerd. Het James Bond-gehalte heb ik er maar bij genomen. Dit boek schreeuwt gewoonweg om een verfilming. Dat een oplettend lezer en iemand die Rome wat kent reeds rond de helft van het boek doorheeft waar de Kerk van Illuminati zich bevindt neem ik er ook nog bij. De laatste 50 blz filosofisch geleuter daarentegen en de absurde finale met de helicopter maken voor mij het verschil tussen 4 en 3 sterren.

Brown kan iets en moet wellicht nog groeien. Ik zal dan ook met veel plezier aan zijn Da Vinci code beginnen, maar wie deze man op het niveau van een Eco (Name of the Rose) tilt, gaat te ver. De echte top is dit niet, maar Bond heeft wel een sympathieke opvolger gekregen...