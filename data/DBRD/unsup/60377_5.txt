Mensen, dit is het bewijs dat selfpublishing wel degelijk een goede markt kan bevatten. Ondanks wat kleine taalfoutjes, die eigenlijk niet eens noemenswaardig zijn kan ik jullie verzekeren dat dit boek een pareltje is. Niet alleen leest het vlot weg. Ook worden er ondanks dat het Fantasy is hedendaagse dingen aan bod gebracht zoals racisme en bepaalde dingen die achter de gesloten deuren van de Katholieke kerk zijn gebeurd. Het leuke is dat naast dat Owan Drake zijn mening laat doorschemeren over racisme en dat het in zijn ogen slecht is, hij anderzijds de spot drijft met de Zwarte Pieten discussie.

Doormiddel van gruwelijk enge scenes laat Owan Drake je nadenken over bepaalde zaken in het leven. Het boek heeft mijn kop flink op zijn kop gezet en het eindigd met een cliffhanger van heb ik jou daar! Echt geweldig. Ik kan dit boek zeker aan iedere Fantasy liefhebber aanraden.

Er zijn wel een paar kleine minpuntjes en dat is ondanks dat de karakters die Owan Drake neerzet geweldig goed in elkaar steken, er wel wat meer development voor deze karakters had mogen zijn. Maar wie weet komt dat in de volgende boeken. En of hetgeen ik nu ga noemen nou echt een minpunt is of niet(Ik persoonlijk vind van niet) Het verhaal is erg ingewikkeld. Je moet je hoofd er goed bij houden om over de hoeveelheid aan karakters nog maar te zwijgen. De karakterlijst aan het begin heeft zo'n 58 karakters! Ja ik heb ze geteld:D Ik zelf vond de manier waarop je soms onderbroken werd in het verhaal en even terug moest bladeren om te kijken wie dat ook al weer was wel ingenieus. Het zorgt voor een hele bijzondere manier van een boek lezen! Maar zoals ik zei, voor mij is dat geen minpunt maar wellicht voor een ander wel. Maar ik zou zeggen, probeer het. Het was een bijzondere ervaring moet ik zeggen. Ik vond het ook wel goed dat die karakterlijst aan het begin er was. Het maakte het ondanks de chaos toch nog overzichtelijk.

Toch ondanks de paar kleine puntjes van kritiek geef ik dit boek een 5 van de 5 sterren. Eigenlijk is het voor mij een 4.5 maar aangezien 4 te laag is voor dit pareltje rond ik het af naar boven.