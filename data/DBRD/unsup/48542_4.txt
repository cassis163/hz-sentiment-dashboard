In deze verhalenbundel zitten verschillende verhalen die allemaal te maken hebben met de titel 'Loslaten'. Het ene verhaal is ontroerend, het andere verhaal is schokkend, het ene verhaal is weer zo abrupt afgelopen dat je eigenlijk voelt dat het nog niet 'af' was, en het andere verhaal zet op mooie wijze de puntjes op de i. Wat ik hier erg leuk aan vind is dat sommige verhalen eindigen zonder antwoord te geven op sommige vragen, waardoor je dit zelf in kunt vullen. Wat ik daar precies mee bedoel snap je als je het boek zelf gelezen hebt, want ik wil geen spoilers weggeven.

Wat ik wel fijn vind van zo'n boek tussendoor is dat de verhalen te kort zijn om in te kunnen kakken. Sommige dikke pillen kunnen wel eens een paar hoofdstukken teveel hebben waardoor een boek een beetje kan gaan 'vervelen'. Daar zijn deze verhalen dus te kort voor. Loes kan heerlijk schrijven en ik heb ervan genoten. Van het ene verhaal stiekem toch een beetje meer dan van het andere. Het boek leest vlot weg.