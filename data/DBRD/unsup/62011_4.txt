Als beginnende trailrunner kwam ik een verwijzing naar dit boek tegen. Een mooi groot, zorgvuldig vormgegeven boek. Naast een twaalftal "holy" trails, staat het bol van de interviews met lopers van diezelfde trails en korte columns met ervaringsverhalen van de auteur, zelf ook een trailrunner. Verwacht geen trainingsschema's of tips and tricks, maar wel eerlijke verhalen, over wat er goed gaat en wat fout. Ik vond het een enorm verfrissend boek, dat me beurtelings verbaasde, verwonderde en bovenal inspireerde. Morgen maar een rondje bos doen met de trailschoenen aan...