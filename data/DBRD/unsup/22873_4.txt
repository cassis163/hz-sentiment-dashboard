Zomervacht van Jaap Robben. Het verhaal gaat over de 13-jarige Brian die samen met zijn vader in een aftandse caravan op een achteraf gelegen terrein woont. Zijn ouders zijn gescheiden en zijn moeder is buiten beeld. Hij heeft een oudere broer Lucien met een verstandelijke beperking. Lucien woont in een instelling en kan niet praten. Brian en zijn vader gaan af en toe op bezoek. Tijdens zo'n bezoek wordt gevraagd of ze Lucien tijdelijk thuis kunnen verzorgen in verband met een verbouwing. Eerst weigert vader en schuift alles af op zijn ex, maar als hij hoort dat er geld tegenover staat weet hij niet hoe snel hij het moet regelen. De zorg voor Lucien komt voor het grootste deel op de schouders van Brian. De broers ontwikkelen een manier om te communiceren en beleven een bijzondere zomer. Het is een boek wat me echt geraakt heeft.