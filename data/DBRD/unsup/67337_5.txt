Waarschuwing: Dit artikel kan spoilers bevatten van het eerste boek in de serie, ‘a Cruel Prince.

Op Social Media en in de lezerswereld bestaan verschillende meningen over deze serie van Holly Black en met name met betrekking tot het eerste boek ‘a Cruel Prince’. Zoals je eerder hebt kunnen lezen in mijn recensie over ‘a Cruel Prince’, was ik razend enthousiast en kwam ik tot de conclusie dat je ofwel dit boek “haat” of er van houdt. Gezien alle online commentaren is er blijkbaar geen middenweg.

Het eerste boek zat vol plottwist’s en onverwachte gebeurtenissen die je je van te voren niet had kunnen bedenken. Je hebt de groei meegemaakt van hoofdpersonage Jude en leert Prince Cardan beter kennen. Het eindigt met een briljante en doordachte move van Jude waarbij zij niet alleen haar broertje Oak red van een onzekere toekomst in macht van Madoc achter de troon, maar ook de macht krijgt over Prince Cardan.

In dit tweede boek beginnen we met een terugblik naar de kindertijd van Jude en het opgroeien in de Faerie wereld. Aanbeland in het heden is zij aangesteld als raadgever van de High King of Elfhame, de positie die zijzelf heeft afgedwongen.
High King Cardan is het mooie plaatje voor het volk terwijl Jude in feite het land bestuurd. Jude houdt zich bezig met de politiek in het land en de bondgenootschappen tussen verschillende courts.
Ondanks dat Cardan onder haar macht staat, maakt hij het haar niet gemakkelijk en lijkt zijn haat jegens haar groter te zijn dat ooit te voren. De vernederingen aan haar adres gaan door evenals de aantrekkingskracht die hij ervaart ten opzichte van haar.
Wanneer blijkt dat iemand uit haar directe omgeving Jude verraad en haar leven en dat van haar geliefden bedreigd, moet zij de verrader zo snel mogelijk zien te ontmaskeren. En daarnaast ook nog eens vechten met de gecompliceerde gevoelens die zijzelf heeft voor Cardan om de controle te behouden als sterfelijke in de wereld van Faerie.

Faerie kunnen niet liegen, maar mensen wel.
Heeft Jude voldoende overtuigingskracht om de troon veilig te stellen en haar plannen verder uit te werken? Of is het verraad aan haar adres zodanig dat zelfs Jude niet meer weet wat werkelijkheid is en wat niet. Wie kan zij nog vertrouwen?

Evenals het verhaal in het eerste boek, is dit verhaal technisch gezien goed opgebouwd. We zien terugblikken naar haar jeugd en verleden voor meer achtergrond informatie en de opbouw van gebeurtenissen en spanning is ruim aanwezig. Zo als ook in het eerste boek heb je allerlei verwachtingen en ideeën over de voortgang en de afloop van het verhaal maar word je wederom door de schrijver verrast met complete twists in het verhaal.

De keuzes die Jude maakt in het verhaal zijn sterke onafhankelijke keuzes. Ze lijkt goed op haar plaats als raadgever van de koning en is leider van de Court of Shadows, spionnen in dienst van de koning. Haar opvoeding door Madoc, de moordenaar van haar ouders, komt hierin duidelijk naar voren. Tevens ook de verhoudingen die nu zijn ontstaan tussen haar en Madoc. Het is boeiend om te lezen hoe deze relatie zich ontwikkeld.
Ook krijgen we in dit verhaal meer te horen over de echte ouders van Jude en Taryn, wat een extra toevoeging geeft aan het verhaal, maar wat wel heel summier is gezien de omstandigheden. Ik had daar wellicht iets meer van verwacht.

Het slot en het einde van dit boek zijn voor mij echt briljant vormgegeven. Net als je denkt dat alles onder controle is.. weet de auteur weer te verassen met een niet voorspelbaar einde.

In dit tweede boek is absoluut meer verdieping gebracht door meer over de achtergronden van de verschillende personages te schrijven. De band tussen Jude en Madoc komt uitvoerig aan bod, evenals de band tussen Jude en haar tweelingzus Taryn.

In het eerste boek lazen we al wat dingen uit de jeugd van Cardan, hier wordt in dit boek meer aandacht aan besteed waardoor zijn gedrag ook begrijpelijker wordt. We komen dus meer over hem te weten en dat maakte dat ik Cardan persoonlijk nog leuker begon te vinden dan in het eerste boek. Ik vind het een briljant personage!

De relatie tussen Cardan en Jude krijgt in dit verhaal ook meer aandacht. De relatie tussen hem en Jude is er een van haat en liefde te noemen, maar laat je door het lezen van dit boek absoluut verassen over de uitkomst hiervan.
Ook in dit tweede boek zijn Jude en Cardan absoluut mijn favoriete personages.

Haar tweelingzus Taryn vind ik eigenlijk nog vervelender dan in het eerste boek, maar zoals geschreven in de eerdere recensie van ‘a Cruel Prince’, moet er haast wel altijd iemand zijn die je vervelend vind.

In dit tweede boek komt ook de onderzeewereld van Queen Orlagh aan bod. Het is bijzonder om je wederom te verplaatsen in een nieuwe wereld alleen dan onder zee. De world building vond ik dan ook goed gedaan. Het was interessant, had wellicht iets uitgebreider gemogen.  Voor Jude was het een tijd van overleven en samen met haar heb ik deze hoofdstukken met ingehouden adem gelezen.

Naast Queen Orlagh maken we in dit boek ook beter kennis met Balekin. De oudere broer van Cardan, welke hem in feite heeft opgevoed en daarnaast ook de gehele koninklijke familie heeft laten vermoorden. In dit boek is hij meer aanwezig vanwege zijn bondgenootschap met Queen Orlagh. Alles wat hij wil is de kroon op zijn hoofd in plaats van op die van zijn broertje. Hij lijkt een hele hoge dunk van zichzelf te hebben, maar persoonlijk vond ik hem nogal tegenvallen en dom overkomen.

Verder zijn er wat nieuwe side characters. Deze mag je natuurlijk helemaal zelf ontdekken! Ik vond hen niet allemaal van toegevoegde waarde in dit verhaal, maar gezien de schrijfstijl van Holly Black, weet ik zeker dat we deze nog terug gaan zien.

Met betrekking tot de schrijfstijl kan ik mij alleen maar houden aan mijn eerder geschreven woorden; het ligt in lijn met het eerste boek en is verassend! Heerlijk als een auteur je zo weet mee te slepen in een verhaal waarvan je achteraf denkt “wat heb ik nou gelezen?”.
Ik hou van verassende en onverwachte wendingen met een open einde.

Concluderend: Hield je van ‘a Cruel Prince’? Lees dan absoluut het vervolg, want het is gewoon NOG beter.
Ik denk dat dit een van de beste boeken is dit ik tot nu toe dit jaar heb gelezen. Het is briljant, verassend en angstaanjagend echt.  Holly Black weet de wereld op zodanige wijze te omschrijven dat je jezelf werkelijk bevindt tussen alle politieke spelletjes, vernederingen en gevechten.

En nu maar wachten op het derde boek: ‘a Queen of Nothing’ dat verwacht wordt in januari 2020…..