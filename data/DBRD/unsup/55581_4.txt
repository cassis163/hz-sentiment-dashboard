Op de voorkant staat prins Karel met een hele toffe muts (ik wil hem ook) Het eerste verhaal gaat over deze pins. Een beetje verwend is hij wel, hij wil schaatsen maar wel met een wollen muts met bovenop een parel als een duivenei.
Er zijn geen mutsen, er is geen wol, de schaap wil niet geschoren worden en deze lezer komt nu al niet meer bij. De teksten zijn zo heerlijk op rijm en vol kwinkslagen.
Maar dan moeten ze op zoek naar de parel hoe ze die vinden vertel ik niet.
Moraal van het verhaal….samen krijg je alles voor elkaar, en soms is dat zelfs voor niks want niets is zo veranderlijk als een prins.
Dit verhaal zet de toon voor de andere verhalen in dit boek. Over circus Salturel, een circus mét wilde dieren waar een mooie voorstelling op rijm plaatsvindt.
Daarna volgt er een variatie op het sprookje van Piggelmee. En iedereen weet hoe dat afgelopen is
Zo volgen er nog een paar lieve korte verhalen die mooi zijn om voor te lezen.

De ijsmuts van Prins Karel is een verzameling verhalen op rijm die lekker in de oren klinken.
Heel veel nostalgie voor mensen die misschien de verhalen al kennen omdat ze niet nieuw zijn.
De grappige tekeningen van Fiep Westendorp zijn nog steeds voor veel mensen erg favoriet. Ze worden zelfs dit jaar weer gebruikt voor de kinderpostzegels. Daar kwam ik die verwende prins weer tegen. Met muts.

In 2016 vieren we dat op 17 december 1916 Fiep Westendorp werd geboren. Ik hou erg van haar tekeningen omdat ze grappig en tijdloos zijn.
De verhalen van Han G. Hoekstra zijn dat ook. Met woordgrapjes en een mooie rijm leest dat lekker weg.