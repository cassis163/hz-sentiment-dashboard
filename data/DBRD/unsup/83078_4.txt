Ik had al veel gehoord dat de boeken van Nicci French heel spannend zijn en intrigerend dus was het voor mij geen moeilijke keuze om een boek van deze schrijver uit te kiezen.
Ik had al meteen door dat dit een hele goede keuze was want al vanaf het begin is dit boek uitermate spannend. Wat mij ook erg aanspreekt aan dit boek is dat er niet veel beschrijvingen zijn want dit vind ik meestal vervelend om te lezen en dat maakt het voor mij nogal langdradig. Het boek is prachtig omdat je je echt kunt inleven in het verhaal, je wil voortdurend weten wat er achter komt en hoe het zal aflopen met Miranda.
Wat ik wel jammer vind is dat je van het begin al weet dat de moordenaar Brendan is en daarom kan je als lezer niet zelf proberen uit te zoeken wie de dader is.
Wat ik dan weer wel tof vond, is dat er veel wendingen zijn in het gevaar, het lijkt maar niet te stoppen. Over het algemeen kan ik wel zeggen dat ik van het boek genoten heb. Mijn eerste leeservaring met Nicci French is dus héél goed meegevallen.