Een aardige bundel met reisverhalen op een luchtige en wat beschouwende manier beschreven. Door het taalgebruik blijft de inhoud wat op een afstand. Boeiend zijn de niet alledaagse woorden die van Agt regelmatig gebruikt in zijn verhalen. Vooral het hoofdstukje "Slapen in een sarcofaag" is interessant en verrassend om van het bestaan van capsule - hotels op de hoogte te komen. De vrij sobere, maar stijlvolle tekeningen, die in het boekje zijn opgenomen, zijn een prettige afwisseling tussen de woorden door.