John Grisham schrijft in de Ik-vorm, dat vind ik al anders. Daarbij komt dat de hoofdpersoon in het begin verschillende korte verhalen beschrijft, waardoor je gaat denken is dit een boek van Grisham? In ieder geval komen de verhalen allemaal samen. Ik vind het geen spannend boek als in thriller, maar Grisham weet je van hoofdstuk tot hoofdstuk te boeien met wat Sebastian Rudd meemaakt als verdedigend advocaat en als vader van een zoontje van 7 die uit een liefdeloos huwelijk is geboren. Hij mag zijn zoon maar sporadisch zien en zijn ex (zij ruilde hem in voor een vrouw destijds) is een onuitstaanbaar figuur evenals haar vriendin. Iets wat Grisham ook mooi als rode draad door het boek heen weeft. Verder komt Rudd in soms wel bizarre situaties terecht en hoe hij zich er weer uit weet te praten/kopen. Hij komt op voor onschuldigen maar ook schuldigen. Hij doet alles voor zijn cliÃ«nten, maar soms is dat ook niet genoeg en moet hij toezien hoe onbezonnen zij zich verantwoorden in de rechtbank als getuige en zo toch hun strafvermindering aan hun neus voorbij laten gaan. Hoe hij vecht tegen het corrupte politiesysteem. Agenten die denken dat zij boven de wet staan. Dat zij niet kunnen worden vervolgd. Hoe hij wordt gemanipuleerd door een rare gek en door een client van hem in de gevangenis. En alles komt aan het einde op z'n plek, behalve Link... deze lijn staat open voor een vervolg, lijkt het. Kortom een topper van een boek! Van mij 5 sterren.