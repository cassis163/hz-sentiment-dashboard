Bij het zien van de mooie cover van Het verlaten huis van Sarra Manning wil je weten wat voor verdriet er achter de ogen van de vrouw schuilt, wat haar verhaal is. De titel maakt nieuwsgierig. Je wilt weten waarom het huis is verlaten, wat er zich heeft afgespeeld.
Het verlaten huis van Sarra Manning word vertelt vanuit twee personen in twee verschillende tijden. Het verhaal van Libby in 1936 en het verhaal van ZoÃ« in 2016. Twee verhalen die overeenkomsten hebben, maar gelukkig in andere opzichten van elkaar verschillen. Een verhaal van twee vrouwen die het een en ander hebben meegemaakt, die hun levens heeft getekend. Het is een verhaal dat voor veel mensen bekend voor kan komen omdat ze hetzelfde hebben meegemaakt, hebben gevoeld. Daarnaast zullen veel stellen de sores van een verbouwing herkennen, wat dat met een relatie kan doen.
Heel even lijkt het of een van de verhalen voorspelbaar zal worden met een voorspelbaar eind, maar gelukkig is dat niet zo. Het kent gelukkig vele verrassende wendingen met een verrassend plot die je niet aan ziet komen, een plot dat je mond open doet gaan van verbazing. Het andere verhaal is wel een beetje voorspelbaar, je weet al hoe het eindigt, maar dat is niet erg, want het ene verhaal maakt het meer dan goed en je wilt weten of de andere vrouw uiteindelijk de geschiedenis van de vorige bewoners van het huis zal ontdekken en hoe ze erop zal reageren.

Lees verder op https://surfingann.blogspot.com/2018/12/het-verlaten-huis-sarra-manning.html.