Glinsterzwart Simone Foekens Uitg. Zomer&Keuning ISBN 978 94 0190 2212

Helga is getrouwd met de egocentrische Piet. Alles moet gebeuren zoals hij het wil. Helga gaat niet altijd tegen hem in en laat over zich lopen. Regelmatig speelt Helga met de gedachte om ongebonden te zijn. Toch schrikt ze telkens als ze bedenkt dat Piet dan zou moeten overlijden, want scheiden durft ze niet aan. Op het strand heeft ze een schelp gevonden die vanbinnen parelmoer is en vanbuiten zwart. Ze voelt zich vaak zoals die buitenkant maar wil toch proberen om in haar leven de parelmoerglans naar boven te brengen.

Zoon Olaf krijgt een relatie met zijn collega Nelleke. Als ze met hem naar zijn ouders gaat, wordt ze geconfronteerd met het gedrag van Piet. Ze ontdekken wat voor afwijking hij heeft en begrijpen dan waarom hij zo doet.
Dan merkt ze dat Olaf zich bij zijn ouders net zo gedraagt als zijn vader en wil ze niet meer met hem verderâ€¦

De tweede roman van deze auteur leest vlot weg. Ze heeft zich duidelijk verdiept in de afwijking van Piet.
4 sterren