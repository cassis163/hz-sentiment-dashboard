Ellen Hoog neemt je mee op een sportieve culinaire reis. De eerste stop zijn smoothies, na wat smoothies volgen wat lichte work-outs. Dan gaan we verder naar het ontbijt, met daarna wat moeilijkere work-outs. Even rust met wat healthy breaks, gevolgd door wat work-outs. De volgende stop is de lunch, ook hierna volgen work-outs. Even rust met wat power snacks, om daarna weer wat work-outs te doen. Als laatste komt het diner, met uiteraard nog wat work-outs. Mocht je nog trek hebben, dan zijn er nog de 'guilty pleasures'.

Alle recepten variÃ«ren van simpel naar wat meer werk en van licht naar wat zwaarder (voor als je wat zwaardere oefeningen wil doen). Bij alle recepten staan ook de benodigdheden, zoals welke pannen, een foto en tips. Alles is fraai vormgegeven met ook leuke foto's van Ellen er tussendoor. De work-outs worden begeleid met foto's van Ellen die het voordoet en tekst. De tekst bevat tips om blessures te voorkomen en hoe lang je de oefeningen moet doen. Alle oefeningen zijn onderverdeeld in conditie en kracht, welke je allemaal buiten de sportschool kunt doen en vaak gewoon in de woonkamer.