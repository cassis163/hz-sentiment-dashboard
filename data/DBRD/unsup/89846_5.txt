De combinatie van de fantasie van Peter van Roermund met zijn fascinatie en passie voor de kracht van het verhaal levert iedere keer een spannende, fantasierijke mustread op. Dit geldt ook voor het derde boek in de Terra Fabula serie, ‘De vervloekte orakelsteen’
De spanning in dit geweldige boek heeft in de eerste plaats te maken met een oud kwaad dat ontwaakt. De tentie die dit veroorzaakt lijkt ergens op ‘the black cat’ van sir Arthur Conan Doyle, waarin een man op een avond wordt opgesloten in het hok van een zwarte poema. Voor beide verhalen geldt dat er een kwaadaardige aanwezigheid voelbaar is, maar niet direct zichtbaar. Hoe beide auteurs ieder op eigen wijze dit gegeven uitwerken is boeiend en meeslepend van begin tot het einde.
Er is ook een opmerkelijke samenhang tussen ‘De vervloekte orakelsteen met enkele thema’s uit het werk van Julian van Norwich, een kluizenares uit de Middeleeuwen. Deze motieven gelden niet alleen voor de helden, maar ook voor de schurken in het verhaal en dat levert voor de lezer die bekend is het werk van Julian een boeiende literaire diepgang op.
De thematiek van zijn door het maken van keuzes in contrast met zijn wie je werkelijk bent, komt op een uitermate creatieve manier aan bod in deze geweldige mustread. Het is herkenbaar en ook komisch hoe William en Martha beginnen met hun puberteit. De wijze waarop beiden zich ontwikkelen is prachtig beschreven door de auteur, met name het verantwoordelijkheidsgevoel dat beide jonge helden voelen voor de magische wereld is ontroerend.
Kortom, ‘De vervloekte orakelsteen’ is een spannend en meeslepend boek met een herkenbare, ontroerende thematiek. #Petervanroermund #uitgeverijzilverspoor #terrafabula3