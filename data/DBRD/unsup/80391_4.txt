Wat een heerlijk boek om te lezen. Ondanks dat het een zesde deel uit een serie is, is het prima afzonderlijk te lezen (wat bij mij het geval was).
Ik heb twee min puntjes, namelijk de kaft vind ik niet bij het verhaal passen. Het speelt zich namelijk af in hartje winter in Zweden en er wordt over flinke kou en sneeuw gesproken. De kaft komt lente-achtig op mij over. Het andere minpuntje is dat ik het gedeelte van Nora niet in het verhaal vind passen maar dat is waarschijnlijk het gevolg van dat ik de andere delen niet heb gelezen.
Het plot was zeer verrassend voor mij, mede doordat de dader niet veel in het verhaal voorkomt en de beweegredenen totaal anders zijn dan je in eerste instantie zou verwachten. In het hele verhaal zit een laagje spanning gebouwd en dat maakt dat je het boek bijna niet weg kan leggen.
De schrijfstijl is erg prettig, geen lange zinnen en geen dure woorden. Wat ik ook prettig vond waren de over het algemeen korte hoofdstukken zodat je ook even tussen door snel wat kon lezen.