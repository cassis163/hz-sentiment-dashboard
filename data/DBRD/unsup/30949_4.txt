Dit boek is het vervolg op de IJsgrens maar kan perfect apart gelezen worden omdat uitgelegd wordt wat er in de ijsgrens is gebeurd.
Nadat de meteoriet uit de IJsgrens op de zeebodem terecht is gekomen, wil men hem vernietigen. Uit schrik dat er iets buitenaards mee aan de hand is dat de wereld zal overnemen, wordt een vernietigingsexpeditie op touw gezet. Er is aan alles gedacht, men beschikt over superstevige en intelligente duikboten waarmee men kan afdalen naar de meteoriet. Het schip zelf is uitgerust met de laatste en beste technische snufjes dus er kan niets mis gaan. Dacht men.

Dit boek is ronduit spannend en avontuurlijk. Vooral de zoektocht naar de wormen en de manier waarop die vernietigd moeten worden is knap.
De auteurs hebben een vervolg geschreven op de IJsgrens omdat er zoveel vraag van lezers kwam. Toen ze de IJsgrens geschreven hadden, was het niet de bedoeling een vervolg te schrijven, maar omdat er zoveel lezers vragen hadden bij de afloop, is dit er gekomen en het is gewoon een heel goed boek. Beter zelfs dan de IJsgrens. Ook op dit boek zou nog wel een vervolg geschreven kunnen worden.