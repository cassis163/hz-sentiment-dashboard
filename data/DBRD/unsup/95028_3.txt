In het 2e deel van de Napolitaanse romans maken de hoofdpersonen Lila en Lena hun eerste grote keuze. Lila voor het huwelijk dat vrijwel direct strandt in chaos en Lena voor de studie, waarover ze voortdurend twijfelt maar die ze vlot afrondt. Lena is ondertussen steeds verliefd op Nino, als deze echter oog in oog komt te staan met Lila is hij direct verkocht. Lena heeft het nakijken en laat zich verleiden door de vader van Nino. Tijdens haar studie schrijft ze deze deceptie op - het wordt haar eerste roman. Van het voorschot dat ze krijgt, koopt ze een jurk, make-up en gaat ze voor het eerst van haar leven naar de kapper; Lena is dan 23.
Het grootste deel van de roman gaat echter over de teloorgang van Lila, verteld door Lena op een directe wijze. De sfeer, details en broeierige onderlinge verhoudingen van deel 1 (De geniale vriendin) worden in dit deel niet overal gehaald.