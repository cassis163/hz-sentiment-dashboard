Dagen van schaamte – Lieneke Dijkzeul

Over de schrijfster:
Lieneke Dijkzeul (1950) schrijft kinderboeken, thrillers en scenario’s. Met De stille zonde deed zij in 2006 haar intrede als thrillerauteur, het boek werd onthaald als een ‘droomdebuut’. Dit eerste deel in een reeks met rechercheur Paul Vegter werd ook genomineerd voor de Diamanten Kogel. Haar tweede thriller Koude lente werd zo mogelijk nog positiever ontvangen en werd in 2008 genomineerd voor De Gouden Strop.

Achterflap:
Pieter Elting is een geslaagd man: glanzende carrière, groot huis, dure auto. Dan slaat het noodlot toe: op klaarlichte dag wordt hij ontvoerd en vervolgens opgesloten in een lege kamer. Hoewel hij ervan overtuigd is dat hij daar nooit eerder is geweest, komt de plek hem toch bekend voor. Maar waarom is hij hier? Zijn ontvoerders geven hem geen verklaring. Integendeel, hij krijgt de opdracht er zelf achter te komen. Als hem ten slotte de schrijnende reden duidelijk wordt, bekent hij schuld, maar alleen om zijn leven te redden.
Dagen van schaamte is een verhaal over onmacht en eenzaamheid, vol psychologische spanning.

Mijn mening:
Dagen van schaamte is een titel die zeer goed past bij dit psychologische verhaal. Ook de kaft die bestaat uit scherven spreken voor zich als je het boek gelezen hebt, het beeldt volgens mij gebroken uit.
Pieter Elting is een man die een leven leidt waarvan hij zich afvraagt of dat het nou is. Hij is eind 40, gescheiden drinkt teveel en hij is niet tevreden over zijn gewicht, kortom, hij bevindt zich in de midlifecrisis.
Hij is echter dermate weggezakt in zijn slechte gewoonten dat het hem niet lukt hier verandering in te brengen. Dan overkomt hem iets verschrikkelijks, hij wordt ontvoerd.
Maar het is geen normale ontvoering, er wordt geen losgeld geëist, hij wordt niet met de dood bedreigd, nee het is allemaal veel erger, hij wordt tot op het bot vernederd.
Zijn ontvoerders hebben zich een doel voor ogen gesteld wat ze wel op een hele confronterende manier aan hem kenbaar willen maken.
Dagen van schaamte is een boek wat je verplicht aan het denken zet. Je bent je bewust dat grote delen van het verhaal op realiteit en persoonlijke ervaringen gebaseerd zijn.
Het is Lieneke Dijkzeul gelukt om een maatschappelijk zeer relevant probleem te verweven in een redelijk spannend verhaal.
De spanningsboog is in dit boek niet gespannen maar het doel om je psychologische gedachten in werking te krijgen zijn dubbel en dik behaald.

Schrijfstijl: ****
Plot: ***
Originaliteit: ****
Spanning: **
Psychologie: *****

Dagen van schaamte krijgt van mij 3,5 ster.
Bianca