Deze debuutroman van Luuk Imhan neemt ons mee op expeditie naar het oerwoud.
Boas is een jonge student die met 4 andere expeditieleden en twee gidsen op expeditie gaat in het oerwoud in Azie en daar onder andere onderzoek doet naar de neusapen.
Als ,door een vreemde gebeurtenis, de gidsen het kamp moeten verlaten, blijven de andere expeditieleden achter. De waanzin onder de expeditieleden lijkt langzaam toe te nemen, of is dit toch de invloed van " de berg" die zich van de expeditieleden wil ontdoen.

Het boek leest als een echte thriller. De spanning in het verhaal wordt langzaam opgebouwd en ontwikkelt zich op een verrassende manier.
De woordkeuze van de schrijver maakt dat je de waanzin van de expeditieleden echt voelt toenemen. Uiteindelijk blijkt dat niets is wat het lijkt. Een aantal prachtige quotes in het boek en de verschillende lagen in het verhaal maken dat je er nog lang over na blijft denken.
Op een enkel moeilijk te plaatsen hoofdstuk na heb ik zeer genoten van dit boek!