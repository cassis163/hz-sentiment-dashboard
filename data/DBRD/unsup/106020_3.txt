Who the hell is Henning Juul? Hoofdfiguur nummer “zoveel” staat op in het Scandinavische Zweden en gaat zijn eerste avontuur tegemoet. Of had hij al een afschrikwekkend avontuur achter de rug voor het debuut van Thomas Enger, onder de veelzeggende titel ‘Skindød’, in goed Nederlands ‘Schijndood’, is verschenen?

Aangenaam, Henning Juul, journalist en misdaadverslaggever, werkzaam in Nettavisen, bij de internetkrant Nieuws in 1-2-3. Hersteld van een desastreus ongeluk waarbij zijn zoon Jonas om het leven is gekomen. Gescheiden van Nora Klemetsen probeert Henning uit het dal op te krabbelen en langzaam weer aan het werk te gaan.
Hij wordt naar een misselijkmakende moord gestuurd van Henriette Hagerup, De moord op deze jonge vrouw draagt een ritueel karakter, ze is deels ingegraven, gegeseld, gestenigd en daarna haar hand afgehakt. Alle tekenen wijzen op een moord als straf op overspel uit de moslimwereld. De politie heeft al snel de vriend van het slachtoffer gearresteerd maar Henning is er lang niet zeker van dat hij de dader is. Hij start zijn eigen onderzoek….

En weer is een karakteristieke speurneus geboren en zijn naam luidt Henning Juul. Thomas Enger, geestelijke vader van deze journalist weet zijn ‘karakter voor langere tijd’ goed neer te zetten. Naast het onderzoeken van de moord heeft Juul last van het ongeluk waarbij zijn zoon is omgekomen. In zijn woonhuis brak brand uit waarbij Juul zich nog in veiligheid kon brengen maar dat lot was voor zijn zoon niet weggelegd. Psychisch zwaar beschadigd en met flinke littekens in zijn gezicht, probeert hij weer voorzichtig zijn werk op te pakken.
Op het einde van dit eerste deel komen we meer te weten van de achtergrond van de brand en ook dat Juul, anders dan de Politie, denkt aan brandstichting. Dus de opdracht die nog open staat luidt: wie stak het huis van Henning Juul in brand? Een uitdaging om snel aan het tweede deel ‘Fantoompijn’ te beginnen.

Maar…..ooh die namen….


Eindoordeel: 3 sterren

Spanning: 3 sterren
Plot: 4 sterren
Leesplezier: 3 sterren
Schrijfstijl: 3 sterren
Originaliteit: 4 sterren
Psychologie: 3 sterren