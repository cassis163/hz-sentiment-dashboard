Mijn eerste Yarros en ik ben positief verrast!

Dit is het eerste deel van de Renegades trilogie en vertelt het verhaal van Leah en Paxton. Ze zijn allebei student maar staan daar ieder op een eigen manier in. Leah krijgt de kans om te studeren op een prachtig schip maar dan moet ze wel de persoonlijk mentor worden van Paxton en die neemt het helaas iets minder nauw met zijn schoolwerk, dit kon dan ook nog weleens een hele klus worden.
De Renegades zijn nergens bang voor en geen ook geen uitdaging uit de weg. Leah daarentegen kampt met een trauma waar je gaandeweg meer over te weten komt. Langzaamaan komt er meer spanning in het verhaal. Wie saboteert de boel (kabels die plotseling breken, bijzondere valpartijen) en probeert een wig te drijven tussen Leah en Paxton??

In andere boeken vind ik het nog weleens chaotisch overkomen als er meerdere verhaallijnen door elkaar heen lopen maar bij dit boek helemaal niet. Het is zeker geen hak op de tak verhaal. Gaandeweg leer je Leah en Paxton beter kennen waardoor er ook meer duidelijk wordt waarom Leah bijvoorbeeld zo bang is voor hoogtes.

Kortom: als fervent thrillerlezer ben ik positief verrast door dit verhaal, zo verrast zelfs dat ik meteen deel 2 en deel 3 heb aangeschaft ;-)

Ik heb dit boek mogen lezen voor de Hebben leesclubs, veel dank hiervoor!!