Jasper van Kuijk schreef al eens eerder een naslagwerk over slecht ontworpen producten. Hoe moeilijk kan het zijn? was al een echte eyeopener. Met Ligt het nou aan mij? gaat de cabaretier een stapje verder. Deze keer heeft hij het boek opgedeeld in handige themaâ€™s, zoals thuis, vakantie en kinderen waardoor het een genot is om te lezen. Voeg daar de typisch droge humor van Van Kuijk aan toe, en je hebt niet alleen een inspirerend en leerzaam geheel, het boek kan daardoor ook gerust onder het kopje humor worden geplaatst. Want koud douchewater is natuurlijk giftig, wekkers zijn regelrechte ondingen waarvoor de schrijver maar een lijstje met wensen heeft uitgedacht, en het prutsen met kinderzitjes in de auto is uiteraard ook een heel gedoe. Kortom, dit kleurrijke naslagwerk met grappige tekeningen mag niet in de Maven- boekenkast ontbreken.