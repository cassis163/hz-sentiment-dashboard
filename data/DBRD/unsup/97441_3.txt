Ik won via vrouwenthrillers een exemplaar van Hels. Geschreven door Marjolein van der Gaag en Marcella Kleine. De kaft vind ik mooi gekozen. Wel valt de titel een beetje weg tussen al het rood. Achterop een mooie grote foto van de auteurs, eens iets anders dan een standaard pasfoto.
Het boek begint met een spannende proloog. Daarna maak je kennis met Jessica en Martine. De meiden gaan werken in een hotel in Scheveningen. Het warme weer, het bruisende uitgaansleven en de mooie mannen brengen hun hoofd op hol. Ook moet er overdag nog gewoon gewerkt worden. Twee collega's zijn kort voordat de meiden aankwamen verdwenen, dit zorgt voor veel onrust op de werkvloer. Een van de twee wordt dan dood gevonden in de duinen en van het andere meisje ontbreekt nog elk spoor. Bij Martine begint langzaam een lichtje te branden, maar dan kan ze Jessica ineens niet meer bereiken. De meiden hadden zich de zomer heel anders voorgesteld.

Ik vind het een leuk / spannend verhaal. Korte hoofdstukken en een prettige schrijfstijl. Jessica en Martine zijn afwisselend de ik-figuur. Later in het verhaal komen er nog schuingedrukte stukjes bij, die geven je een kijkje in het hoofd van de dader. Hoewel het wel voorspelbaar is en de meiden erg naïef zijn, heb ik van het boek genoten. Ik geef het ★★★☆☆.