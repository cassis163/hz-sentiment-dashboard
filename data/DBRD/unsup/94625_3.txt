GELOOF MIJ - J.P.Delanay
‘Wordt iemand anders’.
De Proloog zet meteen het gegeven van deze thriller op scherp, het werkt als een teaser.
Daarna wordt het verhaal door een ik-figuur, Clair Wright, verteld. Wat betreft de vorm is het origineel weergegeven. Soms in verhalende delen, soms in dialogen, als van een toneelstuk. En soms als het script van een film, compleet met fade-out. Claire kijkt naar haar leven als of het een film is.
Deze ‘filmbeelden’ krijgen pas later in het verhaal hun betekenis.
Claire is opgegroeid in Engeland, bij meerdere pleeggezinnen! Als we haar tegenkomen, woont ze in New York en volgt acteerlessen aan een beroemde toneelschool. Ze woont bij Jess, maar moet een hoge huur betalen. Daarvoor laat ze zich inhuren door een advocatenkantoor als lokaas voor mannen. Zij moet aantonen dat de mannen tot overspel bereid zijn. Dit wordt gebruikt door de echtgenote voor een scheiding.
Tot het op een dag misgaat. Claire wordt verdacht van diefstal en moord op Stella Folger. Gelukkig heeft ze een alibi, alhoewel de persoon in kwestie zich niet alles meer haarscherp herinnert ivm drank.
DE politie kan de moord niet oplossen. Nu wordt Claire opnieuw verhoord door een forensisch psycholoog. Zij en de rechercheur willen haar als undercover ‘agent’ inzetten in deze zaak. Dus weer lokaas, nu voor Patrick Folger, de echtgenoot die van moord wordt verdacht. Deze man is een sociopaat, hyper intelligent en zeer complex.
Als Claire ingaat op dit undercover werk, denk je bij je zelf: Niet doen meid, dat lukt je nooit! In dit traject zijn er bij deze man al zes vrouwen verdwenen… tenminste dat neemt men aan.
Voor Claire echt aan dit werk begint, krijgt ze van de psycholoog een soort van training, scholing.
Claire leert : ” Wordt iemand anders, niets voelt zo als dat.” Het ‘werk’ gaat Claire goed af, of ziet ze toch dingen over het hoofd. Geeft ze zich toch te veel. Gaat ze verliefd worden op Patrick..
De schrijver speelt met je als lezer, want hij zet je geregeld compleet op het verkeerde been, zodat je denkt: he? Wat gebeurt er nu? Kantelt nu het hele gegeven? Het hele plot? Wie is nu wie, wie speelt nu met wie? De oplettende lezer zal wel vaak verwijzingen tegen komen of achteraf bepaalde scenes en gegevens kunnen plaatsen. De plotlijnen verweven zich naar mate het verhaal vordert. Het verhaal springt heen en weer en je vraagt je af: “ komen er nieuwe plotlijnen bij?”
De ontknoping is verrassend en verwarrend!