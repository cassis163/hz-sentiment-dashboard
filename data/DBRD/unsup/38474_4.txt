Goed geschreven roman over de vreselijke realiteit in India, waar dochters minder waard zijn dan zonen en een moedige moeder het besluit moet nemen om uit liefde haar dochter naar een weeshuis te brengen, met aan de andere kant het verhaal van een Amerikaans/Indiaas stel met een diepe kinderwens die ze middels adoptie van een Indiaas meisje kunnen vervullen. De worsteling van de Indiase moeder om dit besluit te moeten nemen, en die van de Amerikaanse moeder die om moet gaan met de culturele verschillen met haar Indiase man en de angst om haar dochter aan India te verliezen. Het boek biedt een interessant kijkje in de hedendaagse realiteit van zowel de arme als de rijke bevolking van India. Leest lekker weg. De Engelse titel (Secret daughter) past beter bij het boek dan de Nederlandse. Bijzonder goede debuutroman, ik kijk uit naar meer!