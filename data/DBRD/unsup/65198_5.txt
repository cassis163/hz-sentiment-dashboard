Wat een prachtig verhaal is Ik hou ook van mij! Deze is heel geschikt om als uitgangspunt te nemen voor een gesprek met jonge kinderen over zelfvertrouwen, geloven in je zelf en van je zelf houden!
Paps Pluis knuffelt zijn kleintje en vertelt dat hij van hem houdt. Ook Pluisje houdt van zijn vader. Maar als zijn vader even later roept dat hij ook van zichzelf houdt, wordt Pluisje verdrietig. Houdt zijn vader nu nog genoeg van hem?
DaniÃ«lle Schothorst laat op een fijne manier zien dat je van jezelf mag houden en dat je evenveel van een ander kunt houden. Kijk in het boek hoe papa Pluis dit aan Pluisje uitlegt. De tekst van het verhaal is speels neergezet. Er is gewerkt met verschillende lettergroottes en enkele regels zijn vet gedrukt. De illustraties spreken voor zich en laten heel goed de emotie zien van Pluisje. Van blijdschap, boosheid, verdriet tot verbazing.
Ik hou ook van mij! een prentenboek, waar je ook stilletjes van gaat houden!