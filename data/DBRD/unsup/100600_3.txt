Mila en Gil, haar vader, hebben een reis geboekt naar New York. Ze zijn van plan om daar zijn goede vriend Matthew op te zoeken. Vlak voordat ze willen vertrekken, krijgen ze een telefoontje met de boodschap dat Metthew is verdwenen. Ze besluiten toch naar New York te gaan om hem te gaan zoeken.
Mila heeft een bijzondere gave, ze kan mensen heel goed aanvoelen.
Met alle vertrouwen gaan ze op reis en Mila verwacht eigenlijk stiekem dat ze hem snel zal vinden. Maar in deze grote stad gaat alles anders.
Het wordt allemaal alleen maar ingewikkelder en als ze dan een aanwijzing heeft gevonden komt dat helemaal niet overeen met de andere aanwijzingen.
Hoe dichter ze bij de waarheid komt, hoe gevaarlijker het ook voor Mila wordt omdat zelfs het verleden er iets mee te maken blijkt te hebben. Ook haar vader gedraagt zich steeds vreemder...

Het boek was in een vrij vlotte manier geschreven waardoor het prettig te lezen was. Ik vond het onderwerp: twijfelen, mooi in het verhaal verweven, omdat je het in het dagelijkse leven ook vaak tegen komt.