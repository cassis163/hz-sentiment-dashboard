Nachtduik is een goed voorbeeld van literair vakmanschap. Het is op een zeer boeiende en interessante manier geschreven. Het boek geeft op een goede manier weer dat vrouwen gerust zelfstandig kunnen zijn zonder dat hierbij mannen aan te pas komen. Hilke, het hoofpersonage, haalt dan ook vaak uit naar de mannen in het boek. De mannen in het boek worden beschreven als een stuk vuil en de vrouw rukt zich vrij het het huismoedertje-zijn en ontpopt zich tot de held van het verhaal. Hierdoor komt de man soms ietwat te negatief uit de hoek waardoor je als mannelijke lezer je soms wat benadeeld voelt tegenover het vrouwelijke hoofpersonage, dit maakt het boek soms te feministisch. Is het dan zo abnormaal dat een man graag pin-ups ziet? Het taalgebruik is dan weer ten top. Kim Smage heeft zeer mooie woordcombinaties en zinnen gebruikt in dit boek. Elke situatie en gebeurtenis werd op een spannende manier geschreven en liet de aandacht van de lezer nooit varen. Enkel de passages over menstruatiepijnen waren voor mij als mannelijke lezer iets minder aangenaam en begrijpelijk te lezen. De verkrachtingen en de gevoelens die Hilke hierbij ontwikkeld zijn tevens moeilijk te begrijpen. Over het algemeen is het een goed boek en een aanrader voor elke vrouw en man die tegen wat vrouwelijke commentaar kan. Smage heeft alweer haar talenten bewezen en laten zien dat een vrouw ook wat kan.