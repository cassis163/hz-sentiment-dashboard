Wat een vaart heeft dit boek. In een rap tempo (korte hoofdstukken) wisselen de verschillende gezichtspunten van de 5 hoofdpersonen elkaar af. Even met je ogen knipperen en je bent weer in een andere situatie beland. Net als in het leven. Puberproblemen, dertigersdillemma's, midlife crises, levensvragen en (onuitgesproken) famillieproblemen komen voorbij. Maar op het moment dat de verhalen echt op gang gekomen zijn en een paar hoofdpersonages zich wat ontwikkeld hebben, is het boek alweer voorbij. En soms is dat maar goed ook. Er zijn genoeg boeken die met zo'n 300 pagina's minder hadden toegekund.

'Vele hemels boven de zevende' valt op door het vlotte hedendaags (deels Vlaamse) taalgebruik. Een stijl die mij zeker aanspreekt, nét even iets poëtischer (minder lomp) dan in 't Nederlands.

Kortom, een mooie appetizer voor Griet op de Beek's volgende boek 'Kom hier dat ik u kus', dat ik zeker binnenkort ga lezen.