Het duurde even voor ik kon genieten van dit boek. Ik vond het saai, kon alle namen en tijden niet uit elkaar houden, de lettertjes waren te klein en de bladzijden te vol. Het duurde zo lang voor een paar bladzijden gelezen waren.
Toen, plotseling, kreeg het verhaal me te pakken en alle genoemde bezwaren leken in een keer verdwenen, het boek was zo uit, mijn waardering groot. Geen vijf sterren, want het moeizame begin verhinderde dat.
Het verhaal gaat over een huis en de drie generaties die het bewoonden. Junior, de bouwer van het huis, en zijn vrouw Linnie, hun zoon Red en zijn vrouw Abby en hun kinderen. Het is zo snel opgeschreven, maar de gebeurtenissen worden niet bepaald in chronologische volgorde beschreven. Eerst maakt dat dat het moeilijk te begrijpen is, maar deze vorm maakt het verhaal spannend en verrassend, het einde onverwacht. Erg goed gedaan.