Steven de Jong heeft met Bezorgde burgers een bijzonder boek het licht laten zien in Nederland. De Jong heeft zijn sporen al verdiend in het metier van journalist, maar begeeft zich nu op het schrijverspad. En schrijven, ja dat kan hij zeker.

Hij schept met de ontwortelde hoofdpersoon Samuel een man met meerdere persoonlijkheden. Wat hen verbindt is de voortdurende strijd die zij voeren met de heersende opinies en gedragscodes. Zij voeren geen innerlijke strijd, dat is eigenlijk wel opvallend maar een strijd met de hem/hun zo vreemde ander.

Het wordt van kwaad tot erger. Via reclamebureau Puntjes op de i gaat het al snel bergafwaarts. Schitterend zijn de soms zeer humoristische beschrijvingen van de types die Samuel omringen en maar geen contact met hem kunnen maken. Er komt een lange stoet langs in dit boek. Van managers tot therapeuten; van drugshandelaars tot personeel in een kledingzaak. Noem maar op. Met niemand maakt Samuel echt contact.

Het gedwongen verblijf in een psychiatrische instelling met de opmerkelijke therapeutische aanpak is erg grappig. Als je zelf gewend bent om binnen de lijntjes van het leven te kleuren, kun je je ook irriteren aan de brutaliteit en onophoudelijke neergang van Samuel en consorten. Ik had Samuel ergens nog willen stoppen, maar deze man laat zich niet stoppen en uiteindelijk niet eens redden. Toch, blijf je doorlezen, omdat De Jong een bijzonder rijke pen heeft.

De schrijver brengt je met dit boek, dat leest als een achtbaan van indrukken, gedachten en emoties iwaar je als lezer aan vastgesnoerd blijft, in een finale roes op weg naar het onherroepelijke einde.

Het boek krijgt 4 sterren. Niet zozeer voor het plot, maar absoluut voor al die personages die hij gecreÃ«erd heeft, waarvan wat mij betreft enkelen zelfstandig in een eventueel ander.
boek van De Jong mogen terugkomen.