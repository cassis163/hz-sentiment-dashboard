Over de schrijver:
Dit is het debuutverhaal van een 13 (!) jarige Vlaming. Als vanaf jongs af aan is hij gek op lezen, vooral de verhalen van Geronimo Stilton en Marc de Bel en later verslond hij alles van Harry Potter en Lord of the rings. Twee maanden na zijn elfde verjaardag besloot hij een fantasy verhaal te gaan schrijven en een jaar later was het verhaal af. Via crowdfunding is het boek in de handel gekomen.
Het is een verhaal in de trant van ( hoe kan het ook anders) Lord of the rings en Harry Potter.
Het verhaal :
De 12- jarige Marie komt in de verlaten bibliotheek van hun plaats Oudpoort terecht. Ze wordt weggeflitst en komt in een wereld terecht waar koning Dolkor leeft. Hij laat haat gevangen nemen. Zal ze ooit nog in haar eigen wereld terug komen?
Ginter, Marieâ€™s broer, overkomt hetzelfde, alleen wordt hij niet gevangen genomen. Hij ontmoet Amicus, die gezien heeft hoe Marie gekidnapt is .Hij woon al een tijd in dit land, wat men het Rijk onder de Himalaya noemt.
Amicus en Ginter willen Marie bevrijden en daarna zo snel mogelijk terug naar hun eigen wereld. Ze moeten hiervoor de hulp inroepen van Magica, een tovenaar. Om Marie te bevrijden moeten ze namelijk de kwaadaardige Asmadorn verslaan.
Onderweg ontmoeten ze kabouters, Elfen, Karnorren, weerwolven, draken en andere wezens. Er zijn veel hachelijke momenten, waarin ze de moed willen opgeven. Kunnen ze Asmadorn verslaan en Marie redden? Komen ze ooit weer terug in Oudpoort?
Het verhaal leest lekker vlot. Het is niet te merken dat de schrijver nog jong is. Een enkele keer staan er woorden in waarvan ik de betekenis moest opzoeken, zoals misantroop. De schijfstijl is vlot maar helder. Je kan je goed verplaatsen in de hoofdpersonen. De omgeving en de sfeer worden goed omschreven. Het is een fantasy met voldoende spanning.
Het eind vind ik persoonlijk nogal vrij abrupt , het is naar mijn idee niet af .Ik blijf met een vragen zitten en dat vind ik jammer.
Het boek is geschreven voor kinderen/ jongeren vanaf 12 jaar. Maar ook volwassen die van Lord of the rings en Harry Potter houden kan ik het boek aanraden.
3,5 sterren