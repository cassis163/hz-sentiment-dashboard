Edith de Wit, schrijfster en storycoach, maakt samen met de lezer een levensreis in haar nieuwe boek 'In de voetsporen van de heldin'. "Je eigen verhaal kennen is belangrijk, want als je je verleden begrijpt en weet waar je keuzes je tot nu toe gebracht hebben, ben je gemakkelijker in staat om nieuwe mogelijkheden te ontdekken en, als je dat wilt, andere wegen in te slaan." Het boek heeft een mooie en speelse vormgeving. De 12 korte hoofdstukken zijn telkens volgens hetzelfde stramien ingedeeld. Voorbeelden uit de literatuur of film, verwijzing naar je eigen leven, een waargebeurd verhaal, vragen over jouw leven Ã©n ter afsluiting een leuke quote! Het is vooral een speels en leuk boek. Er wordt in het boek tweemaal naar een website verwezen. De ene link brengt je niet naar de gewenste site, de andere link is al verouderd. Spijtig. Voor lezers die van literatuur en film houden staan er leuke verwijzingen in het boek! Via de website van Edith de Wit kan de lezer een bijhorend werkboek afprinten. Via vragen en korte opdrachten leer je zo meer over je levensweg, struikelblokken en verlangens. Echt diepgaand is het boek/werkboek niet, maar je krijgt wel een andere kijk op jezelf. Het boek lijkt ook geschikt voor mensen die zelf een sprookje of verhaal willen schrijven, omdat ook daar vaak een vast stramien inzit. Hierbij kan je dan ook het gratis werkboek 'schrijf zelf een sprookje' bij gebruiken.
Trek jij ook je magische schoenen aan om met Edith mee op ontdekking te gaan?