Het schrijversduo PJ Pancras heeft met het boek ‘Imojiman’ een heel bijzondere leeservaring afgeleverd. Hun eerste cli-fi roman ‘Planet Paradroid’ werd door Hebban.nl omschreven als “een bijna niet te overschatten uniek boek”

De lezer volgt in dit tweede, op zichzelf te lezen, boek de supercomputer VDR, Imojiman genaamd. Deze keer belandt VDR in El Sur, de woestijn van Espania, waar tal van personages hun opwachting maken.

Het verhaal speelt zich af in een schemerzone in de toekomst. Gedachten, dromen en verlangens spelen een heel grote rol. VDR voert de lezer mee en maakt hem deelgenoot in zijn zoektocht naar de zin van zijn bestaan.

Verschillende stijlfiguren doen denken aan Stephen King. O.a. het gebruik van verschillende lettertypes. Schreeuwende letters in het midden van de tekst. Alsook het gebruik van fragmenten uit liedjesteksten zijn legio.

Te pas en te onpas gebruikt het schrijversduo Spaanse en Engelstalige woorden. Door het veelvuldige gebruik hiervan vormen deze hoegenaamd geen meerwaarde meer en zijn soms zelfs storend te noemen.

PJ Pancras schrijft zeer beeldend.

In zijn genre is dit boek zeker aan te bevelen.