Wanneer een gezin geconfronteerd wordt met een enorm verlies zie je vaak dat óf het gezin heel hecht wordt óf uit elkaar valt. Helaas is dit laatste het geval geweest bij privédetective Cal en zijn vrouw. Na het verlies van hun enige zoon is hun leven totaal ontregeld. Ze praten niet meer met elkaar en ontwijken elkaar; ze leven langs elkaar heen.


Cal rijdt op een regenachtige avond door zijn woonplaats Griffon als hij een liftend meisje langs de weg ziet staan. Als man van middelbare leeftijd is het niet handig om een tienermeisje mee te nemen, maar het meisje dat Claire heet dringt enorm aan en wanneer ze zegt dat ze Cal zijn zoon Scott heeft gekend kan Cal niet meer weigeren. Deze gebeurtenis is het begin van een ware rollercoaster. Cal wordt gebruikt zodat Claire een wisseltruc uit kan halen met haar vriendin Hanna. Ze proberen aan iemand te ontkomen, maar helaas pakt dit niet zo goed uit als ze hadden gehoopt.

Dat Cal tot over zijn oren in de problemen zit, blijkt al snel als de politie van Griffon op zijn stoep staat. De minder goede band die hij met zijn zwager politiechef August Perry heeft draagt niet bij aan het feit dat de politie van Griffon doet wat het wil doen; het blijken ongeleide projectielen te zijn. Uit welke hoek komt het gevaar en hoe kan Cal zich staande houden?

Een tik op het raam is een thriller dat verschillende invalskhoeken kent waardoor het verhaal een compleet en daarnaast ook erg spannend wordt. Het stadje Griffon is erg klein dus je kunt al snel concluderen dat alles met elkaar te maken heeft.

Zo lezen we over de zoon van Cal, Scott, die zichzelf onder invloed van drugs van een meubelzaak heeft gestort. Deze persoonlijke, dramatische gebeurtenis maakt van Cal een menselijk personage. Erg mooi beschreven met veel diepgang waardoor je een enorm medeleven en klik ontwikkeld met Cal. Voor een vleugje spanning zijn de verhoudingen tussen de politiechef August Perry en de burgemeester van Griffon beschreven waarin je leest hoe deze verhouding tot een kookpunt komt dat niet zonder gevolgen voor de inwoners van Griffon zal zijn. Tot slot lezen we over Claire en Hanna die met gevaar voor eigen leven proberen te ontkomen aan hun achtervolger.

Lees verder op: http://boekenz.nl/2016/02/linwoon-barclay-een-tik-op-het-raam/