Het boek gaat over de verdwijning van de wereld uit het perspectief van Nicolas. Een achtjarige jongen, die denkt dat hij de wereld kan redden, net als zijn stripheld. Een van de dingen die hij doet om sterk te worden is zelfbeschadiging. Hierbij trekt hij ook zijn omgeving mee in, die soms ook tot handelen overgaan. Het klinkt wellicht als een kinderboek, maar het boek is zeker niet voor kinderen bedoeld. Het is wel vanuit het perspectief van een achtjarige geschreven.
De handelingen en keuzes die door Nicolas zijn gemaakt zijn heel erg extreem, niet alleen voor achtjarige jongens. Er zijn een aantal dingen die wellicht te erkennen zijn uit de eigen kindertijd.
Maar er waren zo veel gruwelijkheden die Nicolas zichzelf en anderen aandeed dat een triggerwarning met betrekking tot zelfbeschadiging duidelijk zichtbaar moet zijn voordat iemand aan het boek begint. Nicolas maakt een destructieve ontwikkeling door. En toch probeert hij hoop te houden.

De zinnen zijn heel kort, er is geen moeilijk taalgebruik dus het lezen gaat heel erg snel. De spanning blijft goed hangen.
Het is geen feel good boek. Je voelt mee. Het is verschrikkelijk. Het verhaal zelf is zo rot dat het wel een tijdje blijft spoken en rustig van moet bijkomen. Maar het is zo goed geschreven dat het 4 sterren krijgt.