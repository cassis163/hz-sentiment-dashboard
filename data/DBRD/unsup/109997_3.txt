De 16 jarige Amani droomt er al lang van om haar oude leventje, in Doodorp een klein gehucht in de woestijn, achter te laten en te vertrekken naar haar tante in de grote stad. Als ze eindelijk de kans krijgt sluit ze vriendschap met een mysterieuze vreemdeling die haar hele leven op z'n kop zet en haar ogen opent.

Het is een leuk, makkelijk te lezen boek wat boeiend is van de eerste tot de laatste bladzijde. Met de eigenzinnige Amani als hoofdpersonage heeft Alwyn Hamilton een nieuw soort Katniss Everdeen gecreëerd. Maar een sterk meisje als hoofdpersoon die koppig is, goed kan mikken en vecht voor haar vrijheid, is de enige overeenkomst met the hunger games. Ik vind dit boek meer weghebben van the X men in combinatie met 1001 nachten; een modern sprookje. De verweving van Arabische mythen en legenden met de verhaallijn geeft dit verhaal een extra dimensie, iets unieks en eigens.
Het is een origineel verhaal in een leuke setting met interessante hoofdpersonen. Ik had alleen graag gezien dat het verhaal nog verder ging, maar dat maakt Rebel geschikt voor minimaal één vervolg. Het boek is geschikt voor jong en oud. De combinatie van avontuur, bovennatuurlijke verschijnselen, sterke boeiende personages, actie, passie en avontuur zorgt ervoor dat het boek moeilijk weg te leggen is.
Ik geef het boek daarom 3,5 ster.