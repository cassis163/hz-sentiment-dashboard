De tijd rond begin mei kies ik altijd een boek uit met gerelateerd onderwerp...vandaar Mischling.

Beslist geen vrolijk verhaal, hoe kan het anders in oorlogstijd in een concentratiekamp.
Als tweeling is er een dokter, Mengele, in je geinteresseerd, maar om de verkeerde redenen en op een heeeeeeele foute manier.
Als kind gaat er een en ander over het waarom langs je heen, maar als proefkonijn is dit erg genoeg om mee te maken.

De manier van vertellen is heel apart.......daar moest ik erg aan wennen, maar eenmaal gewend .......aangenaam om te lezen.

Gaande het verhaal komt verdriet vaak bovendrijven. Ontstellende gebeurtenissen die een tweeling uiteen splijten.
De tocht na de oorlog is minstens zo gevaarlijk geweest en gaf geen garantie op gehoopte terugkomst van familie.
Wetende, dat deze dingen onschuldige kinderen werden aangedaan bracht menigmaal de afschuw boven.

Eerlijk gezegd was ik blij dat ik het boek uit had, maar ben ik weer wat wijzer geworden wat daar in Auschwitz heeft plaats gevonden.