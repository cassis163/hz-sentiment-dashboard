Op een koude winterdag vindt een moeder haar dochter op het tuinpad, vastgevroren door haar eigen bloed. Ze is verschillende keren gestoken. Niemand heeft iets gezien. Al snel komen tongen los in de straat. Het meisje wordt een hoer genoemd, een striptisseuse. Terwijl ze eigenlijk een danseres is en best wel mooi. Ze had het niet gemakkelijk in haar jonge leven, ze werkte bij verschillende mensen in de buurt om wat bij te verdienen.
Erica Foster heeft toch niets te doen op kerstdag, dus eigent ze zich het onderzoek toe. Zoals gewoonlijk bijt ze zich er op haar eigen manier in vast. Wanneer ze overeenkomsten vindt met aanvallen in de buurt door een individu dat blijkbaar een gasmasker draagt tijdens de aanvallen, denkt ze dat ze een goed spoor heeft.
Op een bepaald moment moet Erica zich terugtrekken uit het onderzoek omdat ze familiale zaken moet regelen. Inspecteur Moss neemt het over en doet dat op dezelfde manier als Erica dat doet, met gevaar voor eigen leven, ook zoals Erica dat doet.

De ontrafeling was toch nog een verrassing alhoewel ik wel al een en ander door had. Erica was weer helemaal zichzelf, een topmens. Moest ik vermoord worden, dan zou ik graag hebben dat Erica de zaak onderzoekt, want dan weet je dat het onderzoek in goede handen is.