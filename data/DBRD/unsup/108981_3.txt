Samenvatting
Romy was ooit zangeres in een band. Haar grote wens is om weer op het podium te staan. Ze zit hieraan te denken als bij de buren de zoveelste luidruchtige ruzie uit breekt. Ze heeft hier de balen van en besluit om naar het poppodium te gaan waar ze vroeger ook kwam. Aan de bar dropt ze haar frustraties over haar wens om weer te zingen wat ze nog niet snel ziet gebeuren, de burenruzies en haar opdringerige leidinggevende op haar werk. Plotseling wordt haar wens vervult en gebeuren er dingen die Romy niet voorzien heeft.

Leeservaring
Dit verhaal leest evenals de Zwart Bloed reeks van deze auteur vlot en soepel weg. Het is een dun boekje wat je makkelijk in een keer uit leest.
Je beleeft het verhaal vanuit de gedachten en het leven van Romy. Echt veel kom je niet over de hoofdpersoon te weten, daar is het verhaal niet lang genoeg voor. Dit is niet storend omdat het verhaal zich af speelt in een periode van enkele weken. Je maakt als het ware een stukje uit het leven van Romy mee. Het is een boek met een vleugje horror. Niet griezelig of spannend maar wel een subtiel horror randje. Een prettig lezend boek en leuk voor tussendoor.