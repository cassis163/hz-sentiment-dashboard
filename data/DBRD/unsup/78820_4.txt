Een spannende, scandinavische misdaadthriller, die meteen al ijzersterk begint.
Het boek beschrijft twee verhaallijnen, Lynggaard en Mørck, die aan het eind samen komen.
Merete Lynggaard, werkzaam in de politiek, verdwijnt op een dag van een veerboot.
Brigadier Carl Mørck heeft de leiding over afdeling Q, afdeling ´onopgeloste zaken´.
Hij pakt, samen met zijn assistent Assad, het dossier van Lynggaard op, 5 jaar na haar verdwijning.
Carl en Assad brengen wat leven in de brouwerij, twee aparte persoonlijkheden, erg sympathiek en ook de humor ontbreekt niet.

Het boek heeft een fijne schrijfstijl en leest als een trein. Je kunt het echt niet makkelijk weg leggen.
De karakters zijn goed omschreven, geloofwaardig en menselijk met zowel positieve als negatieve eigenschappen.
Fantastisch hoe Jussi Adler-Olsen de lezer vast kan houden aan het eind van het boek.
Slachtoffer en dader zijn bekend, maar het wordt een race tegen de klok. Echt super spannend!
En de laatste 3 blz. erg emotioneel, af en toe een traantje weggepinkt.......