Hygge is iets anders dan gezelligheid. Het is meer gericht op genieten van het moment, van de ‘little things in life’. Van vrienden, eten, samenzijn. Het is niet toebehouden aan de de winter, maar de meeste Denen associëren dat wel als het ‘hyggehoogseizoen’.

Hygge

Het Deense woord hygge is zo’n woord dat niet direct te vertalen is, maar iets betekent als comfort, warmte, saamhorigheid. Hygge is het gevoel dat je krijgt als je met warme gebreide sokken aan met je partner op de bank knuffelt, voor het haardvuur terwijl het buiten donker, koud en stormachtig weer is. Of dat niet te beschrijven gevoel dat je ervaart als het licht dat ’s ochtend door je slaapkamerraam valt precies goed is. Denemarken is het gelukkigste land ter wereld. Meik Wiking dicht dit grotendeels toe aan hygge, de Deense mentaliteit voor het leven. In zijn boek Hygge vind je praktische stappen en tips om zelf meer hygge te leven, ondersteund door Meik Wikings onderzoek aan het Happiness Research Institute.

Ouderwetse charme

Hygge is iets anders dan gezelligheid. Het is meer gericht op genieten van het moment, van de ‘little things in life’. Van vrienden, eten, samenzijn. Het is niet toebehouden aan de de winter, maar de meeste Denen associëren dat wel als het ‘hyggehoogseizoen’. Sterker nog: hoe slechter de omstandigheden zoals het weer – Denemarken staat niet bepaald bekend om zijn heerlijke klimaat – hoe intenser de hygge. Het is ook niet alleen binnen, maar binnen is het wel hyggeligst.

Zelf leef ik ’s winters al erg hygge, ook toen ik het woord nog niet kende. Ik steek kaarsen aan in plaats van felle lampen aan te zetten, ik lees onder dekentjes en drink daarbij thee met honing. Hygge is als het ideaalbeeld van winterse gezelligheid zoals we die kennen uit films. De ouderwetse charme van teruggaan naar de basics is zowel gezellig als problematisch. Het is goed om je telefoon uit te zetten, samen dingen te ondernemen, te koken en genieten te van herinneringen. Maar het Deense dieet vol suikers en vlees wordt enorm opgehemeld. Dat lijkt niet meer van de tijd. Lekker eten is belangrijk, maar lekker is niet per se ongezond.

Hygge is een zelfstandig naamwoord én een bijvoeglijk naamwoord. Zo is Meik Wikings boek Hygge qua vormgeving helemaal ‘hyggeligt’. Het is modern en stijlvol vormgegeven en de illustraties en foto’s maken het een speels en gezellig geheel. De combinatie van beeld en tekst is sterk, omdat hygge met tekst alleen nooit zo goed zou overkomen. De aanvulling van tips en recepten (want eten is belangrijk) maakt het boek laagdrempelig en afwisselend. Hygge is een must-have voor wie klaar is voor een gezellige winter.

3,5 ster

Deze recensie verscheen eerder op www.alexhoogendoorn.nl. Hiervoor heb ik een gratis recensie-exemplaar ontvangen.