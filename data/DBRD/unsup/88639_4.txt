In ‘Verraad op de basis‘ werd dit tweede deel van de avonturen van Emma DeWit al aangekondigd. Ditmaal niet op Antartica, maar in Canada. Er volgt een weerzien met ‘oude’ vrienden, jonge wetenschappers die gaan bekijken hoe de klimaatverandering het leven van ijsberen verstoord. De auteur en poolreiziger Dixie Dansercoer zorgt wederom voor juiste wetenschappelijke feiten en de foto’s van het WWF komen tot leven met hulp van de Layar applicatie. Ook dit tweede deel valt mijns inziens perfect binnen het thema van de kinderboekenweek 2015:” Raar, maar waar!”

In Canada aangekomen ontmoet Emma haar wetenschappelijke vrienden weer. Onder leiding van Amanda gaan ze de invloed van de klimaatverandering bij ijsberen bekijken. De jonge wetenschappers gaan hierover stukjes publiceren in de diverse landelijke WWF blaadjes voor rangers. In het plaatsje Churchill zijn ijsberen actief, maar ook een “Red de Beren” actiegroep. Er wordt grafitti gespoten en in het hotel worden ijsbeerbanden opgehangen. Met deze banden worden vrouwtjes ijsberen gevolgd, de actiegroep vind dit een inbreuk op de privacy van de ijsberen. Tijdens de nachtwacht ziet Emma een ijsbeer wel erg dicht bij het hotel komen. Ze noemt haar Livia, naar haar moeder. Het onderzoek van de wetenschappers wordt gefrustreerd, er zijn filmpjes gewist. Iets is er niet in de haak. Zou de actiegroep daar achter zitten of krijgt het verhaal een verrassende wending?

‘Dreiging op de toendra’ van Dixie Dansercoer & Reina Ollivier met foto’s van Yan Verschuren, filmpjes van het WWF en tekeningen van Robbert Damen, Clavis 20015.

/Lmcmr