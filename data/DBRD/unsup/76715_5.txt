Ik ben echt door dit boek heengevlogen. Ik zat zo onwijs te genieten van alles wat Petra te vertellen heeft! Alles wat ze meemaken, alle mensen die ze ontmoeten, de tegenslagen, de hulp, de mooie momenten. Ik beleefde alles mee en wilde steeds maar meer. Helaas kwam er een einde aan het boek, voor mij had Petra nog veel langer door mogen vertellen! Ze vertelt vlot en met heel veel humor, nergens wordt het saai. Leuk ook om te lezen over Oostenrijkers vs. Duitsers.

Wat een passie heeft deze vrouw voor haar winkel en de boeken(wereld)! Ik wou dat ik in Wenen woonde en bij de Hartliebs aan de slag konâ€¦ Ze laat zien dat het in deze digitale tijd echt nog kan, een succesvolle fysieke winkel bestieren. En dat je gewoon je hart moet volgen.
Dit boek is echt een dikke aanrader voor alle boekhandelaren en andere boekenliefhebbers!