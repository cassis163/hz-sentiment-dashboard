In het begin is het heel erg wennen aan deze schrijfstijl, zo komen er erg veel flashbacks in voor en daarnaast ook nog erg veel geschiedenis over Rome, dit interesseert mij niet zo veel omdat ik niks met geschiedenis heb. Maar daarnaast is het een erg leuk boek om te lezen.

Zo zijn er drie verhaallijnen, waaronder die van Alec en Meg. Ze gaan op een missie naar Rome om daar hun favoriete tegel te gaan zoeken voor de badkamer. Onderweg naar de tegelwinkel ondervinden ze vele avonturen en zijn ze niet zomaar 1,2,3 bij de tegelwinkel. Ook dit heeft veel invloed op hun relatie. Dan heb je nog het verhaal van Alice, zij gaat op vakantie naar Rome om daar een 'woesj' moment te vinden (op advies van haar leraar), om vervolgens te gaan trouwen met Daniel. Ze is van plan om de oude Alice achter zich te laten, zo ondervind ze vele andere avonturen dan dat ze anders had gedaan. Zo ontmoet ze jongens waarmee ze op pad gaat, waarna ze daarna verder gaat met August, 1 van de jongens. Hiermee is ze een paar dagen op pad, om daarna met de trein naar Florence te reizen, want daar heeft ze afgesproken met Daniel, maar dit loopt heel anders dan verwacht. Dan heb je nog het laatste verhaal dit gaat over Constance en haar schoonzus Lizzie, ze gaan naar Rome om daar het as uit te strooien van Constance haar overleden man Henry, dit was namelijk zijn laatste wens. Alleen zit Constance ergens mee en dit wil ze eerst gaan uitzoeken voordat ze het as van Henry gaat uitstrooien. Ook dit gebeurt met vele avonturen.

Ondanks de moeilijke schrijfstijl (voor mijn doen) vond ik het achteraf toch een erg leuk boek om te lezen. Het blijft je ook bij, vooral het verhaal van Alice sprak mij erg aan. Ik geef dit boek 3 sterren, dit voor de erg leuke verhalen. Alleen vond ik de schrijfstijl iets minder en spraken de gedeeltes over de geschiedenis mij niet aan.