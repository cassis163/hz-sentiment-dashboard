In Het meer van de meisjes gaat het eigenlijk over gebeurtenissen uit de puberteit die niet verwerkt konden worden en leiden tot een volwassen leven dat niet bevredigt. Jane Hudson wordt lerares op Heart Lake School, waar ze vroeger zelf onderwijs heeft gevolgd. Tijdens deze periode zijn er dingen gebeurd die haar zijn blijven achtervolgen. Inmiddels heeft ze zelf een dochter. Jane doceert het vak Latijn en veel verwijzingen in het boek hebben met deze taal te maken. Ik kan me voorstellen dat dit voor sommige lezers een beetje overdreven is. De Latijnse benamingen van de meisjes, verwijzingen naar gezegdes, rites enz.

Blijft staan dat het een boek is dat je niet snel vergeet. De vergelijking op de achterflap met De verborgen geschiedenis vind ik een beetje overdreven. Wel lopen ook hier de thema's 'schuld, boete' en jeugdtrauma's als rode draad door dit boek. Zeker de moeite waard om te lezen voor wie houdt van 'psychologische' thrillers.