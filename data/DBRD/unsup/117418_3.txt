Een Finse journalist (Lauri)doet onderzoek naar een aantal gezinsmoorden, die in eerste instantie door de politie zijn afgedaan als moorden gepleegd door de vaders, waarna de vaders zelfmoord plegen. Lauri ontdekt dat de moorden waarschijnlijk zijn gepleegd door een derde.
Het verhaal kent twee verhaallijnen:
1. De jacht op de gezinsmoordenaar door Lauri en de politie.
2. Het leven van Lauri en zijn broer Tuomas.
Het leven van beide jongens is door hun vader en moeder zwaar verziekt door dronkenschap en daaruit voortvloeiend geweld door de vader richting moeder en kinderen. Een achtergrond die ook de basis vormt voor de dader van de gezinsmoorden.

Beide verhaallijnen lopen goed door elkaar heen en bouwen een prima spanning op. De tweede verhaallijn is hard, maar zo nu en dan over de top en daardoor niet altijd dienstig aan het verhaal.