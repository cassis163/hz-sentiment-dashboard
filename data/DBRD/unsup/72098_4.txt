Luc Deflo, ondertussen een bekende Vlaamse schrijver, kent er wat van. Hij is 55 jaar geleden geboren te Mechelen en is organisatie-adviseur in KBC. Hij begon zijn carrière als schrijver in 1999 met zijn topwerk Naakte Zielen, een intrigerende psychologische thriller die genomineerd werd voor de Hercule Poirotprijs. Jammer genoeg is de prijs toen aan zijn neus voorbij gegaan. Enkele van zijn andere boeken werden ook genomineerd, zoals: Sluipend Gif, Ademloos, Enigma en Pitbull, maar Pitbull is het enige boek dat hem tot de uiteindelijke prijs leidde. Giftige Vlinders is volgens mij ook een erg grote kanshebber op een nominatie.
De boeken die vóór Giftige Vlinders zijn verschenen, zijn spannende misdaadverhalen, waarin bebloede scènes en psychopathische moordenaars het verhaal leiden. Dit mis ik in Giftige Vlinders een beetje. Het is geen alledaagse thriller, maar Deflo weet toch de spanning erin te houden door te spelen met de gedachtegang van het hoofdpersonage, Rik Leboeuf. Rik, een door zijn vaste klanten geapprecieerde loodgieter, kiest zijn klanten kritisch uit. Tot het moment dat een mysterieuze vrouw hem opbelt. Hij kan de vrouw niet thuisbrengen in de door zijn carrière heen gemaakte hokjes. Dit intrigeert hem en hij besluit om toch naar haar toe te gaan. Hij wordt op slag verliefd als hij de bloedmooie Aziatische vrouw ontmoet en begint een affaire met haar. Zij verdient de kost als camgirl, omdat ze de Belgische nationaliteit nog niet heeft en zo moeilijk aan werk geraakt. Wanneer ze beslist om Rik te laten gaan als minnaar, omdat hij een vrouw en een dochter heeft, wordt Rik razend. Hij wil Carina, de Aziatische vrouw, koste wat het kost vernederen. Hij wil haar kwetsen zoals zij hem gekwetst heeft. Hij begint haar te stalken, te treiteren, te kwellen. Alles wat mogelijk is zodat ze zichzelf slecht zou voelen. Dit lukte, maar wat Rik niet wist was dat zijn dochter van in het begin zijn affaire in de gaten hield. Dit leidt tot een spannend en onverwachts e