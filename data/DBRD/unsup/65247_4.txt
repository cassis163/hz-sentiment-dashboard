Ten eerste wil ik de auteur, Marie Claire, bedanken voor het digitale recensie-exemplaar. En voor het geduld, omdat het toch best lang duurde voordat ik het had gelezen.

Sowieso vind ik wel dat je voor een romantiek boek in de “mood” moet zijn. Anders leg je tijdens het lezen het boek toch weer weg, en dat is toch ook wel zonde.

In Een Canvas vol Liefde volgen we alles vanuit het perspectief van ons hoofdpersonage Lena. Haar leven is niet het makkelijkst. Ze is het grotendeel van haar leven bezig om haar ouders te overtuigen dat ze toch echt rechten studeert, in plaats van aan de UVAK. En sinds haar ouders haar studie betalen, besluit Lena dit toneelstuk door te zetten.
Een paar dagen voor de start van het tweede leerjaar, ontmoet Lena de Spaanse uitwisselingsstudent Jared. Hij is een geboren schilder, veel beter dan Lena zelf, vindt ze.

Jared en Lena gaan gedurende het schooljaar steeds meer en vaker met elkaar om. Jared begint Lena ook te helpen met studeren. Maar het lijkt er toch op dat er meer ontstaat da alleen vriendschap.
Echter draagt Lena een geheim met zich mee, en er zijn niet veel mensen die het bestaan ervan weten. Alleen Lena’s beste vrienden, Abby en Adam, weten het bestaan ervan.

Komen Lena’s ouders erachter dat Lena aan de UVAK studeert, of ziet haar geheim eerder het daglicht?

Ik hoor het sommige al zeggen, ‘maar Sanne, je bent toch helemaal geen fan van romantische boeken?’ Nou, dat klopt! Soms lees ik er wel ens eentje, maar grote kans dat ze niet tot mijn favoriet toebehoren, tenzij ze echt extreem goed zijn.

Lena was een personage die ik erg kon waarderen. Ze is eigenlijk wel zoals de gemiddelde student, waardoor je je redelijk goed in haar kan verplaatsen.

Ja, tuurlijk zaten er wat cliché dingen in, maar tegenwoordig zitten die toch wel in elk boek.
De romantiek/liefde in dit boek zat tussen de ‘liefde op het eerste gezicht’ en de langzaam opbouwende romantiek/liefde in. Dit kwam voornamelijk omdat het boek snel las, terwijl het zich qua tijd afspeelt over een geheel schooljaar.
Het is echt een heerlijk boek om in de zomer te lezen, terwijl je bijvoorbeeld op het strand ligt, of voor in het vliegtuig.

Ook vond ik het boek eigenlijk helemaal niet voorspelbaar. Ik had wel wat dingen verwacht, maar achteraf bleek dat helemaal niet zo te zijn, waar ik stiekem wel enorm blij van werd.

Kortom, het boek was eigenlijk best verrassend! Ik twijfelde tussen 3,5 en 4 sterren. Uiteindelijk heb ik besloten om het boek 4 sterren te geven. Als je fan bent van de romantische boeken, dan kan ik je dit boek zeker aanraden!

Ik heb het boek 4 van de 5 sterren gegeven.