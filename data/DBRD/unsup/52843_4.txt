Een boek vol spanning en onrust, met een poëtisch en filosofisch karakter, door de onderliggende thema’s over waarheid en werkelijkheid, over vooruit en achteruit leven en over een ander willen kennen.

Intelligente zinnen die getuigen van diepgaande kennis over kunst, historie, plaatsen, mensen, emoties en relaties. Desondanks nooit belerend, saai of teveel, want op de juiste momenten gevuld met humor of eenvoud. En met pure schrijfkunst: ‘Het werd moeilijker haar te verdragen, omdat ze dingen zei die ik niet wilde horen’.

Een pageturner, want na elke stap die hoofdrolspeler Martha zet, wil ik weten wat ze hier na doet, ontdekt of wil. Toch blijft het detective karakter wat achter, waar het gaat om de logica en kracht van Martha’s zoektocht. Gelukkig ontbreekt het nooit aan spanning en vooral: verrassing.

En dat alles naast de aantrekkelijke titel en kaft. Zo’n boek dat je alleen daarom al wilt hebben, en waarvan daarna blijkt dat het verhaal op precies dezelfde wijze aantrekt en de belofte waarmaakt!