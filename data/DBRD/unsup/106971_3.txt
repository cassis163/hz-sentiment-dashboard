Hans Koppel is het pseudoniem van kinderboekenauteur Petter Lidbeck. Vooraleer Koppel zijn drie thrillers schreef, werden van hem al drie satirische romans uitgegeven.

'Niets dan kwaad' verschijnt op 11 augustus. Mijn commentaar is gebaseerd op de originele versie 'Om d√∂da ont'.

Het boek kent twee verhaallijnen, de eerste gaat om de artikels van journalisten Calle en Anders, de andere om de perikelen van bordeeleigenares Sarah en haar troepen. Je mag verwachten dat beide verhalen op het eind mooi samenkomen en dat het waarom van alles duidelijk wordt. Helaas is dat niet zo, voor mij is het plot zwak en onbevredigend.

Slecht kan ik het boek niet noemen, daarvoor leest het te vlot. Koppel heeft zoals steeds een dun boek met vele korte hoofdstukken afgeleverd. De schrijfstijl is eenvoudig en doorspekt met dialogen.

Van Koppels drie thrillers blijft de eerste de beste, de beide opvolgers zijn teleurstellend.