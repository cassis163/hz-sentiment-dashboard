The murder of Harriet Krohn is het negende deel met inspector Sejer in de hoofdrol. Nederlands lezende liefhebbers konden al in 2006 en in 2013 kennismaken met dit boek, dat door WPC uitgevers is uitgebracht onder de titel De moord op Harriet Krohn. Je bent van middelbare leeftijd, weduwnaar, vader van een dochter die niet bij je wil wonen, gokverslaafd en werkloos. Wat doe je dan? Dan verzin je in je wanhoop een plan om iemand van veel geld te beroven. Met het geld koop je vervolgens een prachtig paard voor je dochter. Helaas, de beroving loopt uit de hand... en inspecteur Sejer wordt op de zaak gezet.

Een gevoelvol verhaal, prachtig tragisch neergezet, dat eigenlijk meer gaat over de gevoelens van onmacht van de dader dan iets anders. Geschreven met diep inzicht in menselijke karakters en je zou bijna zeggen - ook in paarden. Sejer speelt deze keer bijna een bijrol en het is jammer dat de hoofdpersoon uit het verhaal, Charlo, slechts één verhaal beschoren is, want hij is een bijzonder karakter. (Jannelies Smit)