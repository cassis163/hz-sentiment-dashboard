In de loop der jaren heb ik veel fantasy gelezen en op den duur begon het allemaal veel op elkaar te lijken: de held die magie gebruikt, de lelijke trollen en gnomen die de slechterik zijn..ik kende het zo onderhand wel. Dus toen ik op zoek was naar een nieuwe fantasyreeks, waren mijn verwachtingen niet al te hoog.
Dit boek van Raymond Elias Feist heeft mij echter op mijn plaats gezet en mijn ongelijk geheel en totaal bewezen.

Feist weet met MagiÃ«r oude, bekende elementen die zo gewaardeerd worden door fantasy-liefhebbers te combineren met nieuwe elementen, waardoor er een magische combinatie ontstaat en je geboeid blijft. In dit boek voert hij in kort bestek veel nieuwe personen en elementen in, waardoor je er echt bij moet blijven (en niet half slapend toch nog even een hoofdstuk erdoor moet proppen). Er gebeurt heel veel in hele korte tijd, soms ging het zelfs iets te snel, alsof Feist heel veel wilde vertellen, maar eigenlijk te weinig tijd had. Maar zodra je aan deze schrijfstijl gewend raakt en het boek zich verder ontwikkeld, blijkt dit allemaal wel mee te vallen. Het werk voert je mee door verschillende werelden die gedetailleerd en fantasierijk beschreven zijn, met genoeg overeenkomsten om je er een goed beeld bij voor te stellen.

Je wordt als lezer binnen no-time meegesleurd met de verschillende personen en ontwikkeld een band met ze.
Het boek boeit, van begin tot het eind en na afloop ben je blij dat er een vervolg op je ligt te wachten.