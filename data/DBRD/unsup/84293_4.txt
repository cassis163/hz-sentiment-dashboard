Vanaf het eerste hoofdstuk word je als lezer meegezogen in een magisch verhaal met draken, spreuken en luchtschepen. Een hele nieuwe wereld met eilanden en mensen zoals Marit en Auric, die onbedoeld verstrikt raken in de magie en hun leven dan niet meer zeker zijn. Hun weg kruist die van Eamon, lid van de Klauw, wat zijn zijn bedoelingen, is hij te vertrouwen?

De hoofdstukken zijn niet te lang, het leest zo erg makkelijk. Het lettertype dat de hoofdstukken benoemd is prachtig gekozen en geeft net dat beetje meer aan het boek. Ook de kaft is prachtig en nodigt uit tot lezen.
Het boek is duidelijk een opmars naar deel 2 en 3. Er wordt kennis gemaakt met het land, de eilanden, de hoofdpersonen, de magie, de hiÃ«rarchie, de flora en fauna, en dat alles verpakt in een spannend verhaal dat aan het einde een twist heeft, waardoor verder te lezen in deel 2 een absolute must is!