De Nachtlantaarn is het tweede boek van de Britse auteur Lisa Thompson. Vond je haar debuut De goudvisjongen goed, lees dan ook De nachtlantaarn!

Waar gaat het verhaal over? De 11-jarige Nathan wordt midden in de nacht door zijn moeder uit bed gehaald en samen rijden ze naar een geheim toevluchtsoord, een klein tuinmanshuisje aan de rand van het bos. De volgende ochtend gaat zijn moeder boodschappen doen, maar komt vervolgens niet terug. Terwijl Nathan zich afvraagt waar zijn moeder blijft, verschijnt er een meisje bij het huisje, Kitty. Zij weet hem over te halen om een hele oude speurtocht te doen die een paar kinderen vanwege een noodlottig ongeval nooit af hebben kunnen maken. Dankzij Kitty lukt het Nathan om voor even de zorgen om zijn moeder te vergeten.

Lisa Thompson heeft met De Nachtlantaarn een pakkend mysterie weten neer te zetten met een psychologische twist. Net als in haar vorig boek schuwt Thompson niet om
moeilijke onderwerpen aan te snijden. In De Nachtlantaarn komen de themaâ€™s scheiding en huiselijk geweld aan de orde. Lastige onderwerpen, maar op een voor de doelgroep begrijpelijke wijze uitgelegd. Gaandeweg het verhaal kom je er als lezer achter waarom Nathan met zijn moeder midden in de nacht is weggegaan en waarom een nachtlantaarn voor Nathan belangrijk is.

Lisa Thompson heeft de gave om een verhaal zo te schrijven dat het je gelijk in zijn greep heeft. Ook in De Nachtlantaarn vraag je je steeds af waarom Nathans moeder maar niet terugkomt en wat er met Kitty aan de hand is. Het einde laat zich zeker niet raden: een plot wat ik niet zag aankomen.