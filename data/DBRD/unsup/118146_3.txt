Ondanks het feit dat mijn voorkeur naar papieren exemplaren uitgaat om te lezen, was ik in een mum van tijd een heel stuk in het verhaal gevorderd. Iris heeft een prettige schrijfstijl waardoor je heel vlot doorleest. Vrij korte zinnen en heel veel verduidelijking van elk onderwerp. Een goede beschrijving van de personages is het verhaal zeker ten goede gekomen.

In het verhaal komt een behoorlijke portie seks aan de orde, maar het is vrij lichtvoetig, geen harde porno of iets vulgairs. In het eerste gedeelte lijkt het alleen maar om seks en drank te draaien en je vraagt jezelf af wat het verhaal nou eigenlijk is, maar als je verder leest wordt een stukje duidelijk gemaakt. Het is meer dan alleen maar seks wat de klok slaat, hoewel dat telkens terug komt.
Voor mij had dat wat minder benadrukt mogen worden. Hier is de boodschap: minder is meer.

Iets wat voor in het boek gebeurt, wordt achter in het boek opgehelderd. Mooi gedaan!
Alle menselijke emoties komen aan de orde in dit boek. De hoofdpersoon schiet als een kogel door het leven en kan zich omringen met alles wat een mens maar wensen kan. Ze is een vrouw die geniet van haar baan en de macht en de kansen die deze baan met zich meebrengt. Daar maakt ze dankbaar gebruik van om haar seksuele fantasieÃ«n te kunnen ontwikkelen. Sonja ontwikkelt zelf ook als mens in het verhaal, maar valt toch steeds weer terug in haar oude gewoontes. Totdat...
Meer vertel ik niet! Zoals je weet vertel ik in een recensie nooit veel over de inhoud, er is tenslotte al een samenvatting te lezen.