Ik wist al via een interview met Karin Slaughter dat zij wilde stoppen met de personages Sara en Jeffrey en iets heel nieuws wilde gaan schrijven. Toch is het vreemd als je het laatste boek van haar openslaat en niet geconfronteerd wordt met Sara maar met John Shelly. Maar mijn 'teleurstelling' (want je gaat houden van Sara en Jeffrey) sloeg al gauw om in gefascineerdheid in de hoofdpersoon John Shelley. De beschrijving van John vind ik het sterkste punt in haar nieuwe thriller. Je raakt echt geïnteresseerd in zijn personage en hoopt dat het goed met hem afloopt. De flash-back stijl zorgt ervoor dat je door wilt lezen. Want je wilt en zult weten hoe het verder gaat.... In de andere hoofdpersonen Will en Angie herkende ik (misschien zuiver gevoelsmatig) toch iets van Jeffrey en Sara, maar ook zij worden boeiend neergezet en dan met name de relatie tussen hen tweeën. Het boek is alweer uit, helaas. Ik zal dus moeten wachten op een titel van Karin. Misschien een vervolg?