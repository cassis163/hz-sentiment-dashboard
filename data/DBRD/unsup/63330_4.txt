Bloemkool uit Tsjernobyl is het verhaal van Roman, de vader van Victor. Een vadergeschiedenis over kind zijn en opgroeien, over verantwoordelijkheid en vrijheid, over grenzen en mogelijkheden, over fabels en realiteitszin.
Helinski heeft een luchtige schrijfstijl, waardoor het boek lekker wegleest. Het verhaal is anekdotisch opgebouwd. Het duurt even voordat duidelijk wordt wat de lijn van het verhaal gaat zijn, maar de rustige manier waarop je als lezer het verhaal ingesleurd wordt, heeft zeker zijn charme. In de laatste hoofdstukken komt alles bij elkaar en wordt de betekenis van het geheel duidelijk.
Een aanrader voor wie van familieverhalen houdt.