Voor Boekenfans! mocht ik de derde thriller Paradijsvogels van Nathalie Pagie lezen en recenseren.

Vanaf het eerste hoofdstuk wordt je het boek ingezogen, wat een snelheid!
Je maakt kennis met Tara Linders, een jonge journaliste bij De Dageraad. Tara heeft al op 10-jarige leeftijd haar ouders verloren en heeft een muurtje om haar heen gebouwd na vele omzwervingen in diverse pleeggezinnen. Je ziet haar zo voor je; een stoere meid die op boksen zit, vrijgezel, laat niet het achterste van haar tong zien en leeft voor haar werk. “Tenger, zwarte kistjes, skinny jeans, capuchontrui, kort rood haar en opvallend donkere ogen.”

Dwars door de verhaallijn heen volg je een persoon die onder erbarmelijke omstandigheden opgesloten zit en op vaste tijden eten gebracht krijgt.

Haar 40-jarige collega Diego Martinez werkt al negen jaar als onderzoeksjournalist bij De Dageraad, hij heeft al veel collega’s zien vertrekken en hoopt zijn baan mogen te behouden omdat hij sinds een paar maanden vader is van een tweeling. “Half latino, atletisch gebouwd en een kort lontje.”

Diego en Tara zijn erg verschillend maar kunnen toch goed samenwerken. Tara wordt door haar baas Benno gevraagd 2 weken naar Aruba te gaan om in opdracht van het Verkeersbureau 8 pagina’s te schrijven over toerisme met verplichte interviews over enkele bedrijven.
Tara logeert op Aruba bij vriendin Marieke, die ze van vroeger kent. Ze hebben tot hun studietijd goed contact gehad. Al snel merkt Tara dat de Arubanen niet zo snel alles over het eiland vertellen, vooral de buitenlanders hebben het te druk met uiterlijke schijn en feestjes.

De tijd begint voor Tara te dringen om de 8 artikelen op tijd aan te leveren. Haar echte onderzoek begint eigenlijk pas met een doodsbang Belgisch meisje die Tara ontmoet in een strandtent. Ze wil haar graag helpen maar ze al weg voordat ze iets kan doen. In samenwerking met Diego komt ze er langzaam achter dat 4 vrienden, “De Paradijsvogels” genaamd een enorme handel hebben op het eiland en Belgische meisjes hiervoor worden ingezet. Langzaam vallen de puzzelstukjes van dit netwerk bij Tara op hun plaats, het is slechts een kwestie van tijd. Is haar onderzoek op tijd afgerond of zijn De Paradijsvogels haar te snel af?

Toch blijf je hopen (en snel doorlezen!!) dat Diego op tijd komt om Tara te redden, al is het soms wel heel toevallig dat hij aanwijzingen vindt en net op tijd een gesprek kan afluisteren. Tara en Diego lijken soms meer politieagenten dan onderzoeksjournalisten.

Ik geef dit boek 3 sterren, een heerlijk boek voor in vakantiekoffer, leest heel vlot en het duo Tara en Diego kunnen samen nog wel een mooie journalistieke uitdaging aan!

In 2016 verschijnt deel 2 over Tara Linders en Diego Martinez.