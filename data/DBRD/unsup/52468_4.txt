Vorige week ben ik, met 2 vriendinnen, heerlijk een paar dagen naar een camping in Italië geweest. De kinderen bleven thuis bij paps. Na het lezen van dit boek en de laatste berichten in de krant over de verdwijning van kleine kinderen rondom het Vaticaan leek dit ons, voor de kinderen, het beste.
In Bella Italia geniet een Nederlands gezin van een welverdiende vakantie aan het Gardameer. Zoon Niels maakt al snel vriendjes en trekt er overdag en s avonds op uit. Op een avond keren de vrienden naar huis zonder Niels en vriend Mats. De ouders van Niels gaan de jongens zoeken en ontdekken Niels, de levenloze Mats en een zwerver aan in de bosjes. Wanneer de zwerver de benen neemt rent vader Hans achter hem aan. Op zijn vlucht verliest de zwerver zijn evenwicht en valt in het water. Hans springt de man achterna en kijkt voor de tweede keer die avond naar het gezicht van een dode. Omdat de dader verongelukt is besteed de politie weinig aandacht aan de zaak. Dit veranderd als er een half jaar later weer een dode jongen aangetroffen wordt. Niels is de enige die de dader ontmaskeren kan.
Bella Italia is een spannend boek dat leest als een trein. Het mag de naam thriller niet dragen vind ik. Het is gewoon heerlijke vakantieliteratuur. Een duidelijk verhaal, weinig personages die afleiden en korte hoofdstukken. Prima boek om lekker lui (onder het genot van een cappuccinootje) te lezen. Ik vond het fijn dat de moordenaar aan het eind van het verhaal zijn welverdiende straf kreeg. Ik hoop dat dit ook gebeurt met de mannen die verantwoordelijk zijn voor de verdwijning van het meisje bij het Vaticaan. Misschien kunnen ze in Rome rechercheurs Tardelli en Martuccia op de zaak zetten!
http://www.youtube.com/watch?v=58X4gHO33-I&feature=related