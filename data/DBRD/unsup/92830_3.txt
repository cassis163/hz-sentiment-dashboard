Een leuk debuut van de schrijfster die de eerste Luitingh Sijthoff prijs heeft gewonnen.

Je volgt Thala, die zich aanmeld voor de wedstrijd om koningin te worden. Ze krijgt tegenwerking van de huidige Koningin Indaga, die al 700 jaar lang de wedstrijden heeft gewonnen. Je volgt Thala op haar beproevingen, bijgestaan door haar vrienden, haar medespelers en zelfs haar vijanden maar ook haar ontdekking wie ze of wat ze werkelijk is. Het verhaal eindigt in een daverende climax.

Het verhaal leest lekker weg, maar het verhaal deed mij ook denken aan de vele boeken ala Hongerspelen en Divergent serie. En dat vind ik jammer. Ik had meer originaliteit verwacht. Ik heb gehoord dat hier mogelijk een vervolg op komt. Ik ben wel benieuwt waar ze heen wil.

Nog een klein ding van kritiek. Bij het lezen van de boeken vroeg ik mij af waar de mensen hun voedsel vandaan haalde. Het is een koude wereld, geen landbouw. De roofdieren worden genoemd, maar dat impliceert ook grazers en ik vraag mij af of die kunnen overleven in een wereld bedekt onder sneeuw.