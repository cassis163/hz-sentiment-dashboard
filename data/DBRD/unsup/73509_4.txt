'Ben ik het echt? Sta ik hier en kijk ik mijn gestorven vrouw in de ogen? Of besta ik helemaal niet en leef ik in een vreselijke schijnwereld?' dit is een fragment uit Het experiment, het vijfde boek van Sebastian Fitzek. Het is een psychothriller die je niet snel zal vergeten.

Sebastian Fitzek is een Duitse schrijver en journalist, geboren in Berlijn in 1971. De boeken die hij schrijft zijn psychothrillers, waar al miljoenen exemplaren van verkocht zijn. Het eerste boek van Fitzek was 'De Therapie', deze was meteen een bestseller in Duitsland in 2006. Zijn vijfde boek, 'Splitter', is geschreven in 2009, deze is vertaald als 'Het experiment'. De verhalen die Fitzek schrijft zorgen ervoor dat je als lezer denkt het verhaal door te hebben maar uiteindelijk ben je als lezer op het verkeerde spoor gezet. Dit boek is hier zeker geen uitzondering op.
Het experiment neemt je mee in het leven van Marc Lucas. Een man die bij een auto-ongeluk zijn vrouw, Sandra Senner en ongeboren kind verloren heeft. Door het ongeval heeft hij een splinter in zijn nek, die zorgt voor hevige pijn en ook mee de oorzaak is voor zijn vreselijke depressies die stilaan zijn leven innemen. Hij krijgt de mogelijkheid om mee te doen aan een Memory-experiment in een kliniek, waarbij traumatische gebeurtenissen uit je geheugen worden gewist. Marc gaat ernaartoe, maar als je meedoet met het experiment zal je gehele identiteit worden gewist. Dat risico wil hij niet nemen en verlaat de kliniek weer. Maar door de vreemde gebeurtenissen die hij meemaakt kan men vaststellen dat dit al gebeurd is. Je gaat mee in zijn hallucinatoire zoektocht naar de waarheid. En deze waarheid is niet wat je zal verwachten.

De verwarring die Marc Lucas meemaakt word door Fitzek zijn realistische schrijfstijl zeer goed overgebracht naar de lezer toe, waardoor je helemaal in het verhaal word gezogen en alles samen met het hoofdfiguur meemaakt. Als lezer wil je samen met Lucas de werkelijkheid onder ogen komen, maar niets is nog wat het lijkt.
De protagonist is Marc Lucas een man die zijn leven niet meer onder controle heeft. De hoofdstukken wisselen af tussen Marc en zijn broer, Benny Lucas. De antagonist is Emma Ludwig, samen met Marc wil ze de waarheid achterhalen en wil ze weten wat er in de kliniek gaande is. Ze staan vaak aan elkaars zijde om zo elkaar te helpen. De vrouw van Marc Lucas is Sandra Senner, ze is een bijfiguur. Ze komt enkele keren aan bod en er wordt vaak door Marc over haar gesproken. De vader van Sandra is Constantin, hij is ook een antagonist. De personages komen geleidelijk aan voor in het verhaal en tegen het einde komen ze allemaal samen. Ze zorgen ook voor één groot complot, wat tegen het einde van het verhaal allemaal verklaart word. Het verhaal verloopt chronologisch, maar het heeft af en toe flashbacks. Zo begint het verhaal met een gesprek tussen Marc en Sandra van voor hun auto-ongeluk. Doordat het chronologisch verloopt en er geen flashforwards in voor komen, kom je samen met het hoofdpersonage geleidelijk aan meer en meer te weten. Het verhaal wordt ook vertelt vanuit het standpunt van Marc Lucas en zijn gedachten worden soms neergepend waardoor je het personage beter begrijpt en zijn gevoelens beter kan aanvoelen. Dit zorgt voor een goede opbouw van de spanning, want je weet zelf niet meer dan dat Marc weet. Je komt samen voor verrassingen te staan die je helemaal terug in de war brengen zodat je verder moet lezen om tot een verbazingwekkende climax te komen die je niet zal verwachten. Het is zeer realistisch geschreven, waardoor identificatie met het hoofdpersonage mogelijk is en het zeer vlot leest. Het speelt zich ook af in een hedendaagse maatschappij, zo kan men zich goed inleven in het verhaal.

Fitzek wil met dit verhaal de lezer tot inzicht laten komen en je laten beseffen dat de herinneringen die een persoon heeft, je maken tot wie je nu bent. Fitzek zegt zelf dat er veel dingen waren in zijn persoonlijk leven die hij het liefste zou willen vergeten. Maar tijdens het schrijven van Het experiment is hij zelf tot inzicht gekomen dat hij geen van zijn herinneringen zou willen afstaan. Hij zegt ook dat de mens een som van zijn herinneringen is en dat we op de reis die ons leven is daar zoveel mogelijk van moeten verzamelen. Dit schreef hij vanachter in het boek onder de titel 'Over het idee achter Het experiment'. Ik vind dat Fitzek deze boodschap zeer goed heeft laten overkomen in zijn verhaal. Al de gebeurtenissen die je in je leven al hebt meegemaakt maken je zoals je nu bent, het vormt je als persoon.

Dit boek sprak me zeer erg aan, al vanaf dat ik de korte inhoud had gelezen had ik al meteen zin om het boek vast te nemen en te beginnen lezen. Het verhaal neemt je echt mee in het leven van Marc Lucas en je beleeft het ook even intens. Het haalt je gedachten helemaal door elkaar en je gaat er zelf dieper door beginnen nadenken. Als je het aan het lezen bent blijf je er ook aan denken, het is een verhaal dat niet snel uit je geheugen zal verdwijnen. Het las ook zeer vlot, waardoor ik sneller geneigd was om verder te lezen en zo had ik het boek snel uitgelezen. De spanning in het verhaal vond ik ook een pluspunt, het was zeker en vast een prachtige psychologische thriller. Het had een zeer goede opbouw van de spanning want vanaf het begin tot het einde bleef ik met volle aandacht lezen om toch maar iets meer te weten te komen. Het boek eindigt met een gesloten einde en het verhaal krijgt hierdoor een zekere afsluiting, dat vind ik zeker goed omdat je dan zelf ook afsluiting krijgt van het verhaal. Ik vind het een zeer goed boek, dat uitstekend geschreven is en aangenaam was om te lezen.

De hallucinatoire zoektocht naar de werkelijkheid is voor Marc Lucas voorbij en de lezers hebben deze tocht samen met hem meegemaakt. Het is een boek met een verwarrend kantje aan en je steeds opnieuw op het verkeerde been zet. Dit is zeker een aanrader voor iedereen. 'Dus zo zat het in elkaar. Precies zo is het gegaan.'