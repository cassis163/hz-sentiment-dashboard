Hannah heeft een heftige relatie achter de rug. Ze is mishandeld door haar ex, maar kan hem nog niet helemaal loslaten. Als ze haar droombaan vind bij een uitgeverij krijgt ze gevoelens voor haar baas Luc. Maar ze wil geen nieuwe relatie meer na alles wat er is gebeurd.

Het verhaal is heel simpel geschreven, maar hierdoor leest het ook wel weer prettig en snel. De personages zijn goed neergezet met een goede achtergrond. Hannah realiseert zich dat haar ex helemaal niet goed voor haar was, maar toch kan ze hem nog niet helemaal loslaten. Ze gelooft nog niet zo goed in zichzelf en hierin zien we haar langzaam groeien. Mooi uitgewerkt.
Luc heeft heel andere problemen en hier zien we hem mee strubbelen. Hij is een mooi persoon, maar heeft zo ook zijn foutjes en dat maakt hem menselijk.

De verhaallijn is goed uitgewerkt en er blijft een soort van spanning in zitten. Het verhaal eindigt met een cliffhanger en wekt mijn interesse naar het vervolg.