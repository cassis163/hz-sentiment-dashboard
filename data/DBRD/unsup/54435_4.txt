Walther Brownley, een anglicaanse pastor komt aan op St.Matthias. Een missiepost in Zuid - Afrika. Algauw heeft hij zijn plek gevonden te midden van het gezin van missiepriester Farborogouh, zijn gezin en de Xhosabevolking. Hij ontwikkelt gevoelens voor Frances. de dochter van de priester, leert over de schimmen van de Xhosabevolking en vertrekt naar een een verlaten missiepost waarvan de vorige priester waanzinnig is geworden.
Een mooi verhaal, waarin je helemaal kunt verdwijnen. Waardoor je jezelf ook op St. Matthias kunt wanen. Je voelt de droogte, hoort het onweer en de geluiden van het vee, je ziet de Xhosa in hun traditionele kleding lopen.
Wel een verhaal met een randje door de manier waarop de blanke Zuid-Afrikanen over de oorspronkelijke bewoners en hun tradities heen walsen. Dat zet je toch weer aan het denken.
Geniet in dit boek van de mooie zinnen, leef mee met het wel en wee op St. Matthias en wens dat in Zuid-Afrika op een andere manier geschiedenis was geschreven.