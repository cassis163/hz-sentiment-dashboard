Vier vriendinnen van de middelbare school ontmoeten elkaar voor een jaarlijks uitje, hoewel ze steeds meer uit elkaar lijken te zijn gegroeid. Ze besluiten bij deze ontmoeting elk hun diepste geheim met elkaar te delen in een brief. Er wordt ook een vijfde brief geschreven waarvan de inhoud heftig is. Joni vindt deze brief en probeert te achterhalen wie de brief geschreven heeft. Het boek zit vol pit en bevat boeiende personages. De verwijzingen naar popcultuur uit de jaren negentig zijn een feest van herkenning en zal voor velen zelf ook de nodige herinneringen aan hun middelbare schooltijd oproepen. Of de dames echt volwassen geworden zijn in de loop der jaren is wel de vraag: ze hebben allemaal nog duidelijk onverwerkte gevoelens overgehouden aan die tijd; de onzekerheden van de middelbare schooltijd blijven hen achtervolgen en hebben ze zeker niet losgelaten. De Vijfde Brief heeft fijne korte hoofdstukken waarin Moriarty nieuwsgiergheid weet op te wekken en de lezer meesleept in het verhaal. De zoektocht naar de schrijfster van de vijfde brief blijft tot het laatste moment boeien. Een aanrader voor iedereen die van chicklit/romans houdt met spanning en een goed plot. Als de schrijfstijl van Nicola Moriarty bevalt, zullen haar andere boeken of die van een van een van haar beroemde schrijvende zussen ook zeker aanspreken.