Mooi, grappig en ontroerend boekje over de ons allen bekende Mees Kees en zijn klas. Gelukkig las ik dit boekje eerst thuis op de bank en niet direct in de klas want al direct in de eerste alinea wordt het geheim over het al dan niet bestaan van Sinterklaas onthult. Als ik direct was gaan voorlezen had ik dus mooi met mijn mond vol tanden gestaan. Het verhaal speelt weliswaar in een groep 6, de sprekende, grappige illustraties echter maken het boek op de plank in winkel of bibliotheek ook aantrekkelijk voor jongere kinderen. Mees Kees voorlezen in mijn groep was sowieso een optie geweest maar nu dus niet meer, immers de meeste kinderen geloven t/m groep 4 heilig in de Sint. De boekenbingo heeft het ook op de middenbouwlijst gezet (gr 4 is dus te jong) en dat vind ik eigenlijk niet zo handig. Enfin, ik heb mijn punt gemaakt, verder ben en blijf ik fan, dit "Mees Kees" boek bewaar ik gewoon tot eind groep 5 of begin gr 6.