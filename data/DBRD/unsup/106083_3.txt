Peter RÃ¶mer en zijn vrouw Annet Hock bundelen hun krachten en hebben samen een lekkere vlotte thriller geschreven. Een spannend verhaal dat plezierig leest en nieuwsgierig maakt. Pien Verschuur en haar gezin wonen in een chique villawijk, maar krijgen al gauw de nodige problemen en de daaruit voortvloeiende zorgen. Vader Johan, zoon Rick en dochter Lou kampen allemaal met de gevolgen van zakelijke belangen of persoonlijke kwesties.
Moeder Pien begint een yogastudio in hun huis en dan komt oude bekende Edmond Pieket ineens om de hoek kijken. Ondoorgrondelijke Edmond heeft een geheel eigen agenda en persoonlijke motieven voor zijn acties.
Genoeg stof voor leuke spannende ontwikkelingen, listige leugens en bedrog... Wie is er nog te vertrouwen? Ook heel prettig is het onvoorspelbare van de personages en de onverwachte ontknoping, die je niet aan ziet komen. Een nieuw Nederlands thrillerduo is geboren!