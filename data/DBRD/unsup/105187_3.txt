Dit boek is het vervolg van The Selection serie. Het gaat over Eadlyn, de dochter van het koningspaar, twintig jaar na the Selection van prins Maxon (als ik zeg van wie spoil ik The Selection voor diegene die hem nog niet hebben gelezen).

De castes zijn afgeschaft en iedereen in Illéa is gelijk en mag het beroep uitoefenen wat hij/zij wil. De overgang van caste systeem naar gelijkheid en keuzevrijheid gaat echter niet zo geleidelijk als gehoopt. Om meer tijd te rekken om een oplossing voor de problemen te vinden vragen de ouders van Eadlyn of zij alsjeblieft een Selection wil overwegen. Eadlyn heeft het verhaal van haar ouders altijd romantisch gevonden maar zij ziet het niet zitten voor zichzelf. Ze wil onafhankelijk blijven en geen man aan haar zijde. Toch laat ze zich uiteindelijk ompraten om een Selection te houden en dat is het begin van een zoektocht naar hoe ze de liefde kan omzeilen. Of misschien toch een zoektocht naar wie ze zelf is en wat ze wil?

Het is ontzettend fijn om weer terug te gaan naar de wereld uit the Selection, The Elite en The One. Zelfde paleis, zelfde wereld maar dan 20 jaar later. Ik heb zelf ontzetten genoten van de eerste drie boeken en keek ook erg uit naar dit boek. Ook deze had ik weer binnen no-time uit.

Het boek is geschreven vanuit het perspectief van Eadlyn. Ze gaat de Selection in om voor haar ouders tijd te winnen maar ziet het eigenlijk niet zeggen. Eerlijk gezegd is Eadlyn best een verwende puber in dit boek. Ze is gewend aan de luxe van het paleis en de onvoorwaardelijke liefde van haar ouders en broertjes en denkt voornamelijk aan zichzelf. Zo komt ze blijkbaar ook over op de burgers van Illéa want ze is niet bepaald populair onder het volk. Dit viel echt een beetje tegen. Ik kan niet zo goed tegen mensen die alleen aan zichzelf denken en daardoor voelde ik geen band met Eadlyn. Ook is ze ontzettend gemeen, kil en gesloten tegen de mannen in de Selectie. Iets wat ik bij prins Maxon zo goed vond, miste hier totaal.

Hoewel ik niet echt een band met de hoofdpersoon voelde, greep het verhaal me wel weer. Om dezelfde rede als de vorige drie boeken me grepen. Je leeft mee met de mannen in dit geval, leert er een hoop kennen en probeert ook te voorspellen wie ze zal kiezen (en wie jij zou kiezen!). Daarbij zitten er toch een hoop mooie jurken, juwelen en make-up in (heerlijk vrouwelijk) en krijg je een glimp van hoe het met de dames en heren van 20 jaar geleden gaat.

Het leest weer ontzettend fijn weg en voelt als een warm badje om weer de wereld van de Selectie in te stappen. Helaas door het karakter van de hoofdpersoon toch maar 3 sterren.