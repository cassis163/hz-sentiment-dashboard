Moresnet, een land waar ik nog niet eerder van had gehoord totdat ik op deze site een leesclub ontdekte over dit onderwerp. Moresnet een buurland, wat ik nooit heb gekend maar wat ruim een eeuw heeft bestaan. Het boek beschrijft heel duidelijk de opkomst en ondergang van dit vergeten buurlandje en zorgt ervoor dat ik als lezer continu geboeid blijf en wil weten hoe het verder gaat met Moresnet en zijn inwoners. De schrijver is er erg goed in geslaagd om een non-fictie verhaal te vertellen alsof het een spannend fictieverhaal is. Je krijgt sympathie met de bewoners van dit kleine landje en wil dat het blijft voortbestaan....maar hoe het gaat met dit landje moet je zelf echt gaan lezen....