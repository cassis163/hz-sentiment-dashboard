Dood van een soldaat is een mooi boek, met een heerlijk eigenzinnige dokter Sara als speurneus. Heel sfeervol, met de verschrikkingen van de Grote Oorlog nog vers in het geheugen. Een fraai detectiveverhaal, maar verwacht je toch maar niet aan veel spanning. De enige probleempjes die ik zie, zijn een lichte overmaat aan personages, en een irritant heen-en-weer springen tussen twee ik-figuren. Beide bemoeilijken af en toe het lezen. Niettemin een veelbelovend debuut, zoals dat dan heet.