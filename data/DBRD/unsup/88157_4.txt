Meisjes van Manhattan.

Het boek is op een prettige vlotte manier geschreven. Door de wisselingen in het heden en verleden kom je ook echt meer van het verhaal te weten. De schrijfster heeft heel goed beschreven hoe het leven in de jaren 50 van New York was. En de verschillen met het hedendaagse New York. Het verhaal steekt goed in elkaar en ondanks dat het een roman is zit er toch een bepaalde spanning in. Hierdoor wil je blijven lezen en weten wat er gebeurd is al die jaren geleden op het dakterras. Ook de verhaallijnen lopen mooi synchroon, de jaren vijftig en hoe het verhaal vordert die ze schrijft in het hier en nu lopen mooi in elkaar over. Hierdoor blijft het een mooi en overzichtelijk verhaal. In beide tijden heb je persoonlijke verhalen en problemen die zich voordoen. Hierdoor is het net of je twee verhalen in één lees, het verhaal van Darby die als plattelandsmeisje naar de grote boze stad verhuist. Ze moet hier echt aan wennen en word door fouten te maken steeds wijzer. En het verhaal van Rose die eigenlijk als tv-ster terug gevallen is wegens een schandaal en haar leven weer probeert op te bouwen nu ze ook nog gedumpt is door haar vriend. Het is een heerlijk feelgood verhaal met een tikje spanning een heerlijk boek om even lekker mee terug te gaan in de tijd.