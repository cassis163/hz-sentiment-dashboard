Aangeraakt is het verhaal van Ezra. Ogenschijnlijk gelukkig getrouwd en dochter van een vader die zijn gezin verlaten heeft voor een andere vrouw terwijl Ezra nog kind was. Ze heeft haar vader dit altijd kwalijk genomen en voelde zich in de steek gelaten.
Het boekt beschrijft de worsteling die ze meemaakt wanneer ze zelf verliefd wordt op een ander terwijl haar thuissituatie daar eigenlijk geen echte aanleiding toe gegeven heeft. Dit hele proces van verliefd worden, telkens een extra stap zetten tot het onomkeerbaar is geworden wordt prachtig beschreven. Ook de pijn en onzekerheid die het veroorzaakt worden voortreffelijk beschreven.
Het einde van het boek komt voor mij wat verwarrend over en mist in mijn optiek de kwaliteit die de rest van het verhaal heeft. Maar dat kan ook te maken hebben met het open einde waardoor je niet weet hoe het nu uiteindelijk allemaal afgelopen is. Het vraagt om een vervolgâ€¦