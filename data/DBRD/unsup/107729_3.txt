Het is inmiddels alweer een tijdje geleden dat ik dit boek heb gelezen. Het werd me aangeraden door de Hebban Boekentipper. Op Goodreads las ik her en der slechte recensies vanwege 'het pretentieuze taalgebruik'. Ik heb daar zelf een gruwelijke hekel aan, maar het taalgebruik in dit boek interpreteerde ik eerder als bewust over the top. Ik vond het eerlijk gezegd jammer dat het boek in de tweede helft steeds 'normaler' werd, met minder maffe metaforen/vergelijkingen en minder voetnoten. Ik heb me er prima mee vermaakt. Het wist me echter lang niet zo te boeien als The Illuminae Files (van dezelfde schrijver & Amie Kaufman). Of ik ooit aan het vervolg toe kom, betwijfel ik dan ook.