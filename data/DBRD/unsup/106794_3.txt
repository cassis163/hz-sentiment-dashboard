Eerst en vooral: ik las dit boek in het Engels als 'Ugly Love', een heel passende titel. Van de taalvondsten qua krachttermen van de Nederlandse vertaler had ik dus geen last.
Het spelen met woordzetting en bladschikking is soms een meerwaarde, soms ook niet. De gecentreerde tekstdelen wanneer de mannelijke hoofdpersoon aan het woord is, vond ik wel storend: eerst dacht ik dat er iets mis was met mijn e-reader...
Het verhaal op zich is niet echt speciaal: meisje valt voor man die niet open staat voor de liefde, houdt ze een friends-with-benefits relatie met hem vol? Maar er zit veel vaart in het boek, de emoties van de beide protagonisten zijn heel mooi uitgewerkt en ongemerkt slokt hun relaas je op.
Het boek was uit voor ik er erg in had. Voor mij toch zeker een mooie eerste kennismaking met deze schrijfster.