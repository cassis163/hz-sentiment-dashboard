Enkel de cover springt er gewoon uit, een rode kaft met een lijntje coke...het sleept je al direct mee in welk soort verhaal je terecht gaat komen. Dit noem ik echt een meesterwerk, het verhaal wordt verteld vanuit Kluun zelf. Af en toe begin je zelf te twijfelen is dit autobiografisch of fictie? Kluun die na zijn succes van "Komt een vrouw bij de dokter" in een schrijfdip zit, een scheiding te verwerken heeft en zijn rol als vader toch nog wil vervullen, krijgt de kans om zijn studievriend Thorwald nu bekend als DJ Thor te gaan interviewen in Las Vegas. Wat zo makkelijk moest lijken, wordt al gauw een nachtmerrie, een geduw en getrek tussen jaloezie en vriendschap. Kluun ziet werkelijk alles door zijn vingers glijden, werk, vaderschap. Het boek sleept je mee van Las Vegas naar Amsterdam, Berlijn, het is een sneltrein. Dit boek is voor mij eentje dat echt de 5 sterren waard is, het extraatje aan het boek is dat de jaren 80 je voorbij passeren toch verweven met het nu, de techno rond je horen wordt gegooid en zelf "Doe Maar" en "Breaking Bad" een plaats krijgt in het boek. Enthousiast gooide ik het boek dicht en lichtjes teleurgesteld omdat het uit was....