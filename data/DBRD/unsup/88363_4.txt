Vanaf pagina 1 word je ondergedompeld in spanning. Je wacht met Juliette in de wachtkamer, voelt de spanning tijdens haar verhoor en wanneer je denkt eindelijk even te kunnen ontspannen word je hoofdpersoon in een ontvoering. Mara Li weet je direct in het verhaal te gooien.
Half Face: de bankovervaller waartegen Juliette getuigt, heeft haar uitgekozen om hem te vergezellen naar MongoliÃ«. Hier gaat hij op zoek naar iemand die hem kan helpen om een kwade geest die in hem woont uit te drijven.
In deze psychologische young adult thriller ontdek je meerdere lagen. Doorheen het verhaal worstel je met steeds meer verschillende morele vragen. Is iemand die rotslecht is dat ook echt? Of huist er toch nog iets goed in die persoon? Maar ook de dualiteit in Juliette zelf wordt op een pakkende wijze beschreven: hoe meer ze lichamelijk afziet hoe sterker haar geest wordt.
Half Face is spannend, meeslepend en laat je nadenken over goed en kwaad. Kortom een boek dat je weet te pakken en je achteraf nog even laat nadenken .