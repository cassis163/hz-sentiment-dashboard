'Drie wensen' is het eerste boek van Liane Moriarty maar kwam in Nederland als laatste uit. Wederom is het een verhaal met meerdere personages, een fijne duidelijke schrijfstijl en een goede opbouw. Wel kun je merken dat het haar eerste boek is. De karakters zijn iets minder goed uitgewerkt, vooral hun persoonlijke emoties. Ook zit het plot wat minder goed in elkaar en kun je tussen de regels door het einde al lezen, iets wat bij latere boeken absoluut niet het geval is.
De schuingedrukte korte verhaaltjes tussendoor werkte wel storend en voegde niet zoveel toe, behalve vertraging bij het doorlezen, en daarom besloot ik ze over te slaan.
Wat knap gedaan is is dat er voor iedereen wel een herkenningspunt in het verhaal zit, zo kun je je makkelijk identificeren met een personage.
Buiten de drie hoofdpersonages hebben mensen om hun heen ook een belangrijke functie. Zij vertellen namelijk hun herinneringen aan de drieling in vroegere tijden. Dit geeft een verrassende verrijking aan het verhaal. 
Kortom ook het debuut van deze schrijfster zit vol met vlijmscherpe dialogen, humor en een levendige prettige schrijfstijl.