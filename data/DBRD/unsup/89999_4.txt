Wat een verrassing: een boek waar ik een recensie over mag schrijven!
De kaft aan de voorzijde is veelbelovend: thriller van het jaar, een van de scherpzinnigste thrillerschrijvers ter wereld! Lekker dik, ziet er goed uit, fijne lettergroote om te lezen.
Vanaf pagina 1 pakt het verhaal je. Het boek is onderverdeeld in telkens tijdstippen van ongeveer een uur. Het doet me denken aan de tv serie "24". Je leest over de rugzaktoeriste die achtervolgd wordt, en dan stap je weer over naar de commissaris. Er spelen verschilldende moorden: de moord op de vriendin van de rugzaktoeriste, waardoor zij op de vlucht is en een andere moord, die er op het eerste gezicht niets mee te maken lijkt te hebben. Ook blijkt de rugzaktoeriste de politie niet te vertrouwen, waardoor ze hen niet kan benaderen. Via een telefoontje aan haar vader in Amerika, wordt inspecteur Griessel ingeschakeld en gaat hij op zoek naar het meisje. Hij heeft echter ook de andere moordzaak nog op te lossen. Tussendoor speelt nog de problematiek met het rascisme. Aan het eind van het boek, blijkt uiteindelijk alles in elkaar te grijpen en met elkaar verband te houden.
Het is een pageturner, die je de hele tijd in spanning houdt. Wat ik minder leuk vond, was de levendige beschrijving, hoe het meisje gemarteld werd. Ook is het even wennen aan de Afrikaanse namen die gebruikt worden in het boek. Maar al met al, een boek om aan te bevelen!