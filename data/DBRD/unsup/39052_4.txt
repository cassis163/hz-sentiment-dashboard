Libby Denbe en haar man Justin worden op een avond samen met hun vijftienjarige dochter Ashlyn ontvoerd. Ex-politieagente en priv√©-onderzoeker Tessa Leoni wordt ingeschakeld om samen met de lokale politie en de FBI het gezin Denbe op te sporen. 


Een spannend boek dat van de eerste tot de laatste pagina boeit. Door het wisselende perspectief, enerzijds het onderzoeksteam dat de verdwijning van het gezin Denbe onderzoekt en anderzijds Libby Denbe die de ontvoering vanuit het gezin beschrijft, word je meegenomen in het verhaal.
Met name de hoofdstukken waarin Libby wordt gevolgd zijn erg indrukwekkend. De gevoelens, spanningen, liefde, vertrouwen en wantrouwen van Libby, haar man Justin en dochter Ashlyn worden op een indringende manier beschreven. Ieder heeft zijn eigen geheimen en gedurende het verhaal worden deze geheimen openbaar. Hierdoor is dit boek niet zomaar een thriller, maar wordt het een psychologische thriller.
Ook de personages van het onderzoeksteam, Tessa Leoni, Wyatt Foster en de FBI worden verder uitgediept. Dit maakt dat je steeds verder wil lezen en niet alleen de afloop van de ontvoering wil weten maar ook hoe het verder gaat met de hoofdpersonages. Het verhaal krijgt op het einde nog een verrassende wending. Dit maakt dat je het boek niet kunt wegleggen.
Superspannend!