Wolf gaat op de dag van zijn achttiende verjaardag nog éénmaal de berg op. naar Angel’s Peak een plek waar hij altijd graag kwam met zijn beste vriend. Hij heeft zo zijn eigen redenen om precies die dag op die plaats te zijn, Wolf zijn voornemens lopen echter in het honderd wanneer hij tegen wil en dank drie vrouwen tegen het lijf loopt. Zij vragen hem om hun te begeleiden op hun tocht. Dan raakt het viertal door een ongelukkig noodlot verdwaald en moeten ze vijf dagen en vijf barre nachten in een meedogenloze omgeving zien te overleven.

De berg is een rauw verslag van een bizarre overlevingstocht die voor de personages in het boek tergend traag verloopt. Maar de roman is inhoudelijk nog zoveel meer. Het vertelt het verhaal van een eenzame jongeman die gedwongen wordt om in een rap tempo volwassen te worden. De berg is daarnaast ook een spannend boek, een ontroerend familiedrama en een spiritueel avontuur.

De auteur Lori Lansens weet met haar fascinerende beschrijvingen over een ongerepte natuur de lezer te boeien en combineert op originele wijze een uniek reisverslag met een dramatisch verhaal over onverwachte helden en de wil om te overleven.