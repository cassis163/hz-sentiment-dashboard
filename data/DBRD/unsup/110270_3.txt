Een boek met 27 verhalen uit het verleden, geschreven door diverse auteurs en over diverse onderwerpen. De verhalen zijn relatief kort. Soms is het niet helemaal duidelijk op welk historisch feit het verhaal betrekking heeft. Na ieder verhaal komt een stukje historische achtergrond wat wat meer toelichting geeft. Dit is een mooie aanvulling om een volledig beeld te geven. Als je meer wilt weten over de historische gebeurtenis worden na ieder verhaal bronnen en leestips vermeld. Door middel van de diverse verhalen krijg je een goed beeld van wat er zoal in de wereld heeft afgespeeld. Het boek leest makkelijk weg en heeft voor elk wat wils.