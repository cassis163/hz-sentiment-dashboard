Wat een ontzettend goed verhaal. Ik moest even wennen aan de schrijfstijl maar daarna kon ik het bijna niet meer wegleggen. Ik heb `Het diner` nog niet gelezen maar dat ga ik nu zeker nog doen.
Marc is een huisarts die er wel aparte ideeën over zijn patiënten op na houdt. Het grootste gedeelte van de 20 minuten tijd die hij per patiënt besteedt, zit hij te dagdromen over verre stranden en andere aangename zaken. Niet dat zijn patiënten klagen, integendeel, zij hebben het idee dat ze alles kunnen zeggen tegen hun huisarts en dat hij ruim de tijd voor ze neemt. Na een uitnodiging om langs te komen in het zomerhuis van een van zijn patiënten, Ralph, een acteur, verandert zijn leven drastisch. Hij ergert zich steeds meer aan zijn gastheer en wordt aangetrokken door de gastvrouw. Een dramatische gebeurtenis op het strand maakt dat hij doet wat hij doet en voor het medisch tuchtcollege moet verschijnen. Net als een lezeres voor mij, vraag ik me wel af wat er van de campingeigenaar is geworden. Dat lijkt een los eindje...
Ik heb me bijzonder vermaakt met dit boek en het achter elkaar uitgelezen, het staat inmiddels in mijn top 10