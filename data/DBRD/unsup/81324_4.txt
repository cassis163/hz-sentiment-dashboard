In dit 11e boek van de Jack Reacher-reeks vraagt oud-sergeant Nealy op een bijzondere wijze de hulp van Reacher en dringt vervolgens bij hem erop aan zijn oude team op te roepen. Een paar oud- teamleden reageren op de oproep en samen zoeken zij uit wat er met de rest van het team is gebeurd. Die andere teamleden blijken namelijk om een onverklaarbare redenen, kort na elkaar, te zijn verdwenen. In hun zoektocht naar hun verdwenen kameraden ervaren zij weer de vertrouwde kameraadschap en het wordt duidelijk hoe elk van hen zich al dan niet in de burgermaatschappij heeft aangepast. Als blijkt dat hun oude teamleden – op gruwelijke wijze – zijn vermoord, zweren zij wraak te nemen op hun eigen onorthodoxe manier: handen af van de Special Investigators! En en passant moeten zij ook een aanval voorkomen op de burgerbevolking. Dit boek is geheel in stijl met de andere Jack Reacher-boeken: het leest lekker vlot weg, is spannend, bevat humor en natuurlijk ook de nodige actie.