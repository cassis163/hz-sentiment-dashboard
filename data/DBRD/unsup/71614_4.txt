Sluimer heeft een interessant verhaal neergezet. Waar ik in het begin het personage Leo erg overtrokken vond (al kan dat ook komen doordat ik mij niet thuis voel in de theaterwereld) begon ik steeds meer met hem mee te leven. In zijn gekte is het onduidelijk wat waar is en wat niet en dat maakt het verhaal spannend en onverwacht. Dit is een man die zich volledig verliest in zijn werk en daardoor niets of niemand meer kan liefhebben, enkel nog de leegte kan waarderen.

Het boek is krachtig en beeldend. Het is prettig geschreven en ook de korte hoofdstukken maken het boek behapbaar. Het was voor mij niet een boek om in één keer uit te lezen, soms wat het genoeg en wilde ik eerst weer even na kunnen denken over het verhaal. Dit is een debuut waarbij ik benieuwd ben wat er nog meer gaat komen.