Gifdochters is een verhaal dat begint bij Rosalie, een kleuterjuf, die 2 weken vakantie heeft. Ze heeft een oma waar ze regelmatig op bezoek gaat. Haar oudtante komt te overlijden en hierdoor komt ze in aanraking met haar neef Felix. Aan deze neef heeft ze een grondige hekel. Na de dood van haar oudtante heeft Rosalie een gesprek met haar oma, daar krijgt ze van alles te horen over haar familie en de leugens die al jaren spelen. Ze wil dit tegen haar moeder zeggen, maar haar oma verbied het haar. Dan komt haar oma ook te overlijden en begint het verhaal echt op stoom te komen.

Het boek is goed geschreven, het leest makkelijk en je wilt iedere keer weer iets verder lezen. Het boek laat zich makkelijk oppakken om daarna verder te lezen in het verhaal. Je wordt snel weer door het verhaal opgezogen. Wel had ik graag iets meer thriller gezien om het boek 4 sterren te geven. Maar voor een Nederlandse thriller vond ik het verhaal goed geschreven.