'Natte dozen' lokte indertijd heel wat controverse uit. De e-versie werd door Apple in de iTunes-bibliotheek gecensureerd en er waren bibliotheken die categoriek weigeren om deze zogenaamde “vuilschrijverij” in hun collectie op te nemen. Als sneer naar het politiek correcte denken levert Peeters hier inderdaad een statement van formaat, maar hij doet dit met een vlijmscherpe, trefzekere pen, die in de eerste plaats bewondering oproept bij ondergetekende. Achter de schuttingszaal schuilt immers een intriest portret van een geschonden leven.