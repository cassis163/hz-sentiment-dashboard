Censuur is het vierde deel van de ‘C-serie’ van Esther van der Ham. In dit deel staat Lisa centraal. Lisa is journaliste bij een lokale krant. Kort nadat zij een kritisch artikel schrijft over hoteleigenaar, ontvangt ze bedreigingen. In eerste instantie neemt Lisa de bedreigingen niet serieus, maar wanneer deze aanhouden besluit ze onder te duiken in het Bed and Breakfast van haar nicht Annabel. Daarmee brengt ze echter, onbedoeld, ook Annabel, Jorge en Floortje in gevaar. En welke rol speelt haar nieuwe collega Tom, die beurtelings heel vriendelijk en dan weer heel star tegen haar doet?

De lezer komt diverse oude bekenden tegen uit de eerdere boeken van deze serie. Zo is Lisa de dochter van Marjolein uit het eerste deel, maar ook Annabel kent de lezer al (uit deel drie). Dat betekent echter niet dat de delen niet los van elkaar te lezen zijn; dat kan namelijk wel degelijk. De delen op volgorde lezen verdient echter de voorkeur.

“Ik neem aan dat je een zorgvuldige afweging maakt, zucht Marjolein. Realiseer je wat de prijs kan zijn en of je bereid bent om die te betalen. Wat kan die prijs zijn, dan? Vraagt Lisa. Je bent je vriend hierdoor verloren. Is dat niet genoeg?”

Ook met Censuur weet Van der Ham haar lezers weer te boeien en speelt ze haast achteloos met het aantrekken en laten vieren van de spanningsboog en het opvoeren van de dreiging. Haar schrijfstijl is vlot, toegankelijk en beeldend. Mijn enige verbeterpunt is feitelijk dat ik een paar keer een dialoog tegenkwam waarin informatie was opgenomen die daarin niet thuishoort. Feiten waar de personages die de dialoog voeren, kennis van hebben, en die derhalve bestemd zijn voor de lezer, horen niet in een dialoog.

“Ze hebben Floortje. Is dat die man voor wie jij gevlucht bent? Jorg kijkt Lisa vragend aan, een gespannen frons op zijn voorhoofd. Ik denk het, fluistert Lisa. Annabels stoel valt met veel herrie op de vloer. Met haar armen in haar zij kijkt ze Lisa aan, haar ogen spuwen vuur. Wat heb je gedaan Lisa?”

Een sterk gegeven zijn de cursief gedrukte stukken tekst die aan de dader toebehoren. De ongrijpbare ‘aanwijzingen’ maken nieuwsgierig naar de grote vraag …. Wie gaat hierachter schuil? Haar personages weet Van der Ham prima te schetsen en de diverse plotwendingen maken Censuur tot een aantrekkelijk geheel.

Over de auteur
Uitgever van fijne boeken, ook over ingewikkelde onderwerpen gaan. Droomvallei uitgeverij. Auteur de C-serie Controle, Contact, Confrontatie en Censuur, psychologische romans, schrijfboeken, kinderboeken en illustrator.

Uitvoering
Droomvallei Uitgeverij
ISBN: 9789492844408
Paperback, 268 pagina’s

Over Hanneke Tinor-Centi
Hanneke Tinor-Centi (1960), eigenaar van HT-C Communicatie en Marketing, literair agent, boekmarketeer en recensent.
http://ht-c-communicatie.nl/