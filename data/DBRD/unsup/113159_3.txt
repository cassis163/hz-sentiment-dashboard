The Monk of Mokha is in de eerste plaats een verhaal over doorzettingsvermogen en zelfvertrouwen. Mokhtar vertrekt van niets en lijkt puur door zijn wilskracht de Amerikaanse droom waar te maken. Door de avonturen en gevaren die hij beleeft is er een spanningsboog aanwezig die de lezer aan het lezen houdt. De vlotheid heeft echter ook een nadeel. Dat Mokhtar de Amerikaanse Droom moet en zal belichamen is al vanaf de eerste pagina erg duidelijk. Die keuze maakt van hem een cliché en is nadelig voor de geloofwaardigheid van sommige passages. Eggers geeft Mokhtar namelijk op zo’n manier gestalte dat hij een heldhaftig hoofdpersonage wordt, en het boek te veel een romaneske vorm aanneemt.

Dave Eggers is er met The Monk of Mokha in geslaagd om de aandacht voor de politieke situatie in Jemen onder de aandacht te brengen. Daarnaast brengt hij ook een ode aan koffie en bewijst hij waarom kwaliteitsvolle koffie niet goedkoop kan zijn. Desondanks staat zijn drang om van Mokhtar een held te maken een diepgaande, genuanceerde analyse in de weg. Het resultaat is een oppervlakkige, geromantiseerde versie van een waargebeurd verhaal.

De volledige recensie vind je op mijn blog: https://www.hebban.nl/spot/smakelijk-lezen/nieuws/de-amerikaanse-droom-in-jemen-the-monk-of-mokha-dave-eggers