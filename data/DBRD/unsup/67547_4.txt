Henning Mankell verhaalt op onnavolgbare wijze over zijn leven en zoveel meer... Ontelbaar veel gedachtekronkels, herinneringen, vragen, filosofieën, ideeën, geschiedkundige feiten, mijmeringen, over het leven in zijn algemeenheid, de wereldproblematiek, oorlogen, theater, kernafval en natuurlijk de kanker die bij hem is geconstateerd. Ik mag die man wel, geloof ik. Niet alleen is hij een begenadigd schrijver, hij is boven alles een mens, van vlees en bloed, met hart en ziel. Ik hoop dat hij nog een tijdje onder ons mag blijven, want hij heeft nog zoveel te doen en te schrijven. Ik ben in ieder geval nog niet klaar met hem. En dat bedoel ik positief!

Helaas... 5 oktober 2015 overleed Mankell. Acht dagen later verscheen zijn allerlaatste boek: Zweedse laarzen.