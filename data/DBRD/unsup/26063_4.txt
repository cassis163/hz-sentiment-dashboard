Maggie O Dell, FBI agente en Albert Stucky, seriemoordenaar. Na een lange en slepende jacht heeft Maggie deze maniak eindelijke te pakken gekregen. Helaas ontsnapt Stucky en deel twee van een gruwelijk kat en muisspel kan beginnen.

En De val is werkelijk een een kat en muisspel. De angst de vermoeidheid en de spanning die ermee gepaard gaan worden niet alleen Maggie maar ook de lezer van het boek bijna te veel.

Op de achterkant van het boek staat een quote van Womans Own: Kava lezen is als een ritje in een super achtbaan. Je zit met zweet in je handen te genieten. Nu gebeurt het niet vaak dat ik het echt eens ben met quotes die boeken aanprijzen, maar deze keer kan ik me echter volledig aansluiten bij deze mening.

Kava weet te boeien en te shockeren als geen ander. Lees het en huiver!