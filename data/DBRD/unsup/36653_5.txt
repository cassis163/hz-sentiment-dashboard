De bedoeling van deze auteur is het om moeilijke situaties die tot stand kunnen komen bij kennismaking met autisme, bespreekbaar te maken met een verhaal. Dat is helemaal gelukt met 'Prikje is anders'.
Door het toegankelijke verhaal met eenvoudige woorden is het een heerlijk verhaal geworden om voor te lezen. De kinderen zullen nog meer kunnen genieten door ze tijdens het luisteren mee te laten kijken naar de prachtige tekeningen van de illustrator.

Maak kennis met Vos, Eekhoorn en Mol. Dit zijn vriendjes uit het dierenbos die naar hun wijze vriend Uil gaan om hulp te vragen omdat ze niet weten hoe ze om moeten gaan met Egel, die anders is dan zijzelf en ook anders reageert op bijna alles.
Uil geeft hen een goede raad.

Lees hierover meer in 'Prikje is anders' van Myriam Roelandt en geniet van de mooie tekeningen van Veerle Hildebrandt.
Dit is een leuk cadeau om te geven aan mensen die van mensen houden.
Graag gelezen!