Het verhaal van een groot katholiek gezin in Amsterdam. Veel kinderen, veel zorgen. Als in de oorlog Jozefien naar de dokter snelt met haar pasgeboren dochtertje krijgt ze een joods kindje aangeboden door een panische moeder tijdens een razzia in Amsterdam. Ze vlucht in paniek.
Ze kan alleen aan haar zo gewenste, tot dan heeft ze alleen jongens gekregen, doodzieke dochtertje denken. Deze weigering vervolgt haar haar hele leven.
Mooi wordt ook beschreven wat er vanuit de katholieke kerk ook allemaal werd opgelegd en hoe de verschillende kinderen vanuit het gezin op hun eigen manier hier onderuit proberen te komen. Ze hebben niet zo op met de katholieke kerk en de bijbehorende opvoeding.
Wat ik een groot pluspunt aan deze roman vind is dat je door het leven van Jozefien en haar gezin ziet wat een beslissing voor gevolgen heeft maar vooral dat men altijd probeert een goede keuze te maken maar is dat het ook? De verhaallijn is goed uitgewerkt en goed te volgen. Karakters worden ook heel duidelijk neergezet. Emotioneel zeer geladen boek.