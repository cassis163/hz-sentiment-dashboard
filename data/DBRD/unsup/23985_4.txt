Van Esther Gerritsen heb ik vanaf het begin alles gelezen, en ik vond het prachtige boeken. Daarom was ik heel blij om mee te doen met de Hebban Leesclub. Ik heb De trooster gelezen, herlezen, en af en toe nog stukjes opnieuw gelezen. Het was echt heel anders dan ik verwacht had, maar zeker intrigerend. Omdat ik zelf heel gelovig ben opgevoed (maar het geloof al heel lang geleden heb losgelaten), boeide het verhaal me zeker. Niet dat ik ging twijfelen, helemaal niet zelfs, maar ik kan wel zien hoe knap de schrijfster het verhaal in elkaar heeft gezet. En eerlijk gezegd verwacht ik dat ik, als ik dit boek over een jaar weer zou gaan lezen, ik er weer andere dingen in zou aantreffen. Ik vind het dus een prachtig, knap geschreven boek, en ik twijfel heel erg tussen vier of vijf sterren. Dat zou dus 4,5 zijn, maar dat kan niet. Het boek is zeker een aanrader voor ieder met interesse in het geloof, in het klooster, in menselijk gedrag.