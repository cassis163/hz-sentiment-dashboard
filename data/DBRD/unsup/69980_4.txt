Het boek is ingedeeld in duidelijke hoofdstukken met daarin aangegeven in welke periode zich dit deel afspeelt. Daarnaast geeft de titel aan welke van de hoofdpersonen in dit deel het verhaal doet. Daardoor blijft het boek heel overzichtelijk terwijl er toch elke keer geswitcht wordt in de tijd.
De hoofdpersonen worden heel goed neergezet en gaan ook echt leven. Het verhaal speelt zich heel duidelijk af in een oorlogsperiode. Wat juist vaak versterkt wordt doordat iets niet of niet zo expressief verteld wordt. Het verhaal is dan ook meer het verhaal van hoe de oorlog het leven van de hoofdpersonen binnensluipt en hoe alles daardoor verandert dan dat het een boek is dat aangeeft hoe het er in het front aan toe ging. Het unieke aan dit verhaal is dat het zich afspeelt in Duitsland, Oostenrijk en Frankrijk waardoor het een bijzonder boek is dat met geen enkel ander boek valt te vergelijken.
De verhaallijnen zijn zeer uitgebreid en komen op een bepaald moment samen op een manier dat je niet verwacht. Er is op een leuke manier de boeken van Jules Verne verweven in het verhaal.
Dit boek bevat alles wat je in het dagelijks leven ook tegenkomt. Hebzucht, angst, romantiek, het maken van keuzes in het leven. Daardoor is het heel herkenbaar en wil je door blijven lezen.