Met plezier dit boek gelezen en ondertussen nog wat opgestoken ook!

Ook ik ben een liefhebber van historische romans en op aanraden van een collega dit boek ter hand gepakt. Ik moet wel zeggen dat de schrijfstijl soms te wensen over laat maar het verhaal wat vertelt wordt (en op feiten gebaseerd is) is interessant.

Het Suriname van 1733 tot 1770 wordt uitgelicht en wat een wanpraktijken vinden daar plaats. De vrije (en rijke en ontwikkelde) negerin Elisabeth streeft naar gelijkheid ten opzichte van haar witte landgenoten, maar ook al is ze vrij en dus geen slaaf, door de blanke medemens wordt ze als minderwaardig bestempeld. Zo mag bijvoorbeeld een zwarte dame absoluut niet trouwen met een blanke man, iets waarvoor ze zich gedurende haar leven voor inzet om gewijzigd te krijgen.

Wat ik niet wist is dat een slaaf vrijgemaakt (lees: vrijgekocht) kon worden. Echter de kinderen van voor dat moment zijn dan nog wel slaaf (en kun je ook vrijkopen) maar kinderen na die tijd zijn vrijgeborene. Hoezo een wig drijven in families? Bizar hoor...