Ik reis alleen gaat over de moord op een jong meisje met een bordje om haar nek ‘Ik reis alleen’. Het meisje wordt in het bos gevonden, opgehangen aan een springtouw met op maat gemaakte poppenkleertjes aan. We maken kennis met Mia, een rechercheur van de politie, een gebroken vrouw. Ze is helemaal alleen op een eilandje en is alleen bezig met de dag dat ze zelfmoord gaat plegen, de dag dat haar zus stierf. Ondertussen maken we kennis met Holger Munch, hoofd van speciale eenhedenteam van de politie, hij heeft ook weinig positieve dingen ik zijn leven, behalve zijn kleindochter, Marion. Hij is gek op haar en doet alles voor haar! Zodra het eerste slachtoffertje wordt gevonden wordt Munch op de zaak gezet en moet hij zijn team samen stellen waarmee hij wil werken. Hij zoekt Mia op en probeert haar over te halen om terug te komen. Ook maken we kennis met een pastor die een geheime sekte in het bos heeft opgericht waar meisjes en vrouwen zitten die mee mogen naar de hemel, een soort ark van Noach.
Er worden vele personages in het verhaal geïntroduceerd, maar ieder in hun eigen hoofdstuk, wat er voor zorgt dat het totaal niet verwarrend is. Het boek heeft korte hoofdstukken en een fijne begrijpelijke schrijfstijl. Het boek is spannend en onderhoudend en het verhaal wordt verteld vanuit meerdere personages, waardoor je een goeie kijk krijgt op alle facetten van het verhaal. Het zijn leuke en verrassende personages die allemaal iets bijzonders, vermakelijks of juist verdrietigs aan het verhaal toevoegen. Je wordt meegezogen in een spannende zoektocht naar een seriemoordenaar die er rare ideeën op na houdt. Kortom, lees dit boek en verwonder u over het maniakale brein van deze seriemoordenaar en het bijzondere team dat achter de moordenaar aan zit. Het bezorgd heel wat spannende, nagelbijtende leesuurtjes!