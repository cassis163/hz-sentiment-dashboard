Meestal begint een thriller met een moord en de politie gaat het dan onderzoeken. In Eva s oog is er ook een moord, maar Karin Fossum wijkt toch af van de standaard manier en dat is wel verfrissend, vind ik. Het is het eerste boek uit de serie met inspecteur Konrad Sejer. Evas oog was Karin Fossums eerste boek en betekende meteen haar doorbraak.

In Eva s oog komt de gescheiden schilderes Eva Magnus een vriendin van vroeger tegen, Maja, die nu als prostituee werkt. Doordat Eva geldzorgen heeft, koopt Maja een schilderij van Eva. Geld heeft ze toch genoeg. Dan heeft Maja een voorstel aan Eva: ze kan veel geld verdienen door ook als prostituee te gaan werken. Dat vindt Eva toch heel erg eng en wil eerst eens zien, hoe dat dan in zijn werk gaat. Als Maja een klant ontvangt, kijkt Eva achter een gordijn toe. Het loopt niet helemaal af hoe ze het verwacht had. Ze komt wel aan geld, waar ze nu alle rekeningen mee kan betalen. Hoe komt ze aan dat geld?

Rechercheur Konrad Sejer, een man van middelbare leeftijd, al een paar jaar weduwnaar, onderzoekt de zaak, als er een man dood gevonden wordt in de rivier. Het is een arbeider van de brouwerij, waar ook Eva s man werkte. Ook Maja is een paar dagen eerder vermoord. Alle sporen leiden naar Eva.

Eva s oog gaat over het gevoel van rechtvaardigheid, dat Eva heeft. Ze neemt echter steeds de verkeerde beslissingen en werkt zich steeds dieper in de nesten, ook al omdat het geld lonkt. Eén leugen worden er meer en op een gegeven moment komt ze er niet meer uit.

Eva's oog werd bekroond met De Glazen Sleutel voor de beste Scandinavische misdaadroman. De spanning wordt goed opgebouwd. De meeste personen worden goed uitgediept. Uiteindelijk komt het tot een tragische ontknoping. Er is ook een film van gemaakt, las ik op Dizzie. Ik heb getwijfeld tussen drie en vier sterren, toch maar vier, omdat het verhaal op het eind nog een onverwachte wending maakt.