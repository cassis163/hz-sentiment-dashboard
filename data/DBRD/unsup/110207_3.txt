Het boek begint in het heden en brengt je uiteindelijk naar het verleden en het verhaal van Ed en Zoë. Na een dodelijk verkeersongeluk van Ed moet Zoë verder zonder Ed, dit lukt haar maar niet. Door flashbacks uit het verleden leer je Ed en Zoë beter kennen en kom je een hoop te weten over hun relatie, familie, ups&downs etc. Ze willen graag zwanger worden maar dit lukt niet op de natuurlijke manier. Het boek gaat voornamelijk over emoties, verdriet, rouwverwerking en terwijl je leest kom je steeds meer te weten over Ed en Zoë. Zo leer je de zus (Becky), de beste vriendin (Jane) en ouders van Zoë kennen. Ik moet eerlijk bekennen dat dit boek niet echt een hit is voor mij. Ik kreeg meer het gevoel dat dit boek een drama is ipv een feelgood vandaar ook de titel van deze recentie. Toch leest het boek lekker weg en voor je het weet is het al uit. Ook ben je op den duur toch wel nieuwsgierig of het Ed en Zoë lukt uit de relatiedip te komen. Ik geef het boek 3 sterren!!