Een treinrit zal nooit meer hetzelfde zijn, na het lezen van dit boek.
Het begin kan wat minder verteerbaar en langdradig lijken, maar het is nodig dat we in de routine van ons hoofdpersonage, Zoë Walker komen.
Want daar gaat het nu eenmaal om in deze literaire thriller. De slachtoffer van onze dader of daders, hebben allemaal hun eigen gewoontes.
Elk potentieel slachtoffer wordt gemonitord op een nog nooit geziene manier. In welke wagon we gaan zitten, in welke kiosk we welke krant kopen of met wie we steeds een praatje maken.
Onze dader/daders is van elke stap die we ondernemen op de hoogte. En wat met de privacy-instellingen op social media, vooral facebook? Best dat je ze zelf nog eens nakijkt, want we laten
zelf veel, te veel los. Ook voor de mensen die het niet goed met je menen.
Gans de tijd hangt er een zekere spanning in het boek, waardoor je nog meer wil weten wie hierachter zit. Al kan je nooit zeker zijn, je bent er de hele tijd van overtuigd wie het is. Pas aan het einde weet je het natuurlijk echt zeker, logisch toch? Maar vergis je niet, lees het boek helemaal. Ikzelf heb steeds op de verkeerde dader/daders gezeten.
Jammer voor mij, maar erg goed gedaan van de auteur om ons zo op het verkeerde been te kunnen zetten.
Vertrouw niets of niemand, zelfs deze recensie niet …, of doe dat laatste toch maar. Je zal er geen spijt van hebben. Het gebruik van openbaar vervoer zal nooit meer hetzelfde zijn.
Ook ik heb mijn dagelijkse routine veranderd. Ik neem telkens een andere route van en naar het werk en zit altijd op een andere plaats van in de wagen, je weet maar nooit.