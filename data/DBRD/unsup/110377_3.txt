Dit boek gaat verder waar deel 1 is gebleven. Lara Jean gaat proberen Peter Kavinsky terug te winnen. Maar de spoken uit zijn verleden komen om de hoek kijken, en de spoken uit Lara’s verleden duiken ook op. Is hun relatie hier wel tegen bestand?

Lara Jean en Peter worden een koppel maar dan begint het drama. Een pittige make-out sessie van Peter en Lara wordt online gegooid en de hele wereld kan het zien. Lara weet bijna zeker dat de ex van Peter, Genevieve erachter zit maar Peter gelooft het niet. Dan blijkt Peter met Genevieve om te gaan, omdat ze het ergens heel zwaar mee heeft. De paranoia van Lara bereikt een hoogtepunt. Als dan, geheel onverwachts een brief komt van een van haar oude liefde John Ambrose McClaren, slaat de twijfel toe bij Lara Jean.

Ondertussen doet Lara vrijwilligerswerk in een bejaardentehuis waar ze inspiratie vind in de fabulous Stormy, femme fatale in haar jongere jaren maar nog steeds even fabulous in haar oudere jaren.

Het coolste element van dit boek is het spel dat ze gaan spelen met oude schoolvrienden. Trevor, Genevieve, Chris, John, Peter en Lara. Na het opgraven van een ‘time-capsule’ worden ze nostalgisch en besluiten ze dit spel nog eens te spelen. Tag. Spelregels zijn als volgt:

Iedereen schrijft zijn naam op een papiertje en doet die in een hoge hoed
Iedereen trekt een papiertje uit de hoed, diegene op het papiertje is jouw slachtoffer, die moet je taggen

- Taggen doe je door twee handen plat op iemands lichaam te leggen en ‘Tag’ te zeggen
- Als je iemand tagd, krijg je de tag van diegene en wordt dat jouw nieuwe tag
- School en thuis is een ‘safezone’, hier mag niet getagd worden
- Het spel duurt zo lang als nodig is, tot er 1 iemand overblijft
- Super cool spel! Ik zou het zelf ook willen spelen!

Dit boek is schattig, maar meer ook niet. Er verschijnt ineens een love triangle, jaloezie steekt zijn hoofd boven water en Lara creëert voor zichzelf een hoop onnodige drama. Cliché na cliché maakt dat het net een romcom in de vorm van een boek is. Net zo vermakelijk, dat wel.

Het leest lekker weg, houdt wel echt je aandacht vast en het is immens schattig. Een licht verhaal en blijft luchtig. Als je houdt van tienerdrama en een vleugje romantiek, of als je eens iets lichts voor tussendoor wil is dit boek zeker een aanrader!