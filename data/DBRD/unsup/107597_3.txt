Urban Waite is er met zijn debuutroman bloedrood is de nacht goed in geslaagd een spannend boek te schrijven. Het verhaal speelt zich af in de bergen, tegen de Canadese grens aan en kent door het ruige landschap een grillig podium waar het verhaal zich afspeelt. Thema van het boek is een groot drugstransport waarbij een aantal mannen op verschillende manieren bij betrokken is. Koerier, sheriff, rechercheur, loopjongen en dealers. Een drugsdeal die een even onverwacht als spannend verloop zal hebben, waarbij men niet schuwt over lijken te gaan. De schrijver geeft in het boek een aantal zaken zeer gedetailleerd weer, soms is het overbodig maar tijdens het opsporen van de drugs geeft deze gedetailleerdheid en macabar karakter aan het boek. De afrekening van een aantal mensen wordt zeer gedetailleerd weergegeven.
Het boek draait in hoofdzaak om mannen die rechtstreeks danwel zijdelings zijn betrokken bij de gevangenis, de Monroegevangenis. Hoofdpersoon Hunt, de koerier, is en goede man die af en toe slechte dingen doet. Hunt doet de drugstranporten om aan geld te komen. De paardenranch levert onvoldoende geld op voor Hunt en zijn vrouw. De dropping van het drugstransport mislukt en de loopjongen wordt opgepakt, uiteindelijk overleeft de jongen het niet. Hunt staat er alleen voor in de strijd om te overleven en uit handen van de dealers te blijven.

Door de gedetailleerdheid is de beginfase een beetje langdradig, maar verder lezend blijkt het een meeslepend boek te zijn en ondanks dat het verhalen in hoofdzaak over mannen gaat is het mijns inziens geen mannenboek en ik zou dit boek dan ook zeker aanraden, aan mannen en vrouwen.