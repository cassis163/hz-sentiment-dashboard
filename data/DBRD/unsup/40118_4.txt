Een van de mooiste geïllustreerde informatieve boeken is toch wel het Spuitende Slagaderen en Overstromende Oceanen. Op heldere wijze en met een stukje humor in de afbeeldingen wordt het 'wat te doen bij..' onder de aandacht gebracht. Gebeurtenissen die absoluut niet grappig zijn, maar waar hulp of veiligheid wel noodzakelijk is, worden op deze wijze duidelijk verwoord en gevisualiseerd.

Een ideaal boek om als ouder (of grootouder, of verzorger), met kinderen door te nemen. Op een speelse wijze kunnen ze zo kennis opdoen. Als er dan een ongeluk of ramp gebeurt hebben ze die kennis toch opgeslagen en weten dan (een beetje) wat ze moeten doen. Als is het maar dat iemand zich herinnert dat 112 bellen verstandig is, en daarmee één leven redt, dan is dit boek extra geslaagd.

Afgezien van de tekst en de informatie die wordt gegeven, zijn de tekeningen stuk voor stuk een genot om naar te kijken. Iedere keer zie je weer iets nieuws, er is zoveel in één plaatje verwerkt.
Deze combinatie maakt het een prachtig naslagwerk.