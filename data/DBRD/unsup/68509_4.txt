Sara is 17 jaar en woont sinds haar vierde jaar op een internaat ver bij haar ouders en broer vandaan. Als je 18 wordt krijg je een persoonsbewijs en mag je het internaat verlaten . Sara heeft nog 74 dagen te gaan en dan mag ze de bewoonde wereld in. Maar dan breekt er in het internaat brand uit en Sara vlucht naar buiten met haar persoonlijke spullen die ze snel bij elkaar heeft geraapt. Sara moet naar de metropool en volgt de rivier om daar te geraken. Dagen achtereen loopt ze en ze heeft ontzettend last van haar voeten en raakt vermoeid. Ze houdt zich in leven door het weinige voedsel wat ze langs de weg vind. Dan ziet ze eindelijk een boerderij. Een vrouw Ingrid genaamd doet open en laat haar binnen en geeft haar te eten en ondertussen moet Sara haar verhaal doen. Ingrid besluit haar te helpen en samen bedenken ze een plan en gaan op reis naar de zus van Ingrid Mirjam. Daar aangekomen hebben ze een verhaal klaar en Mirjam besluit haar aan te nemen als haar hulp . Onder tussen krijgt Sara bedenken over hoe het land bestuurd wordt en besluit hier iets aan te gaan doen maar hoe.... dit is het begin van de strijd tegen De Partij.



Morgen wordt vandaag speelt zich af in de toekomst en heeft bepaalde eigenschappen van een regime die vergeleken kan worden met een dictatuur. Ruth heeft een schrijfstijl die makkelijk en vlot leest, en je wordt al snel het verhaal ingetrokken. Tijdens het lezen leef je mee met de personages en voel je hun emoties en frustraties. Tijdens het lezen vond ik dat de schrijfstijl van Ruth aan het groeien was en dit kwam alleen maar ten goede van het verhaal. De spanning nam toe, wendingen die het geheel meer body geeft en dit had als gevolg dat je nog meer wilt weten hoe het verhaal verloopt. Toen ik het boek uit had kreeg ik meteen het gevoel dit verhaal is nog niet af en hopelijk volgt er nog een deel want je wilt weten hoe het verhaal zich verder ontwikkelt en wat de personages moeten doorstaan om hun doel te bereiken.

Als je de Test trilogie en The hungry games heb gelezen dan is dit zeker een aanrader . Omdat dit om een debuut gaat ben ik er van overtuigd dat Ruth nog flink zal groeien in het schrijven wat alleen maar ten goede zal komen voor een vervolg op dit boek. Ik kijk dan ook enorm uit naar het volgende boek van Ruth Knieper