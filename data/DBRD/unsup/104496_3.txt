Het is een straf om dit boek met ruim 700 pagina's te lezen! Nu ben ik de laatste jaren wel wat gewend en deins ik daar in zijn algemeenheid niet voor terug, maar in deze las het echt als een trein.
Pas achteraf, met de beantwoording van de vragen in de leesclub is er een aantal zaken op zijn plek gevallen. Er zit dus meer in dan ik in eerste instantie dacht. Het is meer dan het verhaal van een ex-gedetineerde die met goden op avontuur gaat. Het boek beschrijft het leven van Shadow, de hoofdpersoon, vanaf het moment dat hij de gevangenis verlaat. Onderweg naar huis ontmoet hij een bijzondere man, Wednesday, die hem een baan aanbiedt. Shadow is niet van plan op de uitnodiging in te gaan, totdat bij thuiskomst blijkt dat zijn vrouw Laura bij een verkeersongeluk om het leven is gekomen. Vanaf dan trekt Shadow wel met Wednesday het land door en beleeft de meeste wonderlijke zaken en dromen, Hierbij was voor mij niet altijd helder wat werkelijkheid en wat dromen waren. Wanneer er metaforen met de moderne maatschappij werden gebruikt om kritisch tegenover die moderne maatschappij te staan. Het boek was over de hele lijn net iets te abstract, te veel fantasy om mij nieuwsgierig te maken naar andere boeken van Neil Gaiman.
Daarom van mij 3 sterren.