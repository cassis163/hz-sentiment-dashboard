Ik heb dit boekje even tussendoor gelezen van Mel Wallis de Vries. Zo dik is het namelijk niet, dus je leest het in een klein avondje uit. Ideaal dus wanneer je kennis wilt maken met haar boeken, want ze zijn echt de moeite waard! Sophia wordt op een avond neergeslagen en aan een boom vast gebonden. Wanneer ze wakker wordt kan ze zich niets meer herinneren, maar door de flashbacks komt Sophia steeds een stukje verder in haar geheugen. Wie heeft het op haar gemunt en waarom? Fout is een spannend kort maar krachtig verhaal met een verrassende ontknoping!