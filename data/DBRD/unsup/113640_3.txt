Hoewel ik meestal niet van die typische meidenboeken houd, sprak de cover me toch wel aan. Uiteindelijk heb ik hem van de bieb gehaald en aardig vlot uitgelezen.

Het verhaal is typisch dystopie, maar tegelijk ook weer te weinig om het intrigerend te vinden en heb je niet het idee dat dit echt de toekomst zou kunnen zijn.
Hoewel het ergens verfrissend is om te lezen over allemaal meiden die strijden om de kroon, of om het hart van de prins, is de afvalrace tegelijk te voorspellend.
1. America Singer, de dame die we volgen, is natuurlijk iemand uit een lage kaste.
2. Het is vanzelfsprekend dat ze thuis een lover heeft, anders is er geen drama.
3. Ze weet natuurlijk een connectie te maken met Maxon en raakt bevriend met hem.
4. Je weet nu al dat ze gaat winnen.

Er spelen toch wel wat leuke verhaallijnen tussen, maar ik denk dat Kiera er meer uit had kunnen halen en sommige dingen wat langer als een verrassing had kunnen houden.
Drie sterren omdat het heerlijk weg las. Heel geschikt voor een regenachtige dag, maar de hele hype die eromheen is gekomen begrijp ik niet. Vooral niet om de boeken die volgen, zucht...