Op een subtiele en tegelijkertijd directe manier maakt de schrijver de lezer deelgenoot van de gevoelens en gedachten van een jonge jongen. Een verhaal waarin de jongen zich middenin de oorlogsgruwelen bevindt en deze vergelijkt met alledaagse zaken. De verwondering hoe de natuur zijn gang blijft gaan, ook als alles om hem heen wegvalt. Knap hoe de schrijver tussen de regels door hoop laat glinsteren, maar zoals de titel al vertelt, eindigt in wierook en tranen.