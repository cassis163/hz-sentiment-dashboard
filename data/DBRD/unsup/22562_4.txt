De zomer van 1984 is een zomer die inwoners van het stadje Breathed, Ohio, niet gemakkelijk zullen vergeten, er is sprake van een hittegolf.
Maar dat is niet het enige waar Fielding Bliss, een dertienjarige, zich druk om maakt. Zijn vader nodigt Sal, een verwaarloosde zwarte jongen, die beweert dat hij de duivel is, uit om bij hen te komen wonen totdat zijn ouders worden gevonden en hem komen ophalen. De twee jongens raken bevriend, maar dan wordt het tot dan toe saaie stadje geteisterd door vreemde zaken. Er gebeuren bijzondere ongelukken onder verdachte omstandigheden waarvan Sal, die immers beweert de duivel te zijn, de schuld krijgt.
Niet alleen de temperatuur loopt steeds op maar ook de spanning onder de inwoners van het stadje. Er wordt geroddeld en de mensen beginnen te geloven dat Sal echt een duivel is en de veroorzaker van de incidenten die de stad teisteren.
Het is een boek waar ik echt in moest komen, maar al lezende wordt het steeds boeiender en lees je graag verder.