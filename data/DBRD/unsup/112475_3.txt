The One is het vervolg op The Selection en The Elite. Net als in de eerdere delen is ook in The One de schrijfstijl van Kiera Cass weer fantastisch. Ik heb het hele boek in één middagje gelezen, omdat het gewoon echt niet mogelijk was dit boek aan de kant te leggen..


Eerlijk gezegd vind ik The Selection serie wel een heel hoog zwijmelgehalte hebben. En het feit dat er steeds maar obstakels op het pad van Maxon en America komen maakt het er voor mij niet beter op. Bovendien maken ze voortdurend ruzie en werd ik ook een beetje moe van het constante getwijfel van America. Ik vind het eigenlijk ook behoorlijk egoïstisch dat ze de hele tijd twee jongens aan het lijntje houdt..

Nog steeds ben ik van mening dat de dystopische wereld wat diepgang mist. We horen steeds verhalen over rebellen, maar ik mis toch echt wat achtergrondinformatie. Oké ik weet dat er twee soorten rebellen zijn - Northern en Southern rebels - maar hier houdt het voor mij wel een beetje op. En dat vind ik persoonlijk zeer jammer.


Het einde vond ik trouwens heel erg voorspelbaar en tegelijkertijd zeer onbevredigend. Want hoe gaat het nu verder? Hoe gaat het toekomstige Illéa vorm krijgen?

Deze review klinkt misschien wat kritisch, maar tegelijkertijd vind ik deze serie heerlijk om te lezen. The Selection serie is misschien geen hoogstaande literatuur die de geschiedenis in zal gaan, maar is desondanks zeker de moeite waard. Een heerlijk liefdesverhaal om te lezen in het zonnetje!