De erfenis van Richard Grenville is een boek dat je langzaam in zijn wereld meezuigt, tot een punt dat je het boek niet meer kan weg leggen en na het einde meteen wil verder lezen in deel 2.

De wereld die Nathalie Koch heeft geschapen zit goed in elkaar en voelt geloofwaardig aan. In het begin doet het een beetje denken aan de wereld van Harry Potter, maar al snel maak je de specifieke eigenschappen van deze wereld eigen en verdwijnt de vergelijking.

Heel geleidelijk ontvouwt zich het mysterie, de eerste clue op het vliegveld doet wat onnatuurlijk aan, maar daarna gaat dat veel natuurlijker. Hoewel een deel van het mysterie is opgelost blijven er aan het eind nog genoeg vragen open om je te verleiden om in deel 2 verder te lezen.

In het begin duurt het even voordat ik de namen en karakters in het verhaal goed kon plaatsen. Hierdoor liep het verhaal minder vloeiend. Eenmaal bekend met de personages leest het verhaal een stuk vlotter.

Intrigerend is het dat je tijdens het lezen je continu afvraagt of er een diepere/duisterdere reden is waarom karakters dingen doen. Het blijft voor mij nog steeds de vraag of sommige karakters nu “goed” of ‘slecht” zijn.