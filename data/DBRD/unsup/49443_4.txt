Het gezin Quinn, gevormd door moeder Gamma, vader Rusty en dochters Charlie en Sam wonen, nadat hun eigen huis in brand gestoken is en al hun bezittingen daarbij verbrand zijn, in een bouwvallige boerderij, met de toepasselijke naam Schots en Scheef.
Deze brand werd aangestoken na vrijspraak van een verdachte verkrachter, die door vader Rusty werd bijgestaan.
Maar ook in hun nieuwe woning, het boerderijtje, blijft het noodlot hen niet bespaard.
Er vindt een overval plaats waarbij moeder Gamma wordt doodgeschoten en dochter Sam zwaar gewond raakt en levend begraven wordt.
Na deze traumatische gebeurtenissen groeien de zusjes en vader Rusty uit elkaar.
Wel gaan Sam en Charlie allebei aan het werk als advocaat, net als hun vader, maar wel met ieder een ander specialisme.
Sam is naar New York verhuisd , maar Charlie is in het dorp Pikeville gebleven en werkt bij haar vader op kantoor.
Charlie en Rusty zijn gespecialiseerd in het verdedigen van mensen uit de onderkant van de samenleving.

Na een schiet incident op een school, waar Charlie getuige van was en waarbij twee doden vielen, komt er weer contact tussen Charlie en Sam.
Beiden blijken de gebeurtenissen van 28 jaar daarvoor nog steeds niet verwerkt te hebben.

Karin Slaughter is vooral bekend van haar boeken met in de hoofdrol Sarah Linton en Will Trent, spannende boeken die met veel vaart geschreven zijn.
Deze stand alone is duidelijk een heel ander soort boek.
Wel heel goed geschreven zoals de lezer van Slaughter gewend is, maar met veel meer aandacht voor de verwerkings- processen van de verschillende personages. En doordat in flashbacks zowel via Charlie als Sam teruggekeken wordt naar de gebeurtenissen van jaren eerder, komt er nogal wat herhaling in het boek voor.
De personages komen daardoor wel goed uit de verf en de herhalingen zijn voor het verhaal ook noodzakelijk.
Wat spanning betreft is deze stand alone niet te vergelijken met Slaughter's eerdere boeken, maar de psychologische
uitwerking en diepgang in de personages maakt veel goed.