Een roman waarin iedereen naar de waarheid op zoek is en uiteindelijk alleen zijn eigen waarheid vindt en gelooft.

Achterkaften lees ik pas achteraf (ze zitten toch op de achterkant?) omdat ik vaak vind dat ze teveel of anders weggeven. Ik laat me liever overrompelen en behoud graag mijn eigen indruk, maar deze wil ik zo onderschrijven.

In drie delen stappen we in een leven - een gemeenschap, daarna verleden en achtergronden, gevolgd door de ontwikkelingen.
Bizarre krankzinnigheid is voor een ander een tastbare realiteit. Geweldig, waarom niet? De parallel naar het verhaal van Jezus, ook hier vanuit wiens oogpunt is iets zo of wil het zo gezien worden???

Vond het op een volgbare manier uitgewerkt, zonder dat het je voorgekauwd werd of dat je zelf bijbeldeskundig moet zijn om het te kunnen volgen, en was na een aantal hoofdstukken benieuwd in hoeverre het zou lukken in Victors speciale manier van denken te kruipen en of dat iets zou doen met mijn ideeÃ«n over geloof en klonen, goed en slecht (die wij volwassenen volgens de schrijver in vele meer grijstinten zien dan Victor kan). Ergens in deel III betrapte ik mijzelf zelfs op de niet-mogelijk-te-stoppen-met-lezen-beleving van een gruwelijke thriller.

Ben er nog niet uit (last van heeeel veel grijstinten). Ik heb herkenning bij de wetenschappelijke abstracte benadering waarbij vooruitgang vooraan staat maar sterker bij humanitaire aspecten. Is vooruitgang mogelijk zonder elementaire menselijke grenzen te overschrijden?
Dan het geloof: ik ervaar in dit verhaal een grote aanklacht tegen het Katholieke Geloof ten opzichte van het juist behandelen van mensen. Niet alleen in het verleden maar ook in het nu. Daar ik zelf niet gelovig ben als in die van het Woord kan ik het met interesse lezen, maar kan me indenken dat het voor een ander kwetsend afgeschilderd wordt. Ik vond het enorm functioneel voor het verhaal en een heerlijke parallel c.q. bizarre twist - geloofwaardig of too much?. Het maakte mij niet uit, sleurde me zo mee naar de laatste letter en gaf mij een gevoel van "afgerond verhaal".
Intrigerend en prettig leesbaar, van genoten.