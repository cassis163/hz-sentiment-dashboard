“Alles wat er gebeurt moet openbaar zijn.
Privacy is diefstal.
Geheimen zijn leugens.
Welkom in de cirkel.”


De Cirkel, het machtigste internetbedrijf ter wereld. De persoonlijke e-mails van de gebruikers, hun sociale media, betalingsverkeer en aankopen zijn met elkaar verbonden door een universeel besturingsprogramma. Het resultaat: iedereen heeft slechts één online identiteit. Een nieuw tijdperk van openheid en gemeenschapszin is aangebroken.

Ondanks een naïef en eendimensionaal hoofdpersonage, biedt ‘De Cirkel’ een realistisch en bij momenten een zeer verontrustend toekomstbeeld.

De kernthema’s zoals privacy, social media, transparantie van informatie, en ‘sharing is caring’, zetten aan tot nadenken. Waar liggen de grenzen in de digitale revolutie die bedrijven als Google en Facebook ons voorhouden?

Een briljant idee, een soort update van Orwells '1984'. Al laat de uitwerking je soms op je honger zitten, het lukt Eggers toch wonderwel om een zeer beklemmende en onaangename sfeer op te roepen die je op het puntje van je stoel doet belanden.