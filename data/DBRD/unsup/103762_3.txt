Kirsten Hartogs is een Vlaamse advocate in Lissabon. Ze werkt er nog niet zo heel lang bij een gerenommeerd advocatenkantoor en krijgt haar eerste grote zaak. Een Vlaamse projectontwikkelaar in Lissabon is gearresteerd op betrokkenheid bij een vermissing. De dochter van een veelbelovend partijleider is vermist, vermoedelijk dood gezien de hoeveelheid bloed die gevonden is. De man schreeuwt zijn onschuld uit en Kirsten is geneigd hem te geloven.
Ze wordt op alle manieren tegengewerkt en moet zelfs voor haar leven vrezen.
Het boek eindigt met een cliffhanger naar een volgend deel want dit is het eerste deel van een trilogie.

Ik heb alle thrillers van Hilde Vandermeeren gelezen en die zijn stuk voor stuk van een hoog niveau. Dit boek doet het niet slecht, maar ik vond het bij tijden wat rommelig. De zoektocht naar de waarheid is spannend en het gaat allemaal snel, dus er zit wel voldoende vaart in dit boek. Ik ben ook benieuwd naar het vervolg want ik verwacht dat Kirsten Hartogs nog zware tijden wachten.