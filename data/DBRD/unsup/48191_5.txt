Het is de eerste keer dat ik een boek lees die start met een geheimhoudingsverklaring. Ik heb nu nog niet zoveel boeken gelezen en was dus een beetje verrast door de verklaring. Ik mag dus absoluut niets verklappen van het einde wat ik sowieso nooit van plan ben. Het bederft alleen maar het leesplezier voor anderen.

Je zal het maar voor hebben dat de man die je op caf√© tegenkwam en wel ziet zitten jouw nieuwe baas wordt. Je zou voor minder wegkruipen op toilet wanneer hij langskomt met zijn vrouw op het werk om kennis te maken. Nog vreemder is dat Louise ook zijn vrouw Adele per toeval treft en dan nog eens besluit om er een vriendschappelijke band mee op te bouwen. Gaandeweg het eerste deel had ik echt het gevoel wie is wie voor de gek aan het houden, wie heeft er allemaal een verborgen agenda. Ik vroeg me ook echt af hoe Adele sommige zaken wist of Louise. In deel twee wordt de spanning nog verder opgebouwd en het gaat van kwaad naar erger. In het derde en laatste deel volgt dan de ontknoping, hoe de vork werkelijk aan de steel zit. Je zult het boek zelf moeten lezen als je het ook wil weten.