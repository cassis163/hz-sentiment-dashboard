De Britse forensisch antropoloog David Hunter maakt een studiereis naar Knoxville, Tenessee, voornamelijk om geestelijk en fysiek te herstellen van de traumatische ervaring van zijn laatste onderzoek (zie de vorige 'David Hunter thriller' Het laatste zwijgen van Simon Beckett).
In Knoxville wordt hem weinig rust gegund: zijn voormalige professor Tom Lieberman vraagt hem of hij wil assisteren bij een bizarre en gruwelijke moord. Een moord waarbij niets is wat het lijkt en waarbij onmogelijkheden waarheden lijken te worden. Een bijzondere thriller, die je onmogelijk kan wegleggen en met een constante, onderhuidse spanning. Ik heb lang niet zo'n spannende en verrassende thriller gelezen met een zeer interessante achtergrond: door de ogen van een forensisch antropoloog met een moordonderzoek letterlijk meekijken en -denken.