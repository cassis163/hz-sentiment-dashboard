ruiger, gedurfder,Daar is ie dan, de nieuwe Saskia Noort. Na het enorme succes van haar twee vorige boeken kunnen de fans nu hun vingers aflikken bij Nieuwe Buren. Een thriller vol ongenuanceerde seks, rauwe emoties en kleurrijke karakters. Dat allemaal gelardeerd met de broeierigheid die Noort zich zo eigen heeft gemaakt. Je houdt ervan of niet and I do.
Sportredacteur Peter en kleuterjuf Eva waren vroeger heel gelukkig. Nadat hun kindje dood wordt geboren, veranderd dat plotsklaps. Ze groeien uit elkaar en hebben alleen oog voor hun eigen beslommeringen en verdriet. Peter voelt zich minderwaardig omdat hij lui zaad heeft en Eva kan niet accepteren dat ze kinderloos zal blijven. Het huis dat ze kochten tijdens de zwangerschap van Eva blijkt niet te verkopen. Zonder enthousiasme betrekken ze het pand in een Vinex-wijk om daar samen doodongelukkig te gaan wezen. Na de kennismaking met buurtbewoners Steef en Rebecca gloort er weer wat hoop aan de horizon. De beide koppels hebben elkaar helemaal gevonden en gaan steeds verder in het delen van hun beslommeringen. Om weer wat gevoel en spanning in hun relatie terug te krijgen, besluiten Eva en Peter aan partnerruil te doen met Steef en Rebecca. Een keuze die ze beter niet hadden kunnen maken
Nieuwe buren mag deze zomer niet ontbreken in de vakantiekoffer. Het verhaal wordt afwisselend verteld door Eva en Peter. Noort verlegt in dit boek haar grenzen door voor het eerst in de huid van een man te kruipen. Ze doet dit geloofwaardig en pakkend. Omdat het verhaal begint met de ontknoping wil je als lezer pertinent weten hoe het zover heeft kunnen komen. Dit voert bladzijde na bladzijde de spanning op tot een uiteindelijk knetterend hoogtepunt. Nieuwe buren is rauwer, ruiger en gedurfder dan de voorgangers Terug naar de kust en De eetclub. Het is een heerlijk leesbaar boek dat onconventionele onderwerpen recht voor zijn raap beschrijft. Noort combineert grensverleggende onderwerpen als XTC en partnerruil met de truttigheid van huwelijkse sleur, de Vinex-wijk en vakantiehuisje Eekhoorn in park de Kempervennen. Dit maakt het verhaal zowel herkenbaar als opwindend. Mensen die houden van Noorts eerdere boeken, zullen Nieuwe Buren ook absoluut kunnen waarderen.