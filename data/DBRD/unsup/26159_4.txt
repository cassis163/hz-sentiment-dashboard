Een blauwe cover, ijs, mist en nevel, de titel IJsengel en de teksten “Een ijskoude ontvoering. Een verlaten hotel. De Zweedse winter.” En dan weet je dat met deze ingrediënten een ijzige engelachtige thriller krijgt met sneeuw, ijs en kilte.
IJsengel is een spannende, rillingen opwekkende thriller. Pagie heeft een vlotte pen. In het in begin van het boek is het duidelijk waar het om draait, de ontvoering van Berndt en het betalen van het losgeld. Tot grote ontzetting van zijn familie komt hij daarna niet terug. En dan begint de nachtmerrie voor veel mensen, en niet alleen voor de familie……
Pagie heeft de kennis en macht om een literaire thriller te schrijven. Ze weet de relaties en problemen van de personages goed neer te zetten. Verschillende personages zoals Rasmus, Berndt en Svenja zijn meer uitgediept. Door de korte hoofdstukken blijf je lezen.

Het verhaal is spannend, mede door hetgeen er gebeurt op het eiland. Het plot is onvoorspelbaar en voorspelbaar. Tijdens het lezen van ‘IJsengel’ moet de verwarming een tandje hoger, want je krijgt het letterlijk koud van dit verhaal en de omstandigheden.