Allereerst moet ik echt even kwijt dat de manier waarop het verhaal wordt gebracht, mij doet denken aan de Sherlock Holmes films.. Je weet wel die grappige. Ik had op een gegeven moment ook de gewoonte om Lockwood als een soort Sherlock Holmes te zien. Ook George vond ik wel een grappig ventje. Lucy vond ik als enige een beetje serieus, maar dat moet natuurlijk ook wel anders wordt het zo’n rommeltje he?

Ik geef de vergelijking met Sherlock Holmes natuurlijk niet alleen omdat er één karakter zo op lijkt. Ook het verhaal zelf had wel iets weg van een detective! Wel een bovennatuurlijke dan, en dit gaf er dan weer een leuke draai aan naar mijn mening. Ook bevat het verhaal aardig wat twists zodat je wel door MOET lezen op een gegeven moment. Gelukkig is het dan over het algemeen vlot geschreven, redelijk gedetailleerd maar vlot. Hoewel het van mij op sommige stukjes nog nét iets vlotter had gemogen.

In het begin hoef je ook niet zo lang te wachten op actie, je wordt meteen in het verhaal gegooid en dat is wel fijn. Áls ik dan een nadeel moet noemen.. Doordat je er meteen wordt ingegooid is het lastig meteen alles goed te begrijpen. Sommige termen worden namelijk niet echt uitgelegd. Als je er even over na gaat denken spreken deze voor zich, en er staat achter in het boek ook een register maar toch.. Ik had het liever uitgelegd gekregen soms!