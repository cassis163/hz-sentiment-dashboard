Zeer boeiend boek waarin Luyendijk zijn ervaringen, gedachten en gevoelens verteld over zijn werk als Midden-Oosten correspondent. Centrale thema: wat krijgen we bewust en onbewust niet te horen of te lezen van het nieuws. Hoe de informatie verkregen wordt en over de verschillende partijen die hierbij betrokken zijn. Openhartig verteld, waarbij Luyendijk ons ook weer waarschuwt voor zijn eigen verhaal. Ook dit is één van de werkelijkheden. Dé werkelijkheid bestaat niet, maar hoe meer kanten van een verhaal verteld worden, hoe duidelijker (of juist onduidelijker) een situatie wordt. Al met al legt hij de complexiteit bloot waarmee een correspondent/journalist te maken krijgt in zijn werk. Het boek zet aan tot nadenken (over wat we mogelijk al wisten).