Hoe blij was ik toen ik de mail kreeg dat ik 'Eindspel' van Isa Maron mocht lezen, terwijl hij nog niet uit is. Hoe blij! Ik maakte een dansje en slaakte een juichkreet! Danke Hebban!
Isa Maron is voor mij één van DE allerbeste schrijfsters en ik vind haar ver boven andere Nederlandse schrijvers uitsteken.

Na aftellen mocht ik dan 'Eindspel' lezen, en dat ietsjes eerder dan de rest van NL! Snel beginnen en ik had een druk schema, maar elke minuut die ik tussendoor vond, ging ik verder. Elke keer kon ik het verhaal goed oppakken en ik zat er dan ook gelijk in. De spanning blijft bijna het hele boek lang nog hoog, van leeft Sarina nu wel of niet?
Enigste waar ik ff tegen aanliep waren kleine details van de vorige boeken. Soms moest ik even na denken. Maar eerst de andere boeken lezen om dat op te frissen. Noway! Veel te spannend. Herlezen alles achter elkaar door, doe ik wel als ik weet hoe het einde is!
Isa's De Noordzeemoorden- serie, zijn voor mij persoonlijk te vergelijken met de Harry Potter-serie. Er is zó goed over nagedacht. Een linkje, een koppeling daar. Een hint in die hoek. En dan is de vraag kan Kyra dat koppelen? En wij natuurlijk ook.
Een echt Thrillerboek door alle details. Kippenvel over mijn rug!
En dan helaas het einde van het boek is in zicht. Ik hoop werkelijk dat Isa wel door gaat schrijven met Kyra en Maud. Hoe gaat ze mee om nu ze weet hoe het met Sarina is. Hoe gaat het met haar opleiding en verdere kansen. Hoe gaat Maud om met de gevolgen wat er is gebeurd. Gaan Kyra en Maud samenwerken.
Ik wil zo graag meer weten. Ik wil hen nog beter leren kennen, ik wil hen nog niet missen!