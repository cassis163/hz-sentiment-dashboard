Wat een heerlijke aangename verrassing dit boek. Als een soort van Zuid-Afrikaanse Miss Marple gaat Tannie Marie op onderzoek uit na de moord op 1 van haar briefschrijfsters. Haar wapens zijn haar nieuwsgierigheid en haar onovertroffen Zuid-Afrikaanse recepten. Deze gerechten doen vele deuren, harten en vooral monden openen! Het verhaal is doorspekt met veel Zuid-Afrikaanse uitdrukkingen die mij een soort van weemoed geven naar dit land. Ik hoor de bokmakieries en klikklaktoonpadda’s, ik zie de veldskoene en ik proef het beskuit… zo beeldend schrijft Sally Andrew. Als toetje toe staan aan het einde van het boek veel recepten vermeld die door Tannie Marie zijn gemaakt. Dit smaakt letterlijk en figuurlijk naar meer!