Je volgt Allie in een wereld met vampiers aan de macht en verslindende rabdo's die overal op de loer liggen. Als ze beslist om vampier te worden, nadat ze dodelijk verwond is, staat haar hele wereld op zijn kop. Ze moet vluchten uit de stad waar ze haar hele leven heeft gewoond. Op haar vlucht ontmoet ze Zeke en zijn vrienden. Als ze besluit om met hen mee te gaan lijkt het niet zo makkelijk om te verbergen dat ze een vampier is.

Op sommige momenten dacht ik dat Allie haar geheim bekend zou worden en zat ik vol spanning te lezen wat er verder zou gebeuren. Als dat dan toch niet gebeurde was dat een hele opluchting. Maar veel tijd had ik niet om te bekomen. Want er gebeurde alweer iets anders.

Julie Kagawa heeft een hele fijne schrijfstijl. Ze schrijft spannend en vlot met af en toe een vleugje humor. Toen ik eenmaal in het boek zat kon ik het niet meer wegleggen.