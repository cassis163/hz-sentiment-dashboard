Ik hou er van om voor de afwisseling zo nu en dan jeugdboeken te lezen. Soms omdat mijn tienerdochter enthousiast is na het lezen van een boek, soms omdat ik 'm tegen kom in de bibliotheek en het boek mijn aandacht trekt. Deze valt in de laatste catergorie.
Ik werd en door de titel en door de grafische vormgeving van het boek getriggerd.
Het boek begon redelijk soft. Ergens deed het me in de verte denken aan van die Lemniscaat jeugdboeken, waarin tieners spannende avonturen beleven ala Briefgeheim enzo.
Maar dat gevoel sloeg snel om. Na het oproepen van een geest, vond ik het een beetje griezelig worden en in de loop van het verhaal met Joodse onderduikers en de Nazi vond ik het ronduit eng.
Hier en daar vond ik het ook wat warrig, het verhaal had wat vlotter verteld kunnen worden. Het werd soms wat langdradig.
Maar ik vind het absoluut geen jeugdboek. Ik vind het meer een Young Adult. Wat mij betreft hadden de hoofdrol spelers die nu rond de 13 jaar zijn, ook wel wat ouder mogen zijn. Zo begin 20 had het wat realisitischer gemaakt. Want wie laat zijn kind van 13 nu alleen thuis en gaat zelf twee weken op vakantie ?
Kortom ik heb wel wat kritiek, maar ik ben ook wel nieuwsgierig naar het tweede deel.