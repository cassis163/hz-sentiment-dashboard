Het populaire schrijversduo, Alexandra Coehlo en Alexander Anhdoril, beter bekent als Lars Kepler debuteerden in 2010 met Hypnose.
Daarna volgende de thrillers elkaar vlot op: Contract (2011), Getuige (2012) en Slaap (2013).
Stalker is hun vijfde thriller in de rij met hun altijd sympathieke Joona Linna in de hoofdrol. Joona Linna die in deel vier van het toneel verdween, treedt weer op de voorgrond wanneer zijn dochter het huis uit gaat om te studeren. Zweden raakt in de ban van een seriemoordenaar die ervan houdt om zijn slachtoffers eerst te filmen alvorens hij ze van het leven berooft. Telkens wordt de politie gealarmeerd wanneer dit filmpje op het internet wordt gepost, maar dan weten ze al dat ze te laat ter plaatse zullen zijn en het slachtoffer niet meer kunnen redden. Het lukt hen dus niet om de moordenaar een stap voor te zijn.
Ook dit boek leest als een trein, de spanning zit van bij aanvang in het verhaal en blijft behoorlijk constant aanwezig. Doch komt dit alles op de lezer over als een mission impossible en naar het einde toe worden de opeenvolgende rampen en tegenspoed toch een beetje teveel van het goed. Alhoewel de verhaallijnen mooi naar de plot toe groeien en er niks te vroeg wordt prijsgegeven komt het verhaal toch wel een beetje ongeloofwaardig over.
Het boek bezorgt de lezer absoluut veel leesplezier maar neem de gebeurtenissen toch maar even met een zak zout in plaats van een korreltje.