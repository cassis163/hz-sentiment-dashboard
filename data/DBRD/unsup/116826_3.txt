Okee Mr. Nesbo, that's more like it! Beduidend stukken beter dan het eerste deel, De Vleermuisman.

Als er in Bangkok een Noorse ambassadeur is vermoord, wordt Harry Hole naar Thailand gestuurd om dit te onderzoeken, samen met Thaise collega Liz Crumley. Wat volgt is een daverend detective-verhaal, wat tegelijk een kijkje achter de sluier geeft over de seksindustrie van Thailand en ook wat meer informatie geeft in het verleden van Harry Hole.

In het eerste deel werd mijn interesse afgezwakt door constante vertellingen over Aboriginals en geschiedenislesjes van Australie en Nieuw-Zeeland en ondanks dat er in dit deel ook een hoop uitgelicht wordt, is het op een andere manier geschreven. Zodanig, dat het interessant blijft. We leren een klein beetje meer van Harry kennen en ik moet zeggen dat ik die droogkloot stiekem wel begin te waarderen.

Ondanks de harde wereld, de rauw neergezette scenes en de harde en (voor mij) wat vreemde wereld waarin ze leven, is humor gelukkig niet achterwege gelaten. Meerdere keren heb ik hardop moeten lachen om de rauwe humor van Harry of de typische politietrekjes van zijn (tijdelijke) collega's.

"Harry wist niet hoe vaak hij al op deze manier tegenover een hoer in een verhoorkamer had gezeten, maar het moest vaak geweest zijn. Ze leken net zo onvermijdelijk in een moordzaak op te duiken als vliegen op een koeienvlaai."

De ontknoping bleef voor mij onbekend totdat het daadwerkelijk uitgetyped was. Maar ik denk dat dat wel komt door de manier van schrijven: Nesbo laat zoveel mogelijkheden open!

Ja, heb stukken meer van deze gelezen en kijk zelfs uit naar het volgende deel. 3,5 dikke sterren.