Dit boek is het tweede boek van de auteurs Cilla en Rolf Björlind. De achterflap van dit boek schept hoge verwachtingen voor een spannend verhaal.
Mijn verwachtingen waren echter laag na het lezen van het eerste boek (Springvloed), waarbij ik het plot uiteindelijk tegenvallend vond. Dat was deze keer anders. De verschillende draadjes worden goed in elkaar gevlochten, zodat je als lezer geïntrigeerd raakt. De toevalsfactor vond ik helaas wederom iets te groot om het verhaal als realistisch te zien.
Ik hou niet van de schrijfstijl van deze auteurs. Toch was ik aangenaam verrast dat het lezen van dit boek meeviel vergeleken met het lezen van Springvloed. De iets langere hoofdstukken droegen daar zeker aan bij. Er zat meer rust in het verhaal. Ondanks dat kan ik de schrijfstijl van Cilla & Rolf Börjlind nog steeds niet waarderen. Ik vind dat ze, zeker bij emoties, een te hoog vertel gehalte hebben, waar ik de emotie graag terug zie in daden.
De hoofdpersonages uit Springvloed (eerste boek) komen terug in De derde stem en maken een ontwikkeling door. Daarom wil ik nieuwe lezers zeker aanraden de boeken op volgorde te lezen.