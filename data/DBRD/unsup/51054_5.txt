Dit is het derde deel uit de William Wisting serie, maar ik heb deze als stand alone gelezen.

Het verhaal is opgebouwd uit vrij korte hoofdstukken en heeft twee verhaallijnen die uiteindelijk met elkaar in verband staan.

William Wisting is bezig met het vinden van een Amerikaanse seriemoordenaar en krijgt daarbij hulp van de FBI, terwijl zijn dochter Line, die journalist is, de levensgeschiedenis probeert uit te pluizen van een buurman die pas vier maanden na zijn dood gevonden wordt. Zij wil dat gaan verwerken in een krantenartikel wat als thema eenzaamheid krijgt.

Zowel William als Line zijn de hoofdpersonen in het boek en ze gaan beiden ook methodisch te werk in hun onderzoek, al werken ze beiden op hun eigen manier. William vanuit een politieachtergrond, terwijl Line de typische journalist is, die probeert de achtergronden te zoeken.

De spanning bouwt zich in het loop van het verhaal op en ik vond het pas echt een pageturner worden op het moment dat je verbanden in beide verhaallijnen gaat zien.

De ontknoping was eentje die ik niet aan had zien komen, waardoor het einde verrassend en enorm spannend was.

Dit boek smaakt naar meer, dus heb ik besloten de voorgaande delen ook te gaan lezen en op het moment dat deel vier uitkomt zal ik deze ook gaan lezen.

Ik ben er inmiddels achter gekomen dat JÃ¸rn Lier Horst meerdere boeken geschreven heeft en wat mij betreft mogen deze ook vertaald worden naar het Nederlands.