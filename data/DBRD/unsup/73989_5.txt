Dit is een recensie van boek 1 en 2 tegelijk aangezien ik dit boek in 1 vorm heb gelezen als dikke pil:
Het verhaal is het verhaal dat draait om het huwelijk van Slim en Kenza dat wordt gehouden in de franse plaat Saint Etienne en waarbij de hele familie wordt herenigd, althans bijna.
Enkele hoofdpersonen bepalen de sfeer van dit boek van deze Algerijnse familie in Frankrijk: dat is zoals gezegd Slim die vreselijk veel van Kenza houdt, maar dit blijkt dus alleen geestelijke liefde te zijn, lichamelijk lijkt het niet te willen vlotten, waardoor het huwelijk al mislukt lijkt voordat het is beklonken; dan is er Fourrad een neef die bekend is in heel Frankrijk omdat hij een belangrijke rol speelt in een soort van Goede Tijden, Slechte Tijden en we hebben de criminele neven Krim die sterk onder invloed staat van Nazir de andere neef.
Dit alles speelt zich af tijdens een onrustige periode, namelijk de presidentsverkiezingen waarin Chaouch een algerijn, grote kans maakt president te worden, maar dan volgt er een aanslag op hem, deze 2 zaken komen bij elkaar in een prima thriller die ook ooit verfilmd gaat worden, en waar ik nu al hevig nieuwsgierig naar ben.
Een prima goed gecomponeerd boek in goed leesbare taal dat voor een groot publiek toegankelijk lijkt.