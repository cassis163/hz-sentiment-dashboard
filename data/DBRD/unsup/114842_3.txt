Een plezierige leeservaring bestaande uit een mix van mistery en horror. Wat mij betreft slaat het verhaal net wat te veel door naar de misterykant en dan ook nog op een manier uitgewerkt die mij minder ligt. De grote ontknoping wordt helemaal op het eind gegeven en dan ook nog voor een groot deel door de bozerik zelf. In films gebeurt dat ook regelmatig op die manier. En ik heb het altijd iets raars – om niet te zeggen ongeloofwaardig – gevonden: een moordenaar staat op het punt om nog een paar lijken op zijn kerfstok te zetten, maar gaat de slachtoffers eerst uitgebreid uitleggen hoe het plot in elkaar steekt. Moordpartij gaat niet door, moordenaar loopt tegen de lamp. Ja hoor … zal wel.

Erg goed vind ik de schrijfstijl, de uitwerking van de karakters en het stukje ‘horror’ dat in het boek zit. Slechts twee hoofdstukjes (pagina 270-300) maar die zijn wel lekker griezelig. Naar mijn smaak dus iets te weinig, daarom net geen vier sterren.

Het volgende deel geef ik zeker nog een kans, maar ik hoop dat er dan wat meer horror in zit of dat op zijn minst het mistery deel wat beter wordt uitgewerkt.