Een prentenboek met een sprookjesachtig mooi verhaal.

‘Een klein meisje verhuist naar een nieuwe stad, waar ze een oude vlindertuin ontdekt. Maar als ze de poort opent, zijn er geen vlinders te vinden… Vastbesloten om de vlinders terug te brengen naar de tuin, inspireert het meisje de hele stad om haar te helpen. En met hun gezamenlijke inspanningen voelen de vlinders en het meisje zich al snel weer thuis.’

Een boek met een mooi verhaal en prachtige illustraties, die met zorg gemaakt zijn. Ze zijn paginagroot, kleurrijk en sluiten goed aan bij het verhaal. Er is veel aandacht besteed aan de uitvoering van het boek. De oplichtende papercut-illustraties vallen je gelijk op, betoverend om te zien. Bij het openslaan van het boek zie je een rups die lekker knabbelt aan een groenblaadje en op de laatste bladzijde is de rups natuurlijk een mooie vlinder geworden. De titel zegt het al, dit boek gaat over vlinders, maar bovenal over vriendschap, samenwerken en de zorg voor de natuur om je heen. De tekst is goed te volgen, op elke pagina een paar zinnen. Het verhaal is boeiend, leerzaam, sprookjesachtig en niet te lang. Op het eind is er nog een mooie uitklappagina en wordt de vlindertuin zichtbaar. Een heerlijk boek om voor te lezen en te bekijken, geschikt vanaf 3 jaar.