Kinderen van de rivier is gebaseerd op het waargebeurde verhaal van weeshuisdirecteur Georgia Tann, die kinderen uit arme gezinnen ontvoerde en verkocht aan rijke families.
Het boek wordt onderverdeeld en afgewisseld in twee tijdslijnen,die van 1939 en het heden.
In 1939 volgen we het verhaal van de twaalfjarige Rill Foss die op een woonark woont op de Mississippi met haar ouders en broertje en zusjes.
Door omstandigheden worden de kinderen meegenomen naar een weeshuis, The Tennessee Children's home Society in Memphis en zijn daar overgeleverd aan de wrede directrice Georgia Tann en haar medewerkers.
In het heden volgen we de rijke Averly Stafford die in South Carolina woont en geniet van een bevoorrecht leven.
Wanneer Averly toevallig in een verzorgingstehuis de bejaarde May Crandell ontmoet laat haar dat niet los en gaat ze haar eigen familiegeschiedenis onder de loep nemen.

De auteur heeft een prachtige schrijfstijl en het boek leest vlot.
De hoofdstukken met de gebeurtenissen van Rill las ik het liefst.
De personages zijn erg goed uitgewerkt. Je leefde mee met de strijd van Rill.
Een aangrijpend en fascinerend boek is het dat je niet makkelijk loslaat.
Ook ben je benieuwd hoe het steeds verder gaat en hoe de oma van Averly in het verhaal past.
Na afloop is het een boek dat je even moet laten bezinken.
Want deze gebeurtenissen komen nog steeds voor.
Je leest het helaas vaak genoeg in de krant.
Ik heb ondanks dat genoten van het boek.

Kinderen van de rivier van Lisa Wingate ligt 15 februari in de winkels
Met dank aan uitgeverij Ambo/Anthos voor het vooruitexemplaar.