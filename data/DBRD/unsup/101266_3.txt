Na de vele overweldigende reacties heb ik eindelijk dit boek gelezen.
Een dikke pil van 716 pagina's, het debuut van deze auteur. Een hele prestatie, want dat Bronja kan schrijven bewijst ze met dit boek!

2 broers, Lennart en Mischa Larsen, elkaars tegenpolen. Ze kunnen niet met, maar ook niet zonder elkaar. Op een dag komt Lennart er achter dat Mischa van de één op de andere dag ontslag genomen heeft en met 'de noorderzon' vertrokken is. Een zoektocht begint. Gaandeweg kom je steeds meer te weten over beide broers. Het boek is opgedeeld in 5 delen, en gedurende het boek maken we diverse sprongen in de tijd.

Met zeer veel diepgang en overtuiging geschreven, je ziet het allemaal als een film voor je, en ik denk dat het boek het ook zeker waard is om verfilmd te worden! Toch ben ik denk ik iets minder enthousiast als de lezers waarvan ik eerder zoveel laaiend enthousiaste reacties las.
Dat heeft vooral te maken met de vaart en spanning die het boek naar mijn idee een beetje mist.

Toch is het een boek wat intrigeert en nieuwsgierig maakt, dus wel een boek dat je aandacht vasthoudt. Maar ik had me er blijkbaar iets meer van voorgesteld. Maar zoals ik al eerder zei : Bronja heeft een enorme topprestatie geleverd met dit mooie, zeer goed geschreven boek! Tijdens het lezen heb ik ook vaak moeten denken aan de serie Prison Break, waar het boek ook zeker gelijkenissen mee vertoont.

Bronja is ondertussen al druk bezig met het vervolg op dit boek, zoals ik heb begrepen en in de tussentijd brengt ze begin juni ook nog even een mini-thriller uit met de naam Snuff. Ik kijk ernaar uit!