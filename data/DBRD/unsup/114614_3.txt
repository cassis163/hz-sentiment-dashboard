En gelukkig komt daar de laatste jaren steeds meer aandacht voor. Bijna dertig procent van de mensen is in meer of mindere mate introvert en zij worstelen in veel gevallen met persoonlijke eigenschappen die haaks staan op hetgeen de maatschappij in deze tijd van ons verwacht. Het is goed dat er aandacht voor komt en dat er nu voor introverten meer informatie beschikbaar is die hen kan leren dat ze niet gek zijn, of saai, of moeilijk, of verlegen. Informatie van Nederlandse bodem, want vertaalde boeken zijn er natuurlijk al langer.

Desondanks vond ik het boek niet overal even toegankelijk. Het lettertype is klein en er wordt pagina's lang doorgeschreven zonder gebruik te maken van witregels of alinea's. Die stijl matcht eigenlijk niet met de informele toon van de auteur.
Of de kleur roze commercieel gezien zo slim is betwijfel ik ook. Een grote groep potentiÃ«le lezers zal er alleen om die reden al aan voorbij lopen.

Al met al wel een dikke drie sterren waard. En een aanrader voor introverte mensen die de wereld niet begrijpen of voor extraverte mensen die hun introverte medemens beter wil leren begrijpen.