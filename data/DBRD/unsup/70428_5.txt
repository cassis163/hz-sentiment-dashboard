Titel: Meedogenloos
Auteur: J. Sharpe & Melissa Skaye
Uitgeverij: Letterrijn
Publicatiedatum: februari 2018
Aantal blz: 300

Cover
De cover is goed uitgekozen, het verwaarloosde huis in het bos komt heel onheilspellend over wat precies bij het verhaal van het boek past.

Auteurs
J.Sharpe is het pseudoniem van Joris van Leeuwen (1986) Hij is een Nederlandse fantasy en thriller auteur. Zijn boeken worden vergeleken met de werken van o.a Stephen King en Peter Straub. Melissa Skaye (1972) is auteur van de VT-thrillerreeks: Vituele tango, Verboden tranen en Verleden tijd en Verminkte toekomst. Ze besloten te kijken of een samenwerking tot een goed einde gebracht kon worden.

Achterflap/samenvatting
Nadat hun ouders zijn vermoord, slaan de zusjes Mandy en Lisa Peeters op de vlucht. Het belastende bewijsmateriaal dat ze bij zich dragen, maakt dat ook zij moeten vrezen voor hun leven.
Vier jaar eerder verdween de toen dertienjarige Californische India Johnston spoorloos. Ze duikt buiten het zicht van haar familie op in de gedwongen prostitutie in België. Dan is er een klant die zich haar lot aantrekt.
Tim Bosman en Suzanne Meyer hebben elkaar na het verbreken van hun relatie al ruim zeven jaar niet meer gezien. Tim heeft in de journalistiek te maken met uiteenlopende zaken, waarbij hij niet altijd vrienden maakt. Als de omstandigheden Tim en Suzanne weer bij elkaar brengen, staat hun leven op het punt voorgoed te veranderen.
Op het eerste gezicht lijken dit drie op zichzelf staande gebeurtenissen. Schijn bedriegt ...

Mening
Ik was benieuwd naar het boek nadat ik de cover zag en de achterflap had gelezen.
Het boek begint meteen al spannend met de twee meisjes die vluchten nadat hun ouders zijn vermoord en proberen niet gepakt te worden. Daarnaast beland één van de meisjes al snel in het ziekenhuis. Een Amerikaans meisje is al jaren vermist en in de gedwongen prostitutie beland. Ik vond het heftig dat de meisjes hun ouders kwijt waren en dat een Amerikaans meisje al jaren bij haar familie weg is en in de gedwongen prostitutie zit. Daarnaast voelt het alsof je zelf in het boek zit in plaats van dat je het boek leest. De spanning is in het hele verhaal voelbaar waardoor je het boek in één keer uitleest. Ik heb niet gemerkt dat het door twee schrijvers geschreven is en ik vind dat het een super spannend thriller is. Ik hoop dat er nog meer boeken komen tussen J. Sharpe & Melissa Skaye.
Spanning: 5
Plot: 4,5
Leesplezier: 4,5
Schrijfstijl: 4
Originaliteit: 4
Psychologie: 4