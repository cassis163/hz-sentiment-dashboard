Duidelijk niet haar beste boek, maar ook niet haar slechtste, maar ik ben het helaas eens dat de boeken duidelijk aan kwaliteit hebben ingeboet. Uitstekende boeken tot goed vind ik haar boeken tot aan Dodenrol. Die vind ik echt slecht. Vanaf Scarpetta had ik het idee dat ze weer een beetje de draad oppakte naar uitstekende boeken, maar dit was helaas van korte duur. Er zit helaas weer een duidelijk dalende lijn.
Ook de karakters vind ik minder worden. Scarpetta vind ik steeds meer op een zeurende dame op middelbare leeftijd lijken i.t.t. de scherpe en kritische vakvrouw. Lucy wordt steeds irritanter. Marino steeds banaler. Benton heeft zijn charme verloren. De verhaallijnen worden steeds verder gezocht. Erg jammer. Toch vond ik dit boek redelijk aangenaam. De schrijfstijl blijft prettig lezen. Dat maakt het voor mij nog net 3*.