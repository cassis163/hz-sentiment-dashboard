Elise Wuyts, zelf studente geneeskunde aan de Universiteit van Antwerpen, is de auteur van dit mooie boek.
Een Studente (ik schrijf het met een hoofdletter omdat de echte namen nooit genoemd worden) trekt bij een dokter in om meer bij te leren, omdat ze in de 19de eeuw als vrouw niet aan een job kan geraken.
De Dokter (ook zonder echte naam) neemt haar in huis en denkt een makkelijke huishoudhulp aan haar te hebben, in ruil voor lessen anatomie.
Hoofdstuk per hoofdstuk, die afgewisseld door de Dokter en dan weer door de Studente worden verteld, komen we meer te weten over deze twee speciale personen, over hun doen en laten, over hun eigenaardigheden en vooral hoe het komt hoe ze zijn, wie ze zijn.
Elise gebruikt een prachtige vertelstijl, anders dan wat we gewoon zijn in een roman.
Ken je dat, een boek dat je koestert, dat zo mooi is dat je regelmatig een stukje terug wil lezen, een boek dat je op je nachtkastje bij je legt omdat je er nog wat over nadenkt, een boek dat je op je salontafel laat liggen omdat je er graag met anderen over praat? Wel, dit boek is er zo ééntje.
Ik kan niet anders dan 5 sterren geven aan dit fantastisch verhaal.