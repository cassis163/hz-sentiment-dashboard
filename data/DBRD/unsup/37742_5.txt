In Scherven van het Verbond volgen we Fulia, die weinig weet van het vroegere leven van haar moeder. Wanneer ze in aanraking komt met een ridder van het Verbond komt Fulia's leven op de kop te staan en wordt het steeds duidelijker dat Fulia een belangrijke rol gaat spelen om haar ineenstortende wereld te redden van de ondergang. Daarvoor moet ze de laatste strijdbare mensen bij elkaar brengen en het Verbond herstellen. Maar Fulia moet ook zelf een enorme ontwikkeling doormaken om de mensen die in haar geloven te leiden en te zorgen dat ze een veilig heenkomen vinden, ver van de allesvernietigende mirrax.
Joost Uitdehaag heeft in Fulia een geloofwaardige middeleeuwse wereld geschapen met al zijn pracht en verschrikkingen. Een echte aanrader.