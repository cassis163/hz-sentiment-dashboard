De laatste tijd gaan bijna alle boeken over een futuristisch Amerika. Wie heeft nou niet De Honger Spelen of Inwijding gelezen? De Vuurwens is eindelijk een keer iets anders. Het speelt zich namelijk af in het Midden-Oosten.
Het verhaal gaat over Najwa, een djin en Zahereh, een mens. Zahereh is uitgehuwelijkt aan een prins en is opweg naar zijn paleis. Najwa is geobsedeerd door de mensenwereld en wil dolgraag weer eens naar de mensen. De twee komen elkaar tegen op de boot waar Zahereh zit en ze doet een machtige wens: de vuurwens. Zahereh wenst dat ze vrij is en daardoor verwisselt ze per ongeluk haar leven met die van Najwa. Beide meisjes moeten zichzelf zien te redden in een nieuwe wereld: Najwa bij de mensen en Zahereh bij de djins. Lukt het hen om hun verwisseling geheim te houden?
Omdat De Vuurwens in het Midden-Oosten afspeelt, kan het even duren tot je door hebt hoe het leven daar in elkaar zit, maar door de makkelijke schrijfstijl is dat snel tot je doorgedrongen. Wat wel een nadeel is, is dat het boek soms té makkelijk wordt geschreven, met té veel clichés, wat er voor kan zorgen dat het boek een beetje saai wordt. Dit wordt wel weer gecompenseerd doordat het niet in Amerika afspeelt.
Het is het zeker waard om De Vuurwens te lezen, maar het zal nooit een van mijn favorieten worden.