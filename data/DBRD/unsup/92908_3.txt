met meerdere onvervulde liefdesgeschiedenissen...,De laatste jaren wordt steeds meer fictie- en non-fictiewerk rond de georganiseerde misdaad vertaald uit het Italiaans. Het levert een divers aanbod aan van boeken rond het onderwerp, maar er komt zo ook veel rotzooi op de markt. Een boek als De Vader had eigenlijk niet uitgebracht hoeven worden en het voegt weinig toe aan het al reeds bestaande aanbod, maar toch is het de moeite waard voor eenieder met interesse in de maffia en zijn geschiedenis.
Het verhaal speelt zich af tussen de jaren '20 en de jaren '40, in een tijdperk waarin het fascisme opkomt en de adel van zijn troon wordt gestoten. Prins Licata, de centrale figuur, is van de oude stempel. Met de respect van zijn onderdanen weet hij de politieke situatie naar zijn hand te zetten en de macht te behouden, totdat het fascisme zo groot wordt dat ook hij moet vluchten. Hij komt als kleine man aan in de Verenigde Staten en weet met zijn invloed toch weer een ingang te krijgen binnen de georganiseerde misdaad. Zijn hernieuwde invloed reikt zo ver dat hij zelfs een beslissende rol zal gaan spelen aan de zijde van de geallieerden en hun strijd in ItaliÃ«.
De auteur Vito Bruschini is van origine een journalist. Hij zoomt dan ook in op allerhande weetjes en feitjes om maar tot een zo volledig mogelijk beeld te komen. In die overdaad aan facts verliest hij echter meer dan eens het verhaal zelf uit het oog. Sommige passages worden bijna onleesbaar door alinea's lange beschrijvingen die eigenlijk niet zo ter zake doen. Daarbij voelen de verhaallijnen ook wel erg aan alsof het een goedkope soapserie betreft, met meerdere onvervulde liefdesgeschiedenissen, charismatische schurkenrollen en aan het einde van elk hoofdstuk een spannende clliffhanger. Desalniettemin is het een fijn boek omdat het ook de oneindige cyclus van geweld, die samen gaat met de maffia, een gezicht geeft. De wandaden van de maffiosi worden nergens verheerlijkt maar altijd geplaatst tegen de historische en de culturele context. Zodoende wordt er een genuanceerd beeld geschetst van deze criminele organisatie die altijd tot de verbeelding zal blijven spreken.