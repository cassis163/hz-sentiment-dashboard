Een echt Pendergast boek kan je wit vuur niet echt noemen. Al speelt hij in dit boek zeker een prominente rol, toch draait het hele verhaal voornamelijk rond een ander hoofdpersonage nl : Corrie Swanson (die we al eerder in de boeken van P&C zijn tegengekomen)
Ik wil hier zeker niet teveel verklappen over de plot maar kan wel zeggen dat de mix verleden/heden en de verwijzigingen naar Sherlock Holmes een goede vondst waren en dat het verhaal van begin tot eind spannend blijft en de nodige plotwendingen vertoont.
Enige minpunt in mijn ogen is het einde… je krijgt ergens het gevoel dat het ineens niet snel genoeg kon gaan en dat het boek “af” moest. Spijtig, een paar blz meer en wat meer uitweiden over de afwikkeling van de zaak waren het verhaal zeker ten goede gekomen.
Maar al bij al, zeker een aanrader voor wie een ontspannend boek wil lezen.