In Time Bender verandert het leven van een Amsterdamse muzikant drastisch na een ontmoeting met een mysterieuze man. Hij leert dat hij op aarde is gekomen met een belangrijke taak. Om die taak te kunnen vervullen zal hij eerst een proces of transformatie moeten doorlopen. Beetje bij beetje komt de jongeman meer te weten over zijn herkomst, het lot van de aarde en het ontstaan van de mensheid. Maar de man leert vooral veel over zichzelf en maakt kennis zijn geschiedenis en die van de aarde. Tijdens zijn zoektocht ontmoet hij de meest bijzondere wezens die hem helpen te ontwaken.

Voor wie houdt van fictieve verhalen is Time Bender zeker een aanrader. Het avontuurlijke verhaal leest als een roman, maar voor wie hier open voor staat heeft Time Bender inhoudelijk veel meer te bieden. Ieder hoofdstuk begint met een verhelderende uitspraak van een bekend persoon, waaronder: Stephen Hawking en Jimmy Carter. Uitspraken over een persoonlijke ervaring met UFO’s of gedachtegang rondom buitenaards leven. De toon is gezet….

Op briljante wijze beschrijft auteur Tijn Touber zijn avontuur die ons allemaal aangaat. In het verhaal verwerkt hij onder andere de transformatie van Gaia, bespreekt hij de vrije wil van de mens, Yahweh, de kosmische wet van non-interventie en aliens.

De naar antwoorden zoekende onder ons, over het hoe en waarom we op aarde zijn, hebben met dit boek voldoende materie in handen om (na het lezen) hun eigen conclusies te kunnen trekken. Tijn weet de lezer met zijn indrukwekkende boek te trakteren op een hoop, op kennis en ervaring gebaseerde, bruikbare informatie. Hij geeft antwoord op vragen waar vermoedelijk heel veel mensen mee rondlopen. Het boek zal voor velen ook een bevestiging zijn voor wat ze (on-)bewust al wisten. Je bent niet alleen!