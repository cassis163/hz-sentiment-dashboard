Na het Pakket, de Zielenbreker (5 sterren) en Passagier 23 (4 sterren) is dit het vierde Fitzek boek in 3 maanden. Hoewel het absoluut geen slecht boek is , krijgt dit wonderlijke verhaal slechts 3 sterren.

Niet elk schot kan raak zijn en in dit boek gaat Fitzek wat mij betreft net een brug te ver.
Het verhaal gaat over Mark Lucas van wie we weten dat het niet goed met hem gaat nadat hij een psychiater in ruste onder schot houdt en de waarheid wil weten. Het eerste gedeelte van het boek geeft je als lezer totaal geen houvast en dat is een heel sterk punt. Later begint je eigen brein verbindingen te leggen en ook dat is heel mooi. Tot er een spetterend en onwaarschijnlijk einde plaats heeft. Met name de onwaarschijnlijkheidsfactor heeft voor mij persoonlijk een ster gekost. Niet het beste boek dus maar toch blij het gelezen te hebben.