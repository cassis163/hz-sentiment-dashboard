Een moordenaar die zijn slachtoffers met middeleeuws marteltuig een verschrikkelijke dood injaagt. Als er een graf wordt ontdekt met een van de slachtoffers maakt rechercheur Vito gebruik van de kennis van archeologe Sophie. Terwijl Sophie en Vito in een prikkelend omschreven persoonlijke relatie komen te staan is er ook de zoektocht van Daniel naar zijn verdwenen ouders. Heel veel donkere geheimen omgeven de moordenaar maar ook zijn achtervolgers. Zeer verrassend zijn de ontwikkelingen in Sterf voor mij van Karen Rose.
Moorden tot kunst verheffen blijkt een drijfveer van de moordenaar te zijn die moeilijk te doorgronden valt.
Sterf voor mij: 478 bladzijden vol spanning, gruwelijke moorden en een fijn vleugje liefde.