Soms is het lezen van een korte samenvatting op de achterkant van het boek alleen, niet genoeg. Ik had dit boek al langer op het oog en was een klein beetje bevooroordeeld over dit boek, omdat het van een Franse schrijver is. In een eerder boek van Grangé vond ik dat verhaal traag op gang kwam, maar dat was bij Delalande geenszins het geval.

Het verhaal speelt zich af in 1756. Het begint gelijk al met de kruisiging van de acteur Marcello Torretone. Daarna laten nog een aantal mensen het leven waarbij de één nog gruwelijker aan het eind komt dan de ander.

Het brengt hoofdpersoon Pietro Viravolta de Lansalt beter bekend als de Zwarte Orchidee een aantal malen in moeilijkheden. Het kost Viravolta ook de nodige hoofdbrekens om het mysterie van de moorden op te lossen, omdat er nog al wat tegenwerking is van enkele machtige mensen binnen Venetië. Viravolta wordt uit zijn cel gehaald en gevraagd door de Doge Fransesco Loredan en politiechef Emilio Vindicati om als agent gevraagd zich te begeven onder een groep die zich de Vuurvogels noemen.

Sleutel voor de oplossing van het probleem is de goddelijke komedie van de dichter Dante Alighieri. Daarin vindt Viravolta aanknopingspunten om vooral door het zoeken in de kringen van de Vuurvogels. Hier en daar heeft het verhaal het karakter van een schelmenroman, waarbij Viravolta de schelm is en hopeloos verliefd is op een vrouw die indirect te maken had met zijn verblijf in één van de donkere cellen in Venetië.

Het boek kent een slot, dat je bij een dergelijk verhaal mag verwachten. Voor mij is Delalande een aangename schrijver die wat mij betreft nog wel meer van dit soort boeken mag gaan bedenken. Het verhaal heeft me van a tot z beziggehouden en het heeft moeite gekost om het boek weg te leggen. Een verhaal als Dante's val lees ik niet in adem uit hoe graag ik het ook had willen doen. Het is maar goed ook, want door is de begeerte om weer wat later verder te lezen nog steeds aanwezig. Een lekkere, vermakelijke, historische thriller.