Ik was eigenlijk al aan een ander boek begonnen. Maar toen ik in de plaatselijke boekenwinkel het nieuwe boek van Kluun zag, deze opensloeg en drie regels las in hoofdstuk 1, kon ik me al met moeite losrukken van het verhaal. Ik zat meteen tweehoog in de Tweede Jan Steenstraat in De Pijp te Amsterdam. Daar start namelijk het nieuwe verhaal wat zweeft tussen fictie en vast ook een flinke portie non-fictie. De hoofdpersonage heet namelijk Kluun en er komen ook personages in voor die in het hier en nu ook BN-ers zijn. Maar daarnaast zijn er ook verzonnen personages. Alles bij elkaar zorgt wederom voor een top boek vol sensatie, humor, vaart, leesplezier, vriendschap, een flinke 'snuif' dance en music cultuur en verbazing over partneralimentatie. Het is een boek met een beat!