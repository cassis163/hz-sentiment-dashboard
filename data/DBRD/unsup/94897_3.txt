Als ik het goed begrepen heb, is Echomoorden de eerste "volwassenen" thriller van C.J. Daugherty. Voorheen schreef de auteur Young Adult.
En ik moet je zeggen, dat merk je wel een beetje. Het is erg simpel geschreven, af en toe wat puberaal gedrag en - gedachten van Harper. En de sumiere romantische beschrijvingen zijn een beetje kinderachtig.
Het verhaal begint sterk, met een goede spanningsboog en leuke interessante karakters. Maar gaandeweg verliest het een beetje aan karakter (body), ontwikkelingen en plot. Het einde komt afgeraffeld op mij over. Zo zit Harper nog middenin haar verdenkingen en binnen 10 blz. is alles plots opgelost, is de dader bekend en opgepakt en is hij ook al veroordeeld. Beetje jammer dat dit niet beter verdeeld is.