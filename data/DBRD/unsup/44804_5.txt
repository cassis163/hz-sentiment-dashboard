Op een oudere uitgave stond op de voorkant "het grootse liefdesverhaal aller tijden". Nu, daar is geen woord aan gelogen. Wuthering Heights is hierbij vergeleken kinderspel.

Liefde is iets moois maar kan ook een diepe tragedie tot gevolg hebben. Zowel het mooie als de tragedie van de liefde zijn door Tolstoj op een prachtige wijze aan het papier toevertrouwd.

Daarnaast geeft Tolstoj een realistisch beeld van de Russische samenleving en hoe deze functioneerde. Hoe de boeren/lijfeigenen zich positioneerden tegenover de landheer, hoe de adel met elkaar omging, de positie van de vrouw en hoe de intermenselijke relaties zich verhielden. Je vraagt je constant af wanneer spreken de mensen zich nu eens uit tegen elkaar. Maar zo zat die samenleving in die tijd in Rusland in elkaar. Rangen, standen, klassen, man en vrouw allemaal hadden zij hun rol en daar werd moeilijk (openlijk) van afgeweken.

Anna Karenina is van kaft tot kaft een boeiend literair meesterwerk. Geen bladzijde teveel.