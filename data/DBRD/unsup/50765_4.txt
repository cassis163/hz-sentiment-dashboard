In De moord op Harriet Krohn lees je over Charlo Torp. Hij is een 40 jaar oude weduwnaar en heeft een dochter Julie van 16 met wie hij bijna geen contact meer heeft. Hij zit diep in de problemen. Inmiddels is hij al twee jaar werkeloos en heeft een speelschuld opgebouwd van 200.000 kronen.

De zon zal weer voor hem gaat schijnen als hij zijn financiÃ«n maar op orde heeft, denkt hij. Het is tenslotte eigenlijk niet helemaal zijn schuld dat het zo gekomen is. Hij is betreurenswaardig en alles en iedereen werkt hem tegen naar zijn mening.
Hij besluit een oude dame die flink in de slappe was moet zitten te beroven. Haar naam is Harriet Krohn. Daarna zal alles weer in orde komen.
Maar het loopt helemaal anders; Harriet Krohn komt tijdens de overval te overlijden en Charlo lijkt in eerste instantie over dat feit heen te stappen.

Met de flinke opbrengst uit de overval koopt hij een paard voor zijn dochter, want dat is haar droomwens, hij betaalt zijn schuld en alles lijkt beter voor hem te gaan.
Maar dan heeft hij gerekend buiten de vasthoudendheid van inspecteur Sejer. Inspecteur Sejer benadert hem in verband met een verkeersongeval waar Charlo bij betrokken was.

De moord op Harriet Krohn laat het leven van een depressieve man zien, die zichzelf iets moois voorhoudt om later weer te verzanden in onnadenkendheid waarbij zijn emoties een grote rol spelen.
Het verhaal wordt verteld vanuit Charlo en bijna iedere zin begint met 'ik'.
Charlo neemt ons zo nu en dan mee terug naar de tijd waarin zijn vrouw Inga Lill nog leefde en waar alles in hun leven nog goed en mooi was.

"Het leven geeft geen garanties voor geluk; wat telt is hoe je er mee om kunt gaan." - Graag Gelezen