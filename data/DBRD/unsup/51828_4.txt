Liane Moriarty haar boeken vind ik zo fijn om te lezen, hoe zou dat bij haar zus Nicola zijn? Ga ik die ook fijn vinden of zelfs beter? De vijfde brief wekt mijn interesse door de tekst op de voorkant; Vier vriendinnen. Vijf brieven. Eén gevaarlijk geheim. Wat zal er in de brief staan en wie heeft hem geschreven?

Al op de middelbare school waren Joni, Deb, Eden en Trina de beste vriendinnen. Ze deelden altijd alles – roddels, verliefdheden, geheimen. Maar sindsdien zijn hun levens elk een eigen richting op gegaan, en zelfs hun jaarlijkse weekje weg met z’n vieren voelt steeds meer als een verplichting. Dit jaar heeft Joni een plan: eindelijk weer eens écht naar elkaar luisteren. Elk van hen schrijft een brief, met daarin een geheim dat ze nog nooit met elkaar gedeeld hebben. De uitkomst maakt pijnlijk duidelijk dat ze elkaar lang niet zo goed kenden als ze dachten. Dan ontdekt Joni een vijfde brief, een brief waarin een van hen vertelt hoezeer ze een van haar vriendinnen háát om iets wat jaren geleden is gebeurd, en hoe vaak ze op het punt heeft gestaan haar iets aan te doen. Wie van hen heeft dit geschreven? En wie kan Joni nog vertrouwen?

Het idee van de brieven vind ik echt ontzettend leuk. De belevenissen eromheen daarmee leer je de band tussen de meiden kennen. Het boek is een roman maar deze roman heeft wel een spanningsrandje. De brieven brengen wat mysterieus met zich mee, wie heeft welke brief geschreven en wat staat er in de vijfde brief en wie heeft die geschreven. Lezen, genieten en ontspannen dat kan met De vijfde brief zeker weten. Een aanrader om te lezen en probeer aan het einde het boek maar eens weg te leggen. Je wilt weten wie de brief geschreven heeft en waarom ze geschreven heeft wat erin staat. Nicola legt net als Liane een diepere laag in haar boeken. Wie kan je echt vertrouwen? Hoe zijn jouw vriendschappen? De trip van de vier vriendinnen zorgt voor veel verandering in hun levens en is enorm leuk om te lezen hoe ze dat aanpakken en na deze trip tegenover elkaar staan.

Het is vlot geschreven en dat kon ik door mijn leestempo wel merken. Nicola of Liane? Dit boek heeft me enorm verrast. Het boek van Nicola is dunner en leest daardoor wel sneller en gemakkelijker bij Liane moet je zeker meer opletten. Om een oordeel tussen de twee zussen te geven zou ik zeker nog een tweede boek moeten lezen.