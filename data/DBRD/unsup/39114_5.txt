Spannend, hard, vanuit de ondergrond van Hollywood-achter-de-schermen en met veel cynische humor. Hoewel het een beetje voorspelbaar wordt voor wie van het hard-boiled houdt en al eerder werken uit de Toby Peters reeks las, blijft dit een spannende topper die zeer ontspannend kan werken - Toby vangt immers alle klappen op.
Een beroemde film, letterlijk op de achtergrond, als decor voor moord, beroemde Hollywood-personages die vanuit een erg menselijk (maar niet noodzakelijk erg fraai) standpunt getoond worden - het maakt het boek bekend terrein waar je je onmiddellijk in thuisvoelt, al is het met de nodige verwondering.
Spannend, moorden, veel vaart, beschrijvingen en dialogen die flink over de schreef van het toelaatbare gaan maken dat je het boek haast niet kan neerleggen.
Terwijl je meekreunt met Toby als hij weer eens klappen incasseert rollen de tranen van het lachen over je wangen - dat soort boek is het nu eenmaal.