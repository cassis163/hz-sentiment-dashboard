Ten Westen van de Vrijheid van Thomas Engström (1975, Malmö, Zwe)is het eerste deel van een vierdelige serie.Na deze titel verschijnen de volgende drie delen in rap tempo in de rest van 2017, te weten:

Ten zuiden van de hel (06/04)
Ten noorden van het paradijs (20/07)
Ten oosten van de afgrond (19/10)

Engström beleeft met dit eerste deel zijn internationale doorbraak, nadat er voor twee eerdere werken buiten Zweden nauwelijks aandacht was. Voor "ten westen van de vrijheid" ontving hij in 2013 de prijs voor beste debuutthriller. in Zweden.



In de Marokkaanse stad Marrakesh worden drie geëxecuteerde Amerikanen aangetroffen, maar in de pers is er nauwelijks aandacht voor. Ook bij de Amerikaanse veiligheidsdiensten wordt er weinig ruchtbaarheid aan gegeven
totdat een vrouw de Amerikaanse ambassade in Berlijn belt en zegt meer informatie te hebben. De CIA afgevaardigde pikt dit bericht op en besluit zijn spion Ludwig Licht op onderzoek uit te sturen.Licht is een voormalige Stasi agent die tevens werkte als dubbelspion voor de Amerikanen. Na de val van de muur is hij als een soort freelancer voor de CIA blijven werken en heeft hij als dekmantel een restaurant in Berlijn. Licht beland in een wespennest van verschillende belangen en intriges.

De klok lijkt een aantal decennia terug gezet te zijn door dit werk van Engström die door, en in de traditie van Le Carre en het vroege werk van Clancy lijkt te zijn geïnspireerd. Een ouderwets avontuurlijk spionage verhaal met een moderne link is het resultaat. Toch is het niet allemaal hosanna wat het boek brengt. Karakters zijn redelijk cliché en voorspelbaar en goede stukken worden gevolgd door mindere passages waar het lijkt of de Berlijnse VVV de opdrachtgever is van gedetailleerde beschrijvingen van de plaatselijke scenery die te weinig toevoegen aan het verhaal. Het verhaal boeit echter genoeg om uit te kijken naar deel twee, en zoals gezegd dat vraagt niet veel geduld

3,5 sterren