Ik was zo enthousiast van het boek “De Twaalf Koningen van Sharakhai” dat ik meteen alle boeken uit deze reeks (Het Lied van het Gebroken Zand/Song of the Shattered Sands) heb gekocht die ik kon vinden. Helaas waren de vervolgboeken toen nog niet in het nederlands als ebook verkrijgbaar zodat ik die maar in het engels heb gekocht. En eindelijk, aan het begin van het nieuwe jaar, had ik tijd om me onder te dompelen in die fascinerende exotische wereld waarin Çeda deel van uitmaakt. En het was een heerlijke ervaring ! Ik kan aangeven waarom ik deze reeks zo goed vind maar de uitgebreide recensie van Martijn Lindeboom over “De Twaalf Koningen van Sharakhai” (mei 2017) geeft het eigenlijk allemaal al aan. Ik ben het volkomen met hem eens en heb niets wezenlijks toe te voegen. Alles wat hij heeft gezegd over wereldopbouw, stijl, personages etc zijn niet alleen van toepassing op dat boek maar -naar mijn mening- op de hele reeks.

De 2e en het 3e boek uit de reeks zijn inmiddels ook vertaald in het nederlands (resp. “Bloed op het Zand” en “Een Sluier van Speren”) maar het is jammer dat de korte verhalen, die ook tot de reeks behoren, niét zijn vertaald. Daardoor zullen deze korte verhalen een minder groot publiek bereiken, ben ik bang. En dat is jammer. Want deze korte verhalen zijn niet alleen net zo prachtig als de andere boeken maar de hoofdpersonages in de korte verhalen komen ook voor in de “hoofd”-boeken. In de ‘hoofd’-boeken spelen ze geen grote rol maar ze krijgen, doordat hun geschiedenis is verteld in de korte verhalen, daardoor wel extra diepgang. En het extra mooie van deze korte verhalen is dat ze op zichzelf staande verhalen zijn; je kunt ze dus los lezen van de andere boeken en in de volgorde van je eigen voorkeur. Aan degenen die twijfelen of ze de korte verhalen in het engels zullen lezen, wil ik zeggen: DOEN ! Je zult er geen spijt van krijgen.

Het is mij opgevallen dat men het over deze reeks heeft als zijnde een trilogie. Dat berust echter op een misverstand. De schrijver vertelde in een interview op 26 juni 2017 (quillings.com) dat het altijd zijn intentie is geweest om de reeks uit 6 boeken te laten bestaan. Er komen dus nog 3 vervolgboeken waarvan het 4e boek dit jaar wordt verwacht: in (april) 2019. Wat een geluk voor alle liefhebbers van deze reeks !!

Voor de volledigheid geef ik hieronder een overzicht van de boeken uit de reeks.

0.5 Of Sand and Malice Made
1.0 Twelve Kings in Sharakhai = De Twaalf Koningen van Sharakhai
2.0 With Blood upon the Sand = Bloed op het Zand
2.1 In the Village where Brightwine Flows
2.2 The Doors at Dusk at Dawn
2.3. The Tattered Prince and the Demon Veiled
3.0 A Veil of Spears = Een Sluier van Speren

-----------------------------nog uit te komen --------------------------------------------

4.0 Beneath the Twisted Trees (verwacht in 2019)
5.0 When Jackals Storm the Walls (verwacht in 2020)
6.0 A Desert Torn Asunder (verwacht in 2021)