Dit is mijn eerste ervaring met een jeugdboek over de Eerste Wereldoorlog, wat ook wel de 'Groote oorlog' genoemd wordt. Ik heb er vrij weinig kennis over, maar ben blij dat dit boek mijn kennis heeft mogen bijschaven. Ik wist wat voor een verschrikkingen de loopgraven waren, maar ik wist niet goed wat er achter de vuurlinies afspeelde, daar geeft Mijn vader maakt wapens een goed beeld van weer. Zo was de Eerste Wereldoorlog de oorlog waar er moderne wapens om de hoek kwamen kijken, hierbij kun je denken aan tanks, en artilleriegeschut.

Het boek gaat over Marc Noble, wanneer de oorlog begint is hij pas 16 jaar oud, zijn broer wordt meteen naar het front gestuurd maar Marc moet wachten voordat hij ernaar toe mag. Zodra hij oud genoeg is gaat hij een jaar lang in training, om vervolgens naar de loopgraven gestuurd te worden, al snel wordt hij gepromoveerd, en is de jongste luitenant die mee gedaan heeft aan de Eerste Wereldoorlog. Marc zijn familie is een heel bekende familie, zijn familie is de bekendste leverancier van wapens, ook maken ze oorlogsschepen. Marc wil het liefste aan het front meevechten, maar het boek speelt zich voornamelijk achter de hoofdlinies af.

Het begint goed, maar dan opeens krijg je midden in een hoofdstuk een verspringing van heden naar verleden, waardoor ik opeens de draad van het verhaal kwijt was. Het verleden wordt voornamelijk in ik-vorm geschreven terwijl het verleden in vertel-vorm geschreven is, dat was voor mij persoonlijk een omschakeling want midden in het hoofdstuk verspringt het opeens, zo bevind je midden in de oorlog en dan opeens in de jeugd van Marc Noble. Naarmate het boek vordert en ik Marc Noble zijn verleden kende, las het al makkelijker weg. Het boek is beeldend, vlot en makkelijk geschreven, wil je meer weten over de Eerste Wereldoorlog dan is dit boek zeker een aanrader, zeer informatief, de veldslagen en de gruwelijkheden zijn passend voor het leeftijdscategorie geschreven.