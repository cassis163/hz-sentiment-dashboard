Toen de mail binnenkwam, was ik meteen heel nieuwsgierig naar dit boek. Niet alleen door de samenvatting, maar ook door de cover van dit boek. Wanneer ik het niet als recensie exemplaar ontvangen had, zou ik het zeker gekocht hebben wanneer ik het boek in de winkel had zien liggen. Daarnaast sprak het me ook aan, omdat ik afgelopen zomer een bezoek heb gebracht aan Auschwitz, dus dat maakte me ook nog eens extra nieuwsgierig. Dat laatste heeft er ook voor gezorgd, dat ik het hele verhaal ook in mijn hoofd heel beeldend werd en het ook echt voor me zag.
Ik heb het boek in twee dagen verslonden op vakantie, het is echt een verhaal wat je wilt blijven lezen tot het boek uit is. Wanneer het boek dan uit is, baal je enorm, want is zo’n mooi verhaal. Het boek heeft me echt geraakt, wat hebben die mensen in Auschwitz veel mee moeten maken en wat zijn deze twee mensen waarover het verhaal gaat dapper geweest. Ik weet niet of ik het zou kunnen in hun plaats, ik denk dat ik al veel sneller opgegeven zou hebben in die tijd.
Dit boek is dus zeker een aanrader om te lezen, wanneer je geïnteresseerd bent in verhalen die zich afspelen in de Tweede Wereldoorlog. Het is een boek wat heel vlot leest en je ook echt laat nadenken over die tijd.