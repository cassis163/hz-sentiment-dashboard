Een bijzondere kaft, en een voor mij onbekende schrijver, zorgde ervoor dat ik zonder enkele verwachting aan dit boek begon. Een beetje dun voor een goed boek, dacht ik nog. Maar niets blijkt minder waar. Deze Italiaanse schrijver k√°n schrijven.

Hij neemt je mee in de wereld van Nora en haar man. Die noodgedwongen een hulp in huis moeten halen, omdat Nora door complicaties met haar zwangerschap de hulp nodig heeft. Signora A. zal een grote rol gaan spelen in het leven van dit koppel. Totdat zij na jaren besluit ineens niet meer te komen.

Door de schrijfstijl wordt je in het verhaal gezogen. Het boek zet je aan het denken. Soms zijn mensen zoveel met zichzelf bezig, dat ze vergeten aan een ander te denken en dat is wat naar voren komt in dit boek. Signora A. is een sterk personage die niet toegeeft dat zij ziek is. Zij blijkt onmisbaar te zijn voor het gezin en blijkt ook hun stabiele factor te zijn geweest in de keuzes die zij hebben gemaakt in het leven.

Via flashbacks worden de levens van de personages belicht. Het sterke karakter van Signora A. en de karakters van de koppels die pas beseffen wat ze aan haar hadden toen ze niet meer kwam/er niet meer was. Dat zij niet eerder doorhadden dat ze ziek was en dat ze zo in elkaars leven verworven blijken te zijn.

Hoe het mogelijk is dat er een goed verhaal ontstaat in 150 bladzijdes aan tekst, is voor mij een vraag. Het verhaal is beschrijvend, zodat het je meeneemt in het boek. Het boek is zeker een aanrader als je houdt van een boek dat je aanzet tot nadenken. Tevens omdat het verhaal gebaseerd op een waargebeurde gebeurtenis.