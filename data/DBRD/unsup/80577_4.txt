Zijn wij de meest intelligente soort op aarde? En zou een evolutie van onze soort een superras zijn en een bedreiging vormen voor de wereld zoals die nu is?

Er heerst een bedreiging voor de mensheid. Althans in de ogen van een aantal machtige mensen in Amerika. En deze bedreiging moet worden geëlimineerd. Want wat we niet kunnen overheersen is beangstigend en onbereikbaar. Een superintelligent kind is gevonden binnen een pygmeeënstam in Congo. Een onderzoeker heeft dit kind gevonden en wil het naar de bewoonde wereld brengen. Maar Amerika wil dit kind kwijt, want het vormt in hun ogen een bedreiging voor de mensheid. Het moet worden geëxecuteerd. Hiervoor wordt een team van individuele personen samengesteld en zij krijgen de missie om de pygmeeënstam uit te moorden en een kind te doden. Yeager en zijn team zijn echter niet volledig geïnformeerd en komen er langzamerhand achter welke informatie is achtergehouden.

Naast deze verhaallijn is er ook nog die van onderzoeker Rubens die uiteindelijk de leiding krijgt over operatie Nemesis vanuit Washinton DC en tussen de machtsspelletjes van de kabinetleden zijn eigen plan weet te trekken. Wat niet altijd zo uitpakt zoals hij zou willen.

En dan is er ook nog Kenzo, die vanuit Japan een medisch onderzoek uitvoert dat zijn vader is begonnen. De personage Kenzo die groeit in zijn rol als zoon en als onderzoeker.

Kazuaki Takano heeft een inspirerend boek geschreven met een plot dat zeker geschikt is om te verfilmen. Executie gaat over het elimineren van een soort mens dat niet past in onze huidige maatschappij. Hiervoor wordt een team op pad gestuurd dat genocide tegenkomt, achterdeur politiek en machtsmisbruik. Maar ook persoonlijke drama van de individuele hoofdpersonen.

Het is een boek met 495 bladzijden, maar uitzonderlijk en tot het einde toe spannend.