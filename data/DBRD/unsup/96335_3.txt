Broken Things is het nieuwste boek van Lauren Oliver, bekend van de Delirium trilogie (een van mijn favorieten).
De cover van de foto staan drie meisjes die naar een bos kijken. Je moet goed kijken om de bomen te zien. En dan is er ook nog die tekst onder de foto: We thought it was just a storyâ€¦ until it came true, wat mij nieuwsgierig maakte.

De drie meiden op de cover zijn geobsedeerd door het boek: The way into Lovelorn, een mysterieus en fictief land, en schrijven samen een vervolg, een fan-fic. Fantasie en werkelijkheid lopen in elkaar over, totdat een van de drie wordt vermoord. Maar door wie? Zijn de andere twee schuldig? Hierover lopen de meningen uiteen.
Vijf jaar na de dramatische gebeurtenis vindt Mia, een van de twee overgebleven vriendinnen, bij toeval iets wat haar en Brynn doet besluiten om nu voor een en altijd uit te gaan zoeken wat er nu precies al die jaren geleden met Summer is gebeurd.

Meteen vanaf het begin wordt je het verhaal ingetrokken door de fijne schrijfstijl (het boek leest lekker weg) en ook door de verteltrant. Het verhaal wordt verteld door verschillende karakters wat maakt dat er cliffhangers zijn, waardoor je wilt blijven lezen.
Super spannend is het niet, maar je wilt als lezer wel weten wat er nu is gebeurd.

De karakters komen duidelijk en echt over. Een favoriet personage heb ik niet echt.
Ze worstelen allemaal met hun gevoelens. Doordat ze een fan-fic schrijven wordt ook duidelijk gemaakt hoe mensen geobsedeerd kunnen raken. Dit wordt goed weergegeven.
Iedereen fantaseert wel eens over een boek of film/serie, dus je kunt je goed inleven.
Ook de angst van Mia en Brynn, ze worden geen van beiden echt geaccepteerd door de inwoners van hun dorp, komt goed over.

Naar het eind toe had ik niet echt een idee wie nu de moordenaar zou zijn.

Het is een goed leesbaar boek, niet moeilijk, met een fijne schrijfstijl. Niet super spannend,maar wel zo geschreven dat je naar het eind toe leeft.
Het is een niet alledaags YA verhaal, niet een echte aanrader, maar wel een boek dat goed is voor een paar uren lees- en puzzelplezier.