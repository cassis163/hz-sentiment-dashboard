Voor al wie niet van lezen houdt maar wel van Michael Douglas in Falling down, The Godfather, California met Juliette Lewis en Jeremy Irons in de rol van perverse moordenaar in Dead Ringers, is dit vermoedelijk een aanrader.
Na de trailer te hebben gelezen, was ik razend benieuwd waar het allemaal toe zou leiden. Ik ben geen thrillerlezer dus het is moeilijk te vergelijken en beoordelen. Het is in elk geval in moordend tempo geschreven, het blijft een pageturner, maar ergens bij pagina 245 was ik het moorden moe. De schrijfstijl blijft bijna staccato, wat je wel het gevoel geeft mee te liften in Marcus Brant, de mannelijke hoofdfiguur. De metaforen en het woordgebruik zijn origineel, maar verwacht geen literaire volzinnen. Er zit genoeg Highbrow taal in maar het verhaal is niet bijzonder ingenieus.
Wat mij betreft een onderhoudend ietwat over the edge debuut, waar je maar beter zo gauw mogelijk een film van kan maken. Volgens mij moet de auteur zich gaan richten op scenarioschrijven.