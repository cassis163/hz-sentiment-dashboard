Om mijn neefje te stimuleren met lezen heb ik hem dit boek gegeven. Ik besloot het zelf ook te lezen zodat ik er met hem over kan praten. Het is al een tijd geleden dat ik een jeugdboek heb gelezen en eerlijk gezegd verwachtte ik er, ondanks de goede recensies, niet heel veel van. Maar ik had het mis, gelukkig! Wat is dit een ontzettend leuk en spannend boek. Je wordt meegenomen in het verhaal en je wilt echt weten hoe het verder gaat. Ook de schrijfstijl was niet kinderachtig zoals ik had verwacht, maar was heel divers en leerzaam (zelfs ik moest een paar keer een woord opzoeken). Ik ga meteen door naar het volgende deel!