Ik heb echt enorm genoten van dit boek!
Tataneh’s vader schept nieuwe werelden. Ze is enorm geïnteresseerd en van haar vader mag ze zelf een wereld scheppen in de wereldkamer. De wereldkamer is een soort Heelal in een kamer. Maar haar broer is enorm jaloers omdat zij zoveel aandacht krijgt. Dus gooit hij een heleboel draken haar wereld op. Tataneh is enorm overstuur en ze moet huilen. Haar moeder besluit in te grijpen en zorgt ervoor dat de draken een 1000 jaar zullen slapen. De wereld die Tataneh, Aedon noemt, krijgt zo de kans om te evolueren en ze voorkomt dat de wereld in een duistere planeet verandert.
Duizend jaar later begint het verhaal van de draken.
De wezens die Tataneh gemaakt heeft worden prachtig omschreven. Bijvoorbeeld de Elfen. Isryon is een elf en hij is blind. Toch is hij de favoriete huurmoordenaar van Abromar. Abromar heeft samen met zijn hofmagier Gatorro de draken weer tot leven gewekt. Dit zijn geen tamme draken, maar hele gemene dieren. Ze worden in bedwang gehouden met de Bloedsteen.
Heel Aedon wordt overspoelt door draken. De woestijn mensen hebben te maken met zanddraken. De monniken van de tempel der zuchten met luchtdraken. De Mirrin met waterdraken…En alle andere landen met vuurdraken, die alles platbranden als ze zich niet aansluiten bij Abromar.
Abromar wil zijn toekomstige bruid terug Sarafina, dus stuurt hij Isryon op pad om haar te vinden.
Sarafina is weggelopen, ze wil niet met hem trouwen.
Er zijn veel hoofdpersonen in dit boek, maar het went snel. En ze zijn allemaal met elkaar verbonden op een of andere manier. De Mirrin Neryan, de trol Hammok, de monnik Ituko, de zieneres, de oud magister Illis, de drakendoodster Celie, prins Thanator,de woestijnmensen….En mijn favoriet….Aggie de eekhoorn. Daar heb ik enorm veel om gelachen, wat een kereltje!
Wat de echte tranen van Tataneh zijn, word je in de loop van het verhaal wel duidelijk.
Al deze personen spelen een belangrijke rol. Ze komen in een oorlog tegen de draken terecht. Wie zal het overleven? Spannend van het begin tot het einde.
Er zit veel humor in dit verhaal, magie en heel veel spanning. De wereld word zo mooi beschreven dat je het voor je ziet. En je leeft mee met de personages. Je kunt wel merken dat de auteur Vlaams is. Zo nu en dan zie je echt een Vlaamse zin of uitspraak staan. Het is echt een boek wat ik weleens verfilmd zou willen zien worden. Omdat ik de wezens uit het verhaal prachtig vind. Vooral de draken lijken me prachtig…Ookal zijn ze heel gemeen……..Een draak hoort ook niet poeslief te zijn vind ik. Het zit in hun bloed om gemeen te zijn…Tenzij ze getemd kunnen worden.
Aedon lijkt me een prachtige planeet.
Als je van Lord of the Rings houdt….Dan vind je dit boek ook heel erg goed! Veel helden net zoals in middenaarde;-)4 sterren****