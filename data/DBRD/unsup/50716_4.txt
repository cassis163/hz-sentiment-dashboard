Vertel me drie dingen gaat over Jessie. Een tienermeisje wiens moeder is overleden. Met haar vader verhuisd ze naar een nieuwe stad als hij een nieuwe vrouw krijgt. Daarmee krijgt ze niet alleen een nieuw huis, een stiefmoeder en -broer, maar ook een nieuwe school en moet ze zich staande zien te houden in de gevestigde orde van de priv√©school. Ze mist haar vriendin en natuurlijk ook haar moeder, ze voelt zich niet thuis tussen alle rijkeluiskindjes en raakt steeds verder vervreemd van haar vader. Op een dag krijgt ze een anoniem mailtje. Iemand Niemand (later IN) vertelt haar hoe alles werkt op school. Ze mag hem alles vragen, hij (is het wel een hij?) vertelt haar wie ze als vriendin moet kiezen, wat de geschiedenis is van de andere kinderen op school, welke meiden ze moet mijden en waarom ze beter geen vegaburgers uit de kantine kan eten.

"Mijn leven is een shitsandwich met een vegetarische kwakburger er bij."

Ze kletsen over van alles en nog wat en vinden steun bij elkaar. Ze vertellen elkaar steeds drie dingen over zichzelf, waardoor ze elkaar nog beter leren kennen. Steeds beter vindt Jessie haar draai in haar nieuwe leven, mede dankzij de tips van IN. Maar wie is toch die geheimzinnige jongen?

Julie Buxbaum laat je door haar vlotte en eigentijdse schrijfstijl helemaal in het hoofd van Jessie verdwijnen. Je snapt en voelt wat zij voelt. Ik heb erg van het boek genoten en was er binnen een mum van tijd doorheen. Door de beschrijvende schrijfstijl van Buxbauw was ik even helemaal terug in mijn eigen middelbareschooltijd. Ik zag alles weer voor me; de tijd met geheime liefdes voor ouderejaars, de puistjes, de kluisjes, het eenzame gevoel met ouders. Van tijd tot tijd voelde ik me heel erg oud en heb ik serieus woorden opgezocht (Romcom, scrunchie, photobomb?!), maar vooral was het erg humoristisch en prettig geschreven. Ik was erg benieuwd wie IN nu eigenlijk was en had tot het einde van het boek geen idee. Buxbaum schrijft erg humoristisch en dat heeft er mede voor gezorgd dat ik van dit jeugdboek heb genoten en ik geef het daarom 4 sterren.