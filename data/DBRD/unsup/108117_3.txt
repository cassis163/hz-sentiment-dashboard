(Recensie komt oorspronkelijk hiervandaan: https://nlboekenrecensies.wordpress.com/over-the-edge-helen-vreeswijk-dirk-bracke/)

Over the Edge – Helen Vreeswijk & Dirk Bracke

Chris is gefrustreerd omdat hij niet meteen moeders mooiste is. Hij voelt zich alleen nadat zijn ouders gescheiden zijn. Hij zou wel willen vrijen met de knappe Fien, maar die is verliefd op zijn vriend Ruud. Gore internetfilmpjes winden hem op en doen hem op zoek gaan naar seks. De zoektocht naar de ultieme kick wordt steeds opwindender, steeds gewelddadiger. Fien zou de kers op de taart zijn.



Chris is een zeventien jarige jongen die maar al te graag een keertje seks wil hebben. Hij kijkt wel eens filmpjes op internet, waar hij inspiratie vandaan haalt. Hij wilt zo graag een keertje dat Fien dat bij hem doet, dat hij Fien kan nemen. Maar Fien ziet hem niet staan, ze heeft wat met zijn vriend Ruud, die altijd alle meisjes krijgt omdat hij knap is. Chris heeft nog nooit een vriendin gehad, ze zien hem niet staan omdat hij zelf niet de knapste is.

De ouders van Chris zijn gescheiden en zijn vader heeft een nieuwe vriendin Pascalle, die aanzienlijk jonger is dan zijn vader. Chris krijgt van zijn vader vaak cadeautjes, zijn moeder kan namelijk niet veel dingen betalen en dit is de sterkste band die Chris heeft met zijn vader. Soms gluurt hij wel eens naar Pascalle, naar haar borsten of naar haar billen, zeker als ze bukt. Soms speel Pascalle ook de hoofdrol in zijn gedachten.

De pornofilmpjes die Chris de echte inspiratie geven zijn de filmpjes die meer verkrachting zijn als wat anders, Chris wilt dat ook doen. Een meisje zo in zijn macht hebben.

De eerste twee keer dat Chris een vrouw probeert te verkrachten gaat het niet goed, de eerste keer was hij al klaar gekomen voordat er überhaupt wat gebeurt was. De tweede keer was zijn erectie gauw over toen zijn slachtoffer zei dat ze aids had. Achteraf was hij boos op haar, waarom had hij nou naar haar geluisterd?

De derde keer lukt het Chris wel, om een vrouw te verkrachten. Hij is ontzettend trots op zichzelf, maar baalt er wel van als er weinig nieuws is over de aanrandingen en de verkrachtingen. Ondanks dat hij het stil houdt, zou hij het liefst zijn vrienden erover vertellen. Dat híj het was.

Het boek wisselt vanuit perspectieven van Chris, Fien, de recherche en de slachtoffers.

Het boek kan ietwat “heftig” zijn omdat seks natuurlijk een grote rol speelt. Chris wil namelijk niets anders als een keertje seks hebben, het liefste met Fien, maar zij ziet hem niet zitten. Ze vindt Chris maar een viespeuk, omdat hij telkens naar haar borsten kijkt en naar haar kijkt alsof ze naakt is.

Wat Chris ertoe gezet heeft om zo seksueel gefrustreerd te zijn vertelt het boek niet, maar het is wel erg. Dat hij masturbeert op de pornofilmpjes doet elke jongere wel eens, maar dat hij daadwerkelijk meisjes verkracht, alleen maar voor de kick van seks en macht is schrikwekkend.

Chris denkt ook dat hij telkens de politie te slim af is, omdat hij als Vlaamse naar Nederland afreist. Hoe het verder met hem afloopt ga ik niet verklappen, dat kan je het beste zelf lezen in het boek Over the Edge van Helen Vreeswijk en Dirk Bracke.

Het boek is goed leesbaar, er staan geen moeilijke woorden in, het onderwerp is ook weer wat anders, meestal lees je zoiets vanuit de recherche die opzoek is naar de verkrachter. Dit boek bekijkt alles vanuit het perspectief van alle betrokkenen van het verhaal, wat een aparte draai geeft aan het boek.

Het boek heb ik snel uitgelezen. Het was soms ietwat schokkend, maar dat is al zo omdat een zeventien jarige jongen als verkrachter niet vaak werkelijkheid is, meestal zijn het wat oudere mannen.

Ik geef dit boek 3.5/5 sterren.