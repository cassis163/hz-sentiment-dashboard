In dit 7e boek van de reeks komt Reacher (al 6 jaar uit dienst) een oude bekende tegen, Quinn. Eentje die hij zoâ€™n 10 jaar daarvoor voor het laatst had gezien en die hij absoluut niet verwachtte ooit nog terug te zien. In zijn zoektocht naar deze man wordt hij door de FBI (onofficieel) ingezet als infiltrant bij de familie Beck omdat aldaar een undercover agente vermist is geraakt. De familie Beck blijkt uit bijzondere personen te bestaan met bepaalde connecties met een machtig(er) persoon. Deze persoon houdt hen in de houdgreep en naarmate het verblijf van Reacher aldaar voortduurt, wordt langzamerhand duidelijk op welke wijze elk familielid op zijn/haar eigen manier gevangen zit in de situatie. Reacher begint te ontdekken wat met de vermiste undercoveragente is gebeurd en welke rol de sadistische Quinn speelt in de hele situatie. Hoe traag de speurtocht naar de vermiste agent en Quinn aanvankelijk verloopt, naar het slot van het boek toe volgen de acties elkaar in een stroomversnelling op. Er wordt van Reacher het uiterste gevraagd om de zaak tot een goed einde te brengen. Een, vooral in het tweede deel, een spannend geschreven boek van Child! Maar wel een kanttekening: er is een andere verhaallijn dat zich in het verleden afspeelt. Dat had voor mij niet gehoeven, het voegt weinig toe aan het eigenlijke verhaal.