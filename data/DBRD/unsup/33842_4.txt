Een wreed misdrijf.
Een onwaarschijnlijke verdachte.
Een pleidooi voor een vlaag van waanzin.
En het vonnis zal luiden: doodstraf....maar dat is nog slechts het begin.....

Het alarmnummer van de politie is gebeld door een klein meisje dat wanhopig om hulp roept. Op het adres van waar gebeld is treft de politie een drama aan. David Marquette, een vooraanstaand chirurg, ligt zwaargewond te midden van de ontzielde lichamen van zijn vrouw en drie kinderen. Ondanks zijn verwondingen valt de verdenking voor deze viervoudige moord al snel op de chirurg zelf. Julia Valenciano, een jonge ambitieuze openbaar aanklager in Miami, wordt gevraagd de officier van justitie en sinds kort haar minnaar Charley Rifkin te assisteren in deze grote moordzaak. Marquettes advocaat pleit voor ontoerekeningsvatbaarheid. Waanbeelden zouden hem ertoe gedreven hebben zijn vrouw en kinderen te redden van een duivels bestaan. Julia en haar team moeten bewijzen dat zijn schizofrenie één grote maskerade is om een koelbloedige familiemoord te verdoezelen. Maar in haar strijd om rechtvaardigheid moet Julia de confrontatie aan met haar eigen verleden. Een angstvallig verborgen verleden dat ze al jaren probeert te ontrafelen...

Dit boek was anders dan de andere boeken die ik al van haar gelezen heb. Er was minder spanning, dit was meer psychologische spanning dan in de andere verhalen.
Omdat het onderwerp schizofrenie mij interesseert heb ik het wel graag gelezen. Het haalde echter wel de vaart uit het verhaal weg en duurden sommige stukken wat langer. Ik heb dit zelf niet als storend ervaren. Ik heb genoten van de personages.