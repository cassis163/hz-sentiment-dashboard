Het boek met veel plezier gelezen - plezier is natuurlijk niet helemaal het goede woord. Ik wilde door blijven lezen en weten wat er allemaal zou gebeuren. Dat het boek door de tijd heen springt vind ik heel goed werken, zo krijg je een steeds beter beeld van de hoofdpersoon en haar omgeving, maar omdat het niet lineair is gedaan, ontstaat er een sterker idee van haar wereld dan wanneer het chronologisch was verteld. Het is hierdoor geen klassiek drama dat van A naar Z loopt, maar er vinden de hele tijd allerlei kleine drama's plaats. Goede zinnen, rake beschrijvingen. Gelukkig nergens teveel invulling waar je als lezer zelf kunt projecteren.