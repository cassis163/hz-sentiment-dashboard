Een jaar met jou gaat over Ella. Ella verhuist voor een jaar naar Oxford om daarna aan de slag te gaan voor een campagneteam in Amerika. Aan het begin van het jaar leert ze Jamie kennen, haar nieuwe docent maar ook iemand met een geheim. De aantrekkingskracht tussen beide is groot en beiden beginnen een friends with benefits relatie. Echter begint deze relatie zich te ontwikkelen en leren Ella en Jamie elkaar kennen. Geheimen worden ontrafeld en ze waden zich in elkaars werelden.
Het geheim dat Jamie met zich meedraagt en vervolgens openbaart, verandert het toekomstperspectief van Ella. Wat zal ze doen na dit jaar? Blijft ze, gaat ze weg? Krijgt ze een leven met Jamie?

Ella vindt zichzelf opnieuw door de vragen die oprakelen doordat ze met Jamie omgaat. Ze vindt liefde in zichzelf en in kan het bij een ander vinden. Ze ziet in dat rouw kan bestaan. Dat de dood ook met liefde te maken heeft, en de liefde met de dood.

Zoveel mooie spreuken en quotes en inzichten komen voorbij het in het verhaal. Julia Whelan heeft een prachtig verhaal neergezet over liefde, dood, jezelf vinden. Daarnaast is het een hele prettige schrijfstijl. Het verhaal trekt naar me toe en het wordt een deel van me. Het verhaal wordt gedetailleerd neergezet zonder er erg in te hebben.

Het verhaal doet zich overigens afspelen in Oxford. Een stad die ik nog niet ken, maar inmiddels wel ben gaan leren kennen. Julia weet uitvoerig haar herinneringen van de stad tot leven te wekken en zorgt ervoor dat ik het idee krijg dat ik zelf door de stad loop en de gebouwen om me heen kan zien. Ik zou zelfs met het boek als reisgids door Oxford kunnen lopen en weten waar ik loop. Oxford wordt prachtig omschreven en past perfect in dit verhaal.

Al met al een prachtig uitvoerig verhaal die verschillende emoties heeft doen opleven. En zoals het boek zegt voor liefhebbers van Jojo Moyes en Nicholas Sparks. Ik vind het een sprankeltje anders, het is echt een pareltje van Julia Whelan zelf.