Weer een super deel van Warrior Cats.

Wanneer de clans beginnen met het verkennen en verdelen van het nieuwe gebied, verliest Langster zijn laatste leven. Voordat hij zich bij de Sterrenclan voegt benoemt hij Eensnor tot de nieuwe leider van de Windclan, hierdoor wordt Modderklauw verstoten als leider en dit brengt een verdeling binnenin de clan. Braamklauw heeft een droom waarin hij Tijgerster (zijn vader) en Havikwind ontmoet. Doordat hij nu weet dat hij een halfbroer heeft is hij nieuwsgierig naar de gestreepte krijger. Maar Kwiklicht kan het niet verkroppen dat haar geliefde Braamklauw liever de kant van zijn halfbroer kiest dan die van haar, hierdoor verliezen zij elkaar uit het oog. Maar dit zijn niet de belangrijkste gebeurtenissen. Loofpoot krijgt een onheilspellende droom over de toekomst. Is er nog wel een toekomst? En wanneer slaat dit noodlot toe?

Weer heerlijk genoten van deze Warrior Cats. Je voelt genegenheid voor de bescheiden Eensnor, maar je kunt je de verontwaardiging van Modderklauw goed voorstellen. Braamklauw zit in tweestrijd tussen zijn halfbroer en de poes die zijn hart sneller doet slaan, de onduidelijkheden die hierin ontstaan zijn soms een beetje langdradig. Verder vond ik de omschrijving van de Maanpoel heel pakkend en mooi. Genoten!