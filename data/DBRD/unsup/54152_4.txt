Dit is voor mij een eerste kennismaking met deze schrijver en met dit genre. "Postapocalyptische fictie" een duur woord voor "Het einde van de menselijke beschaving". Een SF/fantasy verhaal vol met fantasiefiguren met speciale gave. Een apart genre waar ik niet warm voor loop. Desondanks zit dit verhaal erg goed in elkaar en zijn de omschrijvingen van personages en omgevingen subliem. Volop actie en spanning. Bovendien zit er naast de fantasie ook zeker een verhaal achter. David (ik-figuur) die de dood van zijn vader wil wreken.

Het verhaal speelt zich af in Newcago, een stad met "onderstraten" waar de onderdrukten wonen, de armen en minder bedeelden. Dan heb je de "bovenstad" waar Staalhart het voor het zeggen heeft met zijn volgers. Hier wonen de rijken en collaborateurs in dienst van Staalhart. "Je deed wat nodig was om jezelf te handhaven".

Staalhart is een wreed persoon, een tiran. "Zweeft, armen als stalen balken, benen als bergen en een nek als een bomstronk. Met dat gitzwarte haar, die vierkante kaak, die onmogelijke lichaamsbouw en zijn lengte van meer dan twee meter was hij niet log of onhandig, maar majestueus". Zijn volgers zijn epic's met allemaal speciale gaven. De doodwijzer verandert mensen tot as en bot. De mazzelaar heeft voorkennende gaven. Enz.

De tegenhangers zijn de Wrekers (helden) deze komen in opstand tegen het keizerrijk van Staalhart. David droomt al vanaf zijn 8ste jaar om mee te vechten met deze groep. Tien jaar later is het zover en neemt David deel aan de harde strijd om Staalhart en zijn gevolg te overwinnen.

"De helden komen vast en zeker, maar soms moet je ze een handje helpen".

Dit is het eerste deel van een trilogie. Voor mij zijn deze boeken niet echt weggelegd, teveel SF, ik laat het dan ook bij dit ene deel. Voor echte liefhebbers van dit genre is dit een top boek en raad ik deze trilogie zeker aan.