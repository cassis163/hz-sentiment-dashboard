Dit boek gaat over een mysterie. Ik eerste instantie lijkt het om een moord te gaan. Een moord op een vrouw, die sterke gelijkenis vertoont met de hoofdpersoon.

De hoofdpersoon is Lillemor, een Zweedse vrouw, maar ze lijkt niet Zweeds. Als enige in het gezin heeft zij donker haar en afwijkende gelaatstrekken. De ouders van Lillemor waren al op leeftijd toen eerst haar zus Desiree en een jaar later Lillemor werden geboren.
Desiree en haar vader zijn inmiddels overleden en haar moeder is dement.
Zelf heeft Lillemor een man en twee dochters.

Het verhaal begint met de moord op het onbekende meisje. Best snel wordt duidelijk dat dit meisje uit Griekenland komt. Lillemor heeft een vriendin in Griekenland, ze is daar een keer op bezoek geweest maar dat is niet zo goed verlopen.
De moord wordt ook best vlot opgelost.

Maar gaat het verhaal wel over de moord? Of gaat het over mysterieuze zaken?
In ieder geval gaat het over het verschil in culturen, over het boze oog, over hekserij, over worstelen met het verleden, over wegstoppen van herinneringen, over familie verhoudingen en over bevrijding en aanvaarding van wie je bent en wat je maakt tot wie je bent.

Ik geef het boek 4 sterren. Het leest vlot, het is intrigerend en het gaat een kant op die de lezer niet ziet aankomen. Ergens blijft het toch ook wat oppervlakkig, daarom geen 5 sterren. Maar als je van een psychologisch verhaal houdt dan raadt ik dit boek zeker aan.

"De taal van de Zweden kende geen woorden voor het duistere en het onbegrijpelijke. Het was een heldere en onbarmhartige taal, die alle gedachten het daglicht in trok".

" Toch had Lillemor nog nooit zoveel gezien als tijdens deze wandeling en ze begreep dat het naar binnen gaan, tot op de bodem van jezelf, niet een zoeken was maar een zien".