Het verhaal van de val van Annika S gaat over een Duitse politica die de pers, haar partijgenoten en haar schoonfamilie ontvlucht nadat ze ontdekt hebben dat ze over haar verleden en diploma’s heeft gelogen. Het begint met een spannend proloog en dan komt het verhaal van Annika’s vlucht en daarna van de gebeurtenissen in Bergen. Je merkt tijdens het lezen dat ze echt in paniek is en niet goed weet wat ze nu moet doen.
Dit verhaal wordt afgewisseld met een briefwisseling van 2 broers eind jaren 30. Ze komt in Bergen aan Zee terecht in een aftands vakantiehuisje en probeert haar leven weer op te bouwen. Het eerste dat haar overkomt is dat ze haar tas kwijtraakt, haar dure designtas met alles wat ze nog heeft van haar verleden in de politiek. Als ze haar leven weer een beetje op de rit heeft wordt haar tas teruggevonden in een ander vakantiehuisje. Dan komt Martin Twisk om de hoek kijken, een politie agent die ook een verleden met zich meedraagt. In dat huisje woonde Anna. Zo komen verschillende personen elkaar tegen in Bergen aan Zee, ieder met hun eigen verhaal, hun eigen beleving van de tweede wereldoorlog. Wat ik erg mooi vond om de gevolgen hiervan aan beide kanten van de grens te zien ook al lijkt het lang geleden. Zo komt er een stukje historie bij dit verhaal kijken wat veel invloed heeft op het verhaal van nu.
Dit boek is ontstaan naar aanleiding van een krantenartikel die de auteurs onafhankelijk van elkaar lazen en ze maakten er dit fictieve verhaal van. Zij gaan in op de vraag waarom iemand over een CV zou liegen en wat er misschien gebeurd zou zijn.
Het boek is van begin tot einde erg boeiend, het is niet altijd even spannend maar omdat de personages zo mooi zijn uitgewerkt wil je weten hoe het afloopt. Je wil meer over hun weten en daarom is het fijn dat de auteurs hebben aangegeven dat er meer delen zullen volgen. Dat vond ik goed nieuws