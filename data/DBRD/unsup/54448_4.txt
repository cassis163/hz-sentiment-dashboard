Sarah Pribek is rechercheur op de afdeling vermiste personen van de politie in Minneapolis.

Genevieve is haar partner op het werk en haar beste vriendin. Haar dochter Kamareia wordt verkracht en ze overlijdt kort daarna. De dader gaat door een vormfout vrijuit. Genevieve zit thuis sinds deze gebeurtenis en ze is niet in staat om te werken.

Sarah is pas getrouwd met Michael Shiloh. Hij is ook een agent en hij krijgt een baan bij de FBI. Maar het blijkt dat hij daar nooit is aangekomen op zijn eerste werkdag. Sarah gaat wanhopig naar hem opzoek en duikt in zijn verleden om hem terug te vinden. Hierbij ontdekt ze een geheim over Michael.

Vanaf het begin kom je meteen in de wereld van Sarah en leef je met haar mee. Het verhaal is redelijk vlot geschreven en wordt snel gewisseld tussen heden en verleden. Zo krijg je het hele verhaal over de personages rond.

De gebeurtennissen in het boek zijn niet allemaal erg geloofwaardig, maar toch zit het boek goed in elkaar. Het einde was wel goed uitgedacht, maar miste helaas de spanning rondom de ontknoping. Dat was wel een minpuntje.

De oorspronkelijke titel van het boek is The 37th hour. Ik vind deze titel persoonlijk meer bij het boek passen dan De vermiste man. De oorspronkelijke titel klinkt mysterieuzer en ook spannender.