Het meisje in de rode jas wordt omschreven als een spannende roman, ik ben het hier mee eens aangezien het boek wel wat spanning heeft. Het boek bestaat uit twee verhaallijnen. Een verhaallijn is gezien vanuit Carmel en de tweede verhaallijn gaat over Beth, de moeder van Carmel en hoe zij de verdwijning van haar dochter ervaart. Ondanks dat beide verhaallijnen door dezelfde persoon zijn geschreven vond ik de verhaal lijn van Beth veel prettiger om te lezen, door deze hoofdstukken was ik ook snel heen. Ik had veel meer moeite om de verhaallijn van Carmel te lezen. Sommige hoofdstukken kwamen er warrig op mij over, met name over de periode dat de nog maar net bij Dennis en Dorothy in huis zit. Het is op dat punt ook nog erg onduidelijk waarom hij Carmel meegenomen heeft. Dat wordt pas duidelijk als ze door Amerika trekken met hun vrachtwagen.

Ik heb meerdere malen op het punt gestaan om het boek dicht te slaan en weg te leggen, zoveel moeite koste het me om door bepaalde hoofdstukken te komen, waarschijnlijk komt dat ook door de schrijfstijl, maar toch was er iets met het verhaal waardoor ik verder bleef lezen. Ik wou tenslotte toch weten of Carmel en haar moeder herenigd zouden worden. Ook zal mee hebben gespeeld dat de ware reden van Carmel haar ontvoering een onderwerp is waar ik totaal geen interesse in heb en daar veel te nuchter voor ben. Maar ik kan me voorstellen dat mensen die hier (gebedsgenezing, genezing door handoplegging) voor open staan dit boek zo uit zullen hebben.

Na het lezen van het boek blijf ik nog wel met een paar vragen zitten, zoals wat is het andere misdrijf van Dennis dat hij bekend heeft? Ik heb wel een idee maar zou het liever in een epiloog hebben terug kunnen lezen. En ook ben ik nieuwsgierig of Dorothy opgepakt wordt, ze was tenslotte toch medeplichtig. Tevens heb ik me ook afgevraagd waarom opeens haar dochters in het verhaal zijn opgedoken, ook hier is de schrijfster niet erg duidelijk over geweest. Ook vind ik het de manier waarop Dennis op het spoor van Carmel en haar gave is gekomen maar heel erg karig.

Al me al is het boek me toch wat tegen gevallen, mede doordat ik zelf een heel ander soort verhaal had verwacht. Al met al krijgt dit boek 2,5 ster van mij, aangezien dat niet mogelijk is rond ik het af naar 3 sterren, 2 vind ik dan weer net te weinig.