Auteur Isa Maron deputeerde met “Passiespel” dat werd gekozen als beste Nederlandse Vrouwenthriller 2008. Na nog diverse thrillers verscheen in 2014 het eerste deel van het vierluik “De Noordzee moorden”. Dit eerste deel “Galgenveld” werd door menig thrillerlezer dol enthousiast ontvangen en maakte we kennis met Kyra, een eigenwijze jonge vrouw met een koppig karakter en veel doorzettingsvermogen. Door de verdwijning van haar zus is ze vastbesloten om achter de waarheid te komen die aan deze verdwijning ten grondslag ligt. Tevens maakten we kennis met Maud Mertens, een doorgewinterde rechercheur, die haar vak volstaat maar erg onzeker is als het aankomt op de opvoeding van haar dochter. Samen, maar allebei op hun eigen wijze, zijn ze betrokken bij de verschillende zaken. Zoals in “Galgenveld” de raadselachtige moord op een docent. In “IJskoud” de verdwijning en ontvoering van jonge kinderen en in “Ritueel” de vondst van verschillenden schedels.

Drie delen met een verhaal dat in eerste instantie los lijkt te staan van elkaar met daar doorheen, als een rode draad, de ontwikkelingen rondom Kyra en haar verdwenen zusje en het gevonden meisje in Engeland, wat de nodige vragen blijft oproepen.

In het vierde deel “Eindpel” slaagt Isa Maron erin om alle voorgaande delen op sublieme wijze met elkaar in verband te brengen zodat alles een groot geheel vormt. Verschillende verhaallijnen lopen door elkaar en worden vanuit verschillende personages belicht. Korte hoofdstukken met elk op het eind een cliffhanger zodat je wel door moet lezen. Vanaf het begin zit de spanning erin en houd je in de greep tot aan de laatste bladzijde. Met verbijstering heb ik het laatste deel gelezen en toen ik het boek dicht sloeg was ik er even stil van! Wat een ontzettend goed boek en wat een ongelooflijk spannende ontknoping. En dan dat nawoord, niet te geloven.

Een boek wat elke thrillerlezer moet lezen, maar is niet geschikt voor tere zieltjes of zwakke magen. Ik kijk nu al uit naar het volgende boek van Isa Maron ook al ge ik Kyra En Maud zeker missen. Ik waardeer het boek met 5*****.