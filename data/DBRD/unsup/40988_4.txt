Als Bregje ( de ik persoon van dit boek.) wegloopt bij haar man Luc neemt zij alleen een rugzak mee met de dagboekjes over haar leven. Zij leest en herleest de dagboekfragmenten en probeert op die manier inzicht te krijgen over het hoe en waarom in haar relatie.
Deze zoektocht duurt 41 dagen voordat zij een besluit kan nemen.
Het boek bestaat uit drie delen, deze zijn heel mooi met elkaar verweven waardoor je steeds vanuit een andere hoek naar haar leven kijkt. Het verhaal is op sommige punten autobiografisch maar in het boek zo verwoord en literair verrijkt dat je er als lezer niet snel de vinger erop kan leggen.
Zij schrijft heel gedetailleerd over haar relatie, haar jeugd, ouders en vrienden en zeker ook over zichzelf. Er zijn mooie diepgravende zinnen die je soms wel twee keer moet lezen om ze te begrijpen en dat lukt dan nog niet altijd. Ook zitten er heel herkenbare fragmenten in dit boek waarbij je als lezer denkt, dat heb ik ook.
Er zit niet veel vaart in het boek en je moet er echt voor gaan zitten.
Er zijn prachtige en ook hele trieste citaten. ( bv. het onmogelijke houdt mij wakker. Of, als het kon zou ik bij mezelf zijn weg gelopen ).
Het is knap om een relatie met al zijn diepte en hoogtepunten op deze diepzinnige en beeldende manier te beschrijven.
De manier van schrijven moest ik als lezer wel even aan wennen.
De cover is niet uitnodigend om het boek te gaan lezen.