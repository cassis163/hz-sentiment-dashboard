Wat kun je doen als je geen voldoening meer haalt uit je huidige beroep? Je kunt net als Mark van der Werf je droom achterna gaan en je om laten scholen tot... Leerkracht.

Gelukkig kijkt niet iedereen in het onderwijs er net zo tegenaan als Mark. Mark heeft in ieder geval uitgeprobeerd of het bij hem paste om meester te zijn. Dat vond hij uiteindelijk niet. Ik moet wel zeggen dat het hem ook niet meezat. De school die hij beschrijft lijkt me niet de makkelijkste school om je werk te doen. Zeker niet voor een startende leerkracht. En dan met zo'n coach...
Toch komen er in het boek veel herkenbare situaties voorbij. Niet allemaal even leuke situaties, maar wel op een erg vermakelijke manier omschreven.