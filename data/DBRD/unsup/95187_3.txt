Jan Brokken schreef het verhaal van Rudy Truffino op basis van dagboeken van Rudy en zijn vrouw Gerti en interviews met o.a. Rudy's broer en met mensen die met Rudy werkten.
Rudy verliet Nederland voor het gebied Gran Sabana in Venezuela. Bijzonder in dit gebied zijn de tafelbergen (tepuis). De oorspronkelijke bewoners zijn de Pemon, een indianenvolk.
Rudy was de eerste directeur van het nationaal park Canaima.
Hij richtte een soort vakantiepark op, Jungle Rudy's Ucaima camp, waar je ook nu nog steeds op vakantie kan gaan.
Maar was Rudy tevreden? Daar gaat het in dit boek ook over.
Al met al een interessant verhaal, al vond ik het hier en daar wat langdradig. Bijvoorbeeld de passages over andere ontdekkingsreizigers in dit gebied hadden wat mij betreft korter gekund.