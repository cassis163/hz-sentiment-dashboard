Maak je de gang naar het verpleeghuis om een dementerende vriend op te zoeken, wetend dat hij van je gezelschap zal genieten. Of zie je ervan af omdat je óók weet dat hij je bezoek direct weer zal zijn vergeten? Kies je voor zijn ervarende of herinnerende zelf? Een citaat uit het boek; als mijn geheugen me niet bedriegt van Douwe Draaisma. Een boek verhalend over hoe herinneringen kunnen veranderen door de tijd. Hoe herinneringen waarvan je zeker dacht te zijn toch anders blijken te zijn of in de beleving van je zus of vriend weer een andere versie hebben. Een boek dat ik met wisselende interesse gelezen heb. Ik ben een fan van de boeken van Douwe Draaisma. Dit is het eerste boek waarvan ik sommige hoofdstukken deels oversloeg. Omdat het soms wel heel langdradig wordt. Het verhaal over de Unabomber telt maar liefst 47 pagina's. Dat had van mij gehalveerd mogen worden. Andere hoofdstukken weten gelukkig weer mateloos te boeien en herinneren mij er weer aan waarom ik zo graag zijn verhalen lees.