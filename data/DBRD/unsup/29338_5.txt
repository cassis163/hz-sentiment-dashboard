Elf personen, elf verhalen.
Elf mensen die door verschillende omstandigheden bij elkaar komen in een voor hun vreemd land en zij zullen ook nooit de kans krijgen om dat vreemde land te leren kennen.
Omgekomen bij een brand.
Het gebeurt vaker dat er brand uitbreekt in een gevangenis maar bij detentie- en uitzetcentrum Schiphol-Oost verloren elf mensen hun leven. In afwachting van een uitzetting, meer nietâ€¦
Elf mensen die voorafgaand aan hun bezoek aan Nederland een geschiedenis hebben in eigen land.
Ze leven ieder op hun eigen manier en willen of moeten naar Nederland omdat dat het beloofde land is. De waarheid blijkt anders.
Mooie verhalen, soms ontroerend en keihard.
Vanuit de ik-vertelling beleef je in het kort het leven van die elf mensen voor de ramp in de gevangenis in Nederland.
Het leven is niet mooi voor die mensen. Hun leven is vol ellende door de manier van leven.
Een man die door zijn vader zijn beoogde opvolger is. Zijn vader is berenleider. Ze verdienen geld met optredens van een afgerichte beer. Zijn vader verwacht dat zijn zoon dat ook gaat doen. Hij wilt dat niet.

Claudia Biegel is er na het boek Rusteloze benen weer in geslaagd om een boeiend boek te schrijven.
De waarheid voorzien van een fictieve voorgeschiedenis is niet voor iedereen weggelegd maar Claudia is er met Verbrande levens met vlag en wimpel in geslaagd.
Het is vooral knap dat er in een betrekkelijk kort verhaal karakter aan de personen is gegeven.
Het grijpt je naar de strot ook al omdat er een kern van waarheid in zit.