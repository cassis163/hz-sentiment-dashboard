"Als zand door onze vingers" is het verhaal van een moeder wiens zoon aan schizofrenie leed en uiteindelijk zelfmoord heeft gepleegd. Als lezer maak je mee hoe hij afglijdt, weer opkrabbelt, maar dan toch weer in de diepte stort. De gebeurtenissen zijn erg verdrietig en ik leefde erg met hem en zijn vrienden en familie mee. Yvon Klinkert heeft het wat mij betreft heel pakkend geschreven. Ik bleef geboeid en ik kwam makkelijk door dit boek heen, ondanks de zware kost. Ze heeft het duidelijk met liefde en respect voor haar zoon geschreven. Je weet van tevoren dat het met de dood afloopt. Tegen beter weten in hoopte ik ergens toch dat het goed zou komen. Dat was hem gegund. Een goed, maar ook zeer schrijnend boek. Vier sterren!