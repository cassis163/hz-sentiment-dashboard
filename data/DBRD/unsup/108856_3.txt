Cora Carmack weet in dit boek prachtig te omschrijven hoe iemand zich op relatief korte tijd kan ontwikkelen, kan veranderen. Zoals we gewend zijn uit Losing it, bevat ook Finding it een gezonde dosis humor, hoewel deze wel afzwakt naarmate het verhaal vordert, maar de onderwerpen in het verhaal worden ook zwaarder, dus het evenwicht tussen humor en serieuze topics blijft wel bewaard.
Losing it leest heel vlot weg, mede dankzij de luchtige momenten en de vlotte schrijfstijl, al zijn sommige passages emotioneel een zware brok. Cora heeft de gewoonte om gevoelens en emoties op een heel grafische manier uit te schrijven, waardoor je zelf ook voelt wat Kelsey voelt. Soms is dat goed, maar soms moet je even het boek dichtklappen en heel diep in- en uitademen.
Het plot op zich vond ik op sommige momenten vrij voorspelbaar en al meermaals gebruikt in andere boeken, maar tegenwoordig is dat bij veel boeken het geval. Dit neemt niet weg dat Finding it een leuk verhaal is om te lezen, zeker nu met het verbeterende weer, met je blote tenen in het vers gemaaide gras.