Na het lezen vind ik dat je zijn boek kunt vergelijken met die van Pieter Aspe, Flikken Maastricht en Baantjer.

De cover is zomers met een duistere achtergrond. De titel spring mooi ‘uit’ de kaft. De voor- en achterkant zijn heel mooi gemaakt. Toni heeft goed nagedacht over de tekst op de achterflap.

Het verhaal gaat over Werner. Hij wordt dood gevonden in een catacombe in het kleine, pittoreske Bolsena in Italië.  Door hem te vinden worden er oude koeien uit de de sloot gehaald.

Tijdens hun reis naar Bolsena ontdekken Liese en haar partner Masson heel wat nieuwe dingen, zoals het typische Italiaanse eten. Ze gingen uit eten en het smaakte hen helemaal niet. De soep te flauw, groenten en vlees niet goed gebakken en daarbij nog eens zure wijn. Coppers wist dit op een leuke grappige manier over te brengen, vond ik.

Een twintig jaar geleden zijn er in België twee meisjes vermoord. Beide in dezelfde omstandigheden. Aan Liese en haar team om alles tot op het bot uit te zoeken. Heeft het iets met elkaar te maken? Ze gaan naar Bolsena en komen van alles over de plaats waar Werner is gevonden te weten. Beetje bij beetje komen ze tot de ontdekking wat de oorzaak is.

Mijn eerste reactie toen ik het boek vast had was 'Ziet er wel heel spannend uit'! Nadat ik het verhaal had gelezen was ik helemaal verkocht. Je kunt het omschrijven als 'spannend', 'misleidend' maar vooral een super vlotte schrijfstijl, waardoor het vlot leest. De auteur kon ook heel grappige opmerkingen maken. De personages zijn goed uitgewerkt. Tijdens het lezen word je helemaal in het verhaal gezogen en je leeft werkelijk met de slachtoffers mee. Ik raad iedereen dit boek aan, ook al heb de Liese Meerhout serie niet gelezen. Het is een boek om de zomer goed in te zetten. Lees ook zeker de andere boeken van Toni Coppers, ga ik ook doen! 4 sterren