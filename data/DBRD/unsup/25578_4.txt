Al direct in het begin zit de spanning er goed in. Chloe die in een winkel werkt wordt tijdens het bijvullen van de voorraad overmeestert en vermoord in de ondergrondse gangen van New York. De moordenaar die luistert naar de naam Billy tatoeÃ«ert een cryptische boodschap op het lijf van Chloe, hij doet dit niet met inkt maar met gif. Aan Lincoln Rhyme en zijn team de opdracht om de zaak uit te zoeken.

Al snel na de eerste hoofdstukken zit je al in het verhaal, altijd leuk om te weten hoe het nu weer verder gaat met Amelia en Lincoln. Deaver weet het dan ook weer spannend te vertellen. Diverse soorten gif passeren de revue je zou toch nog zomaar op een ideetje kunnen komen. De plot zit goed in elkaar, maar heeft wel af en toe een gebrek aan spannende twists. Het verhaal gaat dan ook recht op de ontknoping af. De schrijfstijl is wel prettig, geen moeilijk gedoe, zodat je al je aandacht op het verhaal kan richten. Misschien is dit niet de beste in de serie, maar vind hem nog altijd goed voor 4 sterren. Op maar naar de volgende Deaver!