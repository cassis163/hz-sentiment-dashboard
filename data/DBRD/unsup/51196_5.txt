Het verhaal van Reve is een verhaal dat je raakt. Het begint bij het einde, de rechter veroordeelt haar tot twaalf jaar cel. Wat er van tevoren is gebeurd kom je al lezende te weten. De lezer leert Reve kennen van het moment vlak voordat haar broertje doodgaat tot het moment dat ze de gevangenis in moet. Roanne van Voorst weet de mens achter de misdaad neer te zetten. De woorden en zinnen zijn niet gekunsteld, toch weet ze de lezer te boeien. Het verhaal is te belangrijk om de lezer af te leiden met stijlfiguren. In het nawoord blijkt ook dat ze gedegen onderzoek heeft gedaan om dit boek te kunnen schrijven. Het is belangrijk dat de lezer een kijkje achter de schermen krijgt, het voegt een dimensie toe aan de leeservaring.
Leef mee met Reve, volg haar gedachten en ervaar hoe zwaar het leven kan zijn in deze tijd.