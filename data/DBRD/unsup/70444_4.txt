Het aanbod van graphic novels nemen een vlucht in Nederland. Je kunt het zien als een uitgeschreven strip of juist als een met vele tekeningen opgeleukt leesboek. Voor de jonge fans van Het leven van een Loser, is er nu Flip Fiasco geschreven en getekend door Stephan Pastis. Daarmee wordt het aanbod voor de jonge lezertjes groter. ‘Wat nu weer?’ is na ‘Oeps’ het tweede deel over Flip Fiasco, oprichter, directeur & eigenaar van Fiks Fiasco bv.

Flip Fiasco, detective, heeft Fiks (!) de ijsbeer van 680 kilo in dienst genomen en voelt zich gedwongen de naam van zijn bedrijf aan te passen van Fiasco bv. in Fiks Fiasco bv. Naast de ijsbeer zijn er meer obstakels in het leven van Flip, die hem bedreigen in zijn grootsheid en dwarsbomen in zijn imperium. Obstakels als zijn moeder en zijn doodsaaie vriend Dennis van Zetten. Met de hulp van zijn zakenpartners, connecties en zijn eigen kwaliteiten probeert Flip de Grootste zaak van het Milennium op te lossen. Of hij daarin zal slagen kom je na 287 pagina’s misschien te weten. De vraag is of je als lezer klaar bent voor meer Grootsheid?

‘Flip Fiasco- Wat nu weer?’ geschreven en geïllustreerd door Stephan Pastis, vertaald door Floris van Rooijen, Uitgeverij De Fontein, mei 2015.

/Lmcmr