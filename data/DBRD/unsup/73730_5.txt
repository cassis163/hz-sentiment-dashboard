De derde stem is het tweede deel in een trilogie geschreven door Cilla en Rolf BÃ¶rjlind. Het eerste deel is Springvloed.
Om dit verhaal te lezen is het aan te raden om deel 1 eerst te lezen aangezien je anders een deel van de voorgaande geschiedenis niet weet en het verhaal dus niet goed kan volgen en dat zou heel jammer zijn.

Het verhaal gaat verder in dit tweede boek met Olivia, die Sandra steunt, die net haar vader door een moord verloren heeft. Olivia gaat op zoek naar de moordenaar van Sandra's vader.
Tom Stilton gaat met Abbas le Fassi in Marseille op zoek naar de moordenaar van Samira, een vrouw die Abbas lang geleden heeft leren kennen en van wie hij hield.
Als Abbas zijn hulp niet meer nodig heeft gaat Tom op zoek naar een manier om wraak te nemen op Runne Forss, die er lang geleden voor heeft gezorgd dat Tom bij de politie wegging.
Deze drie verhaallijnen komen met een verdere uitwerking van de hoofdkarakters en onderwerpen die helaas aan de orde van de dag zijn na een aantal heerlijke uurtjes leesplezier in een geweldig plot bij elkaar, veel spannende momenten, en een einde met een belofte voor een derde boek.

Ik vind dit boek wederom een aanrader, een geweldig geschreven thriller van dit schrijversechtpaar. Van mij mag deel 3 snel komen. Helaas moeten we daarvoor wachten tot volgend jaar mei.