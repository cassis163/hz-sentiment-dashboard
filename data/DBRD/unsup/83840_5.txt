De vorige twee boeken van Esther Verhoef waren goede actie thrillers. Wellicht dat Chaos die Esther Verhoef samen met haar man Berry heeft geschreven daar wel garant voor staat. Met Rendez Vous slaat Esther Verhoef duidelijk een andere weg in, maar wel was er iets van Verhoefs vorige twee werken Onrust en Onder druk terug te vinden.

Rendez Vous heeft voor mij in ieder geval een goede indruk achtergelaten. De verhaalwijze van Simone werd door Verhoef goed opgezet. Misschien dat Verhoef iets van deze wijze heeft afgekeken van Saskia Noorts De eetclub. Alleen zit het verhaal van Verhoef net iets vernuftiger in elkaar dan Saskia Noort dat met De eetclub heeft gedaan.

Wat Verhoef ook nu weer goed voor elkaar heeft is de research die zij gedaan heeft. Je merkt het gewoon dat iemand de zaken grondig heeft uitgeplozen en niet zomaar een verhaal met een natte vinger in elkaar heeft gezet. Voordeel is dat Verhoef Frankrijk ook kent, en daarbij de Franse gebruiken.

Het verhaal gaat over een gezin dat hun geluk beproefd in Frankrijk. Simone en Eric, moeder en vader van twee kinderen, kopen een oud landhuis wat echt in een ebarmerlijke staat is. Het is vooral Eric die een droom najaagt en waarbij Simone steeds meer haar twijfels bij krijgt. Vooral het moment als de aannemer Peter Vandamme zijn opwachting maakt, begint Simone steeds meer een onprettig gevoel te krijgen, als zij verliefd wordt op Michel Martin die een werknemer is van Peter.

Als vervolgens een spel van macht wordt gespeeld door Peter en waarbij Simone steeds angstiger wordt, begint het verhaal pas echt. Op dat moment is Rendez Vous een echt pakkend verhaal, waarbij het je bijna niet meer los laat.

Het slot zit verpakt in een hoofdstuk. Het hele verhaal wordt naar een hoogtepunt gestuurd, waarbij je eigenlijk ineens een andere kijk hebt gekregen die een plek in de wereld van Simone hebben genomen.

Wat ook een goede vondst van Verhoef is geweest, zijn de cursiefjes die aan het begin van enkele hoofdstukken hebben gestaan. Deze hebben een parallel getrokken met het hoofdstuk dat vertelt werd. Daarbij maakt Verhoef zeker gebruik van haar kennis van dieren.

Als Verhoef met Close up weer zo'n boek gaat neerzetten, ben ik weer zeker een van de mensen die dat boek gaat lezen. Rendez Vous heeft mij een andere Verhoef laten zien. Een aanwinst voor de schrijvers die zich met de lieteraire thriller bezighouden.