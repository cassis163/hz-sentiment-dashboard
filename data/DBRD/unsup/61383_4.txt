Ik ben het boek Passagier 23 gaan lezen naar aanleiding van het interview met de schrijver op de avond van de Spannende Zaken (georganiseerd door Hebban). Sebastian Fitzek vertelde daar dat hij zijn boek heeft gebaseerd op het feit dat er elk jaar 23 passagiers van een cruiseschip verdwijnen. Passagier 23 is een spannende thriller die je doet verbazen over wat voor geheimen een cruiseschip kan verbergen. Het verhaal bevat verrassende wendingen waardoor je het boek eigenlijk niet wilt wegleggen. Ik ben benieuwd geworden naar andere boeken van Fitzek en zal deze zeker gaan lezen.