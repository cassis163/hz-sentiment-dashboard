Een fascinerend boek. In eerste instantie was het de afbeelding op de voorkant die mijn aandacht trok, het was gewoon mooi gemaakt met de kleuren en de tekeningen.
Toen ik begon met lezen was ik erg nieuwsgierig naar het verhaal. doordat er op de achterkant vermeld stond'' Als hij zich overgeeft aan zijn liefde voor een jonge student, wordt hij heen en weer geslingerd tussen wellust en schuldgevoelens'' & '' ..het conflict van strijdende emoties, ontluikende homoseksualiteit..'' . Rond het jaartal waarin het boek zich afspeelt in 1823, was dit nog een groot taboe. Ik was erg benieuwd naar hoe er in deze tijd mee om gegaan werd.
Het boek heb ik in drie avonden uitgelezen, het was mooi geschreven. Vooral het taalgebruik sprak mij aan. Er kwam in mijn ogen veel ouderwetse/onbekend/maar toch net taalgebruik in naar voren, waardoor je als lezer meer verbonden was met de tijd waarin het verhaal zich afspeelde. Ook kwam in het verhaal duidelijk de rolverdeling van vroeger naar voren, dat de vrouw hoorde te luisteren naar de man, maar in dit verhaal blijkt dat de hoofdpersoon dit niet in de hand heeft en een vrouw heeft met een eigen wil.

Ik kwam er tot mijn verbazing ook nog achter dat mijn vorige woonplaats genoemd werd in het boek, namelijk Woerden. Altijd leuk kleine verassingen tijdens het lezen.