Een thriller van James Patterson staat altijd garant voor een paar uurtjes leesplezier. Helaas maar een paar uurtjes, het boek is namelijk zo uit. Ook dit boek heeft de kenmerkende korte zinnen en hoofdstukken zoals we die van Patterson kennen. Een topthriller, nee. Wel een heerlijk boek als tussendoortje.

Nick Daniels is ooggetuige van een moord in een restaurant. Aan het tafeltje naast hem worden beide ogen van een man uitgesneden. De man overlijdt ter plekke. Als vervolgens de tafelgenoot van Nick ook onder verdachte omstandigheden de dood vindt, is Nick zijn leven niet meer zeker. Een vliegensvlugge start van een leuk boek.