Er staat thriller op de voorkant, ik vind het thrillergehalte wel meevallen, omdat je in het begin al weet wie het gedaan heeft. Je hoopt dat ze de dader te pakken krijgen, want die komt telkens door gemanipuleer (en corruptie) er ongeschonden vanaf. Uiteindelijk komt (gelukkig) boontje om zijn loontje en de weg daarnaar toe is spannend beschreven.
Leuk dat er uitgebreid wordt geschreven over de rechtsgang, het vooronderzoek en het spel tussen advocaten onderling, dat maakt het weer eens wat anders. Ook dat er een stukje paranormaal inzit, maakt het een bijzonder boek. Wel grappig om te lezen dat er over fax gesproken wordt, terwijl dat in deze tijd weinig meer voorkomt (maar dat krijg je bij een wat ouder boek).
De dader en de agent zijn in het begin van het boek 25 jaar, maar dat haalde ik er niet uit, zoals het geschreven werd leken ze in het begin al ouder. Hoe Eyran en Christian beschreven zijn, zit mooi in elkaar.