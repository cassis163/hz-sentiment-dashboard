Mogelijk wel het beste verhaal dat Bomans geschreven heeft, zeker het meest gedrukte en herdrukte. Een verhaal dat door jongeren kan gelezen worden maar ook voor volwassenen niet te versmaden is. Volwassenen gaan heel wat dubbele bodems ontdekken die ze als kind gemist hebben. Het prachtige nederlands van Bomans met een humoristische inhoud: Bomans op zijn best.
Een allegorie op het dagelijks leven vanuit kinderperspectief verteld maar met een volwassen inhoud. Mijn versie is nog in oude spelling maar het wordt nog steeds herdrukt en ik hoop dat het nog lang mag blijven duren. Werkelijk een boek dat aanzet tot lezen voor de jeugd en puur genieten voor de iets oudere jeugd.