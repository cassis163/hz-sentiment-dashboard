De Amerikaanse auteur David Baldacci maakt in ieder verhaal wel een op- of uitstapje naar de politiek, soms Amerikaans maar vaker de wereldpolitiek. Daar vallen dan voor het gemak ook de speciale veiligheidsdienst onder die meestal wel een bepalende rol spelen. Zo ook in King & Maxwell waarin de voormalige speciaal agenten Sean King en Michelle Maxwell hand in hand gaan om een politieke machtsstrijd niet te laten escaleren.

Vanuit het Amerikaanse leger wordt naar de nabestaanden van Sam Wings gecommuniceerd dat hun vader in een hinderlaag in Afghanistan is overleden. Tyler Wings zit met een groot dilemma omdat hij een dag na het vermeende overlijden, een berichtje heeft ontvangen van ….. zijn vader. De nog jeugdige Tyler weet ook pertinent zeker dat het bericht van zijn vader is omdat ze al jarenlang een code gebruiken die alleen bij hun bekend is.
Sean King en Michelle Maxwell komen met Tyler in aanraking en beloven de jongen nader te gaan onderzoeken wat er werkelijk met hun vader is gebeurd.
Na intensief speurwerk komen ze achter de waarheid, er is 1 miljard Euro verdwenen en Sam Wings wordt van deze diefstal verdacht. Hij had de opdracht gekregen het geld af te leveren maar beiden zijn spoorloos verdwenen.
King & Maxwell beloven Tyler zijn vader op te zullen sporen maar dat lijkt al snel een belofte te zijn die haast niet nagekomen kan worden…

De verhalen van Baldacci zijn genoegzaam bekend. Er vindt een gebeurtenis plaats en steeds blijkt er een groot politieke oorzaak aan ten grondslag te liggen. In King & Maxwell is het feitelijk niet anders.
Dat is eigenlijk jammer van het uitzonderlijk schrijverstalent van de auteur want door steeds vanuit dezelfde basis zijn verhaallijn op te zetten maak je het wel voorspelbaar. Je weet als lezer dat het wel goed gaat komen. Baldacci kan alleen nog verrassen door een weg naar de oplossing te kiezen die nog onbekend is. Dat is in dit verhaal ook niet het geval.
Wat wel het geval is zijn de vele toevalligheden die op het pad komen.
Toevallig komt er een auto, toevallig zien ze iemand lopen, toevallig begint er op het juiste moment een regenbui, toevallig op het juiste moment een blikseminslag etc. etc.
Het lijkt of de auteur is verdwaald in zijn eigen verhaal en met noodgrepen oplossingen moet genereren. Dat wekt irritatie op maar zeker geen spanning dat van deze meester in Crime toch wel verwacht mag worden. Jammer, dit keer!

Spanning: 2 sterren
Plot: 3 sterren
Leesplezier: 3 sterren
Schrijfstijl: 4 sterren
Originaliteit: 2 sterren
Psychologie: 2 sterren