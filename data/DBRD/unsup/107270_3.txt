In het boek Verwachte wendingen staan Celeste, Silke, Hester en Aleid voor verschillende belangrijke keuzes in hun leven. Elk leven is heel verschillend met als bindende factor een keuze. Dit kan zijn een verstikkende baan, een vriendinnengroep waar je eigenlijk niet inpast of het kwijtraken van je huis. De vrouwen kruisen elkaars leven op verschillende manieren en via bijzondere wegen.

De verschillende personen maakt dit verhaal heel aangenaam. Je leert elke persoon afzonderlijk kennen en de manier waarop ze in elkaars leven komen, is ingenieus gedaan. De bruggetjes van de ene persoon naar de andere zijn heel geleidelijk en goed gedaan. De verschillende levens komen perfect bij elkaar en passen, hoe verschillend ook, allemaal bij elkaar. De verschillende perspectieven maken het een dynamisch verhaal.

Sommige verhaallijnen waren een beetje voorspelbaar en sommige personages hadden dieper uitgewerkt kunnen worden. Aan het eind bleef er een vraag over in mijn hoofd. Dat gaf mij een onprettig gevoel. Alsof het verhaal niet af was.

Desondanks is het een interessante manier van verhalen vertellen. Je leert in één klap verschillende mensen kennen en dat maakt dit verhaal interessant. Het verhaal is daarnaast origineel. Het boek trekt je in het verhaal en je bent steeds benieuwd naar het volgende personage. Dit maakt het een echte doorlezer. Kortom een verhaal met mooie overgangen tussen personen en verhaallijnen.