Eindelijk zijn alle geheimen ontrafeld!
Het laatste deel begint waar deel 2 geÃ«indigd is en best dat je deze 2 delen vrij vlug na elkaar leest. Er zijn weinig herhalingen om het verhaal goed te kunnen volgen. In deel 2 is dit meer het geval.
Net zoals we gewoon zijn van Santa Montefiore wemelt het in dit laatste boek van veel intriges en geheimen tegen de achtergrond van de mooie Ierse natuur. Je zou zo zin krijgen om een volgende vakantie te boeken in dit mooie land.
Ik vind dit een meeslepende trilogie en op geen enkel moment verzwakt de interesse om het uiteindelijke einde te kennen. Haar vertelkunst is ronduit schitterend!
De ontrafeling is er eentje van de hoogste plank met veel verrassingen en emoties.
Normaal hou ik niet echt van geesten in verhalen, maar in deze trilogie (en zeker in het laatste deel) gaf dit een grappige toets aan het geheel.
Ik heb ervan genoten, alweer!