Open Slot is het boek van de Nederlandse schrijfster Afra Beemsterboer. Ze vertelt ons in het boek het verhaal van een vrouw genaamd Addy. Addy was op een jonge leeftijd weduwe geworden en heeft haar beide kinderen (die beide jongens zijn) alleen opgevoed. Ze was een alleenstaande moeder geworden. In haar volkstuin vond ze altijd troost terug. Op haar 48e zijn beide volwassen zoons de deur uit en is ze tevreden met hoe haar leven eruit ziet.

Op een dag leert ze Luc kennen, haar nieuwe buurman in de volkstuin. Luc is een onervaren tuinier en Addy leert hem graag de kneepjes van het vak. Ze raken regelmatig aan de praat en al snel vertelt ze haar levensverhaal waarbij Slot Stinsenhil als een rode draad door haar leven loopt.

Luc confronteert Addy met haar na√Øeve kijk op het leven en haar volste vertrouwen in de goedheid van mensen. Slot Stinsenhil speelt hierbij een grote rol.

Afra Beemsterboer maakt gebruik van een vlotte, leuke schrijfstijl waarbij verleden en heden elkaar afwisselen.
Door de psychologische inslag zorgt ze voor meer diepgang in deze prachtige roman.

Open Slot is een bijzonder verhaal over een vrouw die de confrontatie aangaat met zichzelf en de gebeurtenissen in haar leven. De onderliggende boodschap is mooi: het is nooit te laat om te veranderen en het roer om te gooien.