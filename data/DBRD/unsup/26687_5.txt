Bijzonder om een kijkje te krijgen in het (onder)wereldje van de familie Holleeder. En wat een verhaal. In de media heb je door je jaren heen heel veel gehoord over de verschillende figuren die geliquideerd werden. Maar door dit boek begin je te begrijpen hoe het allemaal werkt en waarom eruit stappen niet zo makkelijk is en hoe de familie Holleeder er onder heeft geleden. Het boek is op een makkelijke manier te volgen en ik vond het ook spannend. Tot aan het eind is het spannend. Ik leef mee met Astrid en het heeft me nieuwsgierig gemaakt hoe dit verder afloopt. Nieuws over Holleeder zal voortaan heel anders bij mij binnen komen. Een aanrader.