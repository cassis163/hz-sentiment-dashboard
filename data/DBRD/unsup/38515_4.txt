Dit is echt een boek die totaal anders was dan dat ik hadverwacht! Ik had verwacht dat het plot, dat gegeven wordt op de kaft (en hier op GR), zo ongeveer een half tot driekwart boek in beslag zou nemen. Dat het een boek zou zijn die een lange aanloop zou hebben over Huntingdon Disease en de herinneringen aan het leven dat Rosie en haar moeder Trudie hadden voordat Trudie stierf.

Nooit had ik verwacht dat dit slechts een paar hoofdstukken zou beslaan en dat de rest van het boek één grote achtbaan is! Van mooie momenten gaat het naar prachtige momenten, naar herinneringen, naar narigheid, naar extreme omstandigheden en weer terug via alle wegen die mogelijk zijn. En het is woord voor woord prachtig geschreven. En als verrassing waren er ook nog een paar twists die ik absoluut niet had zien aankomen! Dit voelde echt niet alsof ik dik 400 pagina's had weggelezen.

Het enige waar ik me aan heb gestoord, is het gedrag van Holly. Zo vreselijk egoïstisch! Maar aan de andere kant... Hoe zou ik zelf reageren...?!