"Er bestaat geen waarheid, alleen perceptie."

"We hebben drie prachtige kinderen die we niet in een gouden kooitje kunnen opsluiten."

Verkoever verpleegkundige Helen Möhring is bijna achttienjaar getrouwd met hardwerkende zakenman Werner. Samen zijn zij de ouders van de zeventienjarige Sara, vijftienjarige Thom en de dertienjarige Emma. Sara is een luxepaardje, knap en stijfvol en Thom een kloon van zijn vader. Werner runt vier goedlopende All-You-Can-Eat restaurants, genaamd De Zoete Inval en lijkt wel getrouwd met zijn werk.

"Jij mag niet genieten want je hebt iets verschrikkelijks gedaan."

Helen en Werner hebben het zichtbaar goed voor elkaar. Allebei een goede baan en ze verkeren allemaal in goede gezondheid. Hun kinderen groeien op in luxe en weelde, ze wonen in een riante villa, het droomhuis waar ze als kind van droomde. Wat wil een mens nog meer?

"Houden van blijft. De navelstreng wordt meteen na de geboorte doorgeknipt, maar er loopt er altijd eentje naast. Een die niet zichtbaar is, maar wel voelbaar. En die blijft altijd aan je trekken, mama. Altijd."

De achttienjarige Ralf Venema verkeerd niet in deze luxepositie. Zijn ouders moeten ieder dubbeltje omdraaien. Brian lapt alle regels aan zijn laars en drijft zijn moeder tot wanhoop. Hij gaat al weken niet meer naar school, maar werken is er ook niet bij. Ondertussen stapelen de rekeningen zich op.

"Was er eigenlijk iets aan hem wat wél deugde? Was er iets wat hij wél goed had gedaan, in haar ogen?"

Ralf houdt zich op met de verkeerde vrienden en laat zich het verkeerde pad mee opslepen. Om zijn auto, die zijn lust en zijn leven is, te kunnen blijven rijden zal hij aan geld moeten zien te komen. Samen met zijn mattie Brian, waarvoor iedereen hem heeft gewaarschuwd, heeft hij de grootste plannen. Waarom moeilijk doen als het makkelijk kan? Ze gaan voor het snelle geld. En zetten daarmee het leven van onschuldige mensen helemaal op zijn kop.

"Pas nu realiseerde ze zich dat zelfs de beste fictie nog niet bij benadering leek op de rauwe, smerige werkelijkheid."

En dan breekt de avond aan, waarop hun levens voorgoed veranderden…

"Count your blessings."

In maart verscheen Esther Verhoef haar allernieuwste thriller Lieve mama. Met dit boek is iets bijzonders aan de hand, dit boek verscheen namelijk niet zoals we gewend zijn bij uitgeverij Ambo Anthos maar bij uitgeverij Prometheus. Ik ben gek op de thrillers van Verhoef en ook op de boeken die zij samen met haar man Berry onder de naam Escober uitbrengt. Ook haar uitstapje wat zij maakte met haar roman Tegenlicht kon ik waarderen. Haar vorige thriller De kraamhulp werd zeer goed ontvangen, zelf las ik hem ook maar was er wat minder enthousiast over dan de meesten. Ben ik over Lieve mama weer net zo enthousiast als ik altijd al was over Esther’s thrillers?

Op de donkere cover van het boek staat een stuk van het gezicht van een vrouw met donker haar afgebeeld. De cover is geheel in stijl met Esther’s vorige boek De kraamhulp. De cover is mooi vormgegeven en past goed bij het verhaal. Ook de titel past uitstekend bij het verhaal. De omschrijving, die niet op de achterkant van het boek is geplaatst maar aan de binnenzijde van de voorkant van het boek, trok mij gelijk aan. Dit boek moest ik lezen.

Lieve mama bestaat uit 174 korte hoofdstukken. Het verhaal is opgedeeld in delen en speelt zich af gedurende elf dagen van vrijdag tot en met maandag. Ieder deel heeft de naam van de dag waarop het verhaal zich afspeelt. Het verhaal gaat van start met een proloog geschreven in briefvorm die je gelijk te pakken heeft en je het verhaal mee in sleept. Lieve mama is geschreven in wisselend perspectief vanuit hoofdpersonages Ralf Venema en Helen Möhring.

Esther Verhoef heeft een geheel eigen kenmerkende schrijfstijl. Haar schrijfstijl is bijzonder snel, er zit veel vaart in het verhaal, gedetailleerd en beeldend, je beleeft het verhaal alsof je er zelf bij bent, je kunt je als lezer een levendige voorstelling maken tijdens het lezen van bepaalde scenario’s, spannend en een tikkeltje luguber. Vanaf de eerste bladzijde sleept Verhoef je de wereld van Helen en haar gezin mee in en heeft het boek een verslavende werking, je blijft lezen en voor je het weet klap je het boek met een zucht weer dicht.

Esther Verhoef heeft met Lieve mama een pageturner van formaat geschreven. Het verhaal is zorgvuldig opgebouwd, met humor en spanning en een bizarre plotwending. Voor je begint met lezen kun je je hier totaal geen voorstelling van maken. Voor mijn gevoel kwam alleen het einde te snel, naar mijn mening had deze uitgebreider beschreven kunnen worden, dan was voor mij het verhaal subliem geweest en had het van mij de volle vijf sterren gekregen. Desalniettemin heb ik enorm van Lieve mama genoten en verheug me nu al op het volgende boek van Esther’s hand.

De karakters zijn stuk voor stuk uniek, herkenbaar en goed uitgewerkt. De veertigjarige verkoever verpleegkundige Helen Möhring trouwde bijna achttien jaar geleden met haar man Werner, een stugge zakenman. Werner is manager van De Zoete Inval, vier goedlopende All-You-Can-Eat restaurants. Samen zijn zij ouders van de zeventienjarige Sara, vijftienjarige Thom en de dertienjarige Emma. Helen heeft het zichtbaar goed voor elkaar, een goede baan, een goede gezondheid, haar kinderen groeien op in een droomhuis in alle luxe en weelde, wat wil een mens nog meer? Toch is niets wat het lijkt, Helen is een echte moederkloek, een bezorgde liefdevolle moeder die voor haar kinderen door het vuur gaat en de spil van het gezin. De tijd vliegt en haar kinderen worden in no time groot. Ze probeert haar pubers te beschermen tegen de grote boze buitenwereld. Werner vlucht in zijn werk en langzaam maar zeker raken ze elkaar een beetje kwijt. Tot die ene avond… de avond waarop alles voorgoed veranderde.

De achttienjarige Ralf Venema, weet niet wat hij met zijn leven aan moet? Hij gaat al weken niet meer naar school, lapt alle regels aan zijn laars en drijft zijn moeder tot wanhoop. Zonder baan en een lege bankrekening stapelen de problemen zich op. Niemand zit te wachten op een achttienjarige zonder vakopleiding. Ondertussen houdt hij zich op met de verkeerde vrienden en krijgt hij steeds meer en meer een hekel aan zijn moeder, in haar ogen kan hij toch nooit iets goed doen, denkt hij. Zijn Volkswagen Polo is hem alles, zonder auto is hij nergens. Maar om auto te kunnen blijven rijden is er wel geld nodig. Samen met Brian heeft hij grootse plannen, het snelle geld binnen slepen, maar daarmee beland hij nog verder op het verkeerde pad.

Vanaf die vrijdagavond draagt Helen een loden last op haar schouders, ze kan niemand in vertrouwen nemen en is een zenuwinzinking nabij. De angst is voelbaar, het op je hoede moeten zijn, de achterdocht, de verwijten en schuldgevoelens, was alles een grote fout en heeft ze de verkeerde keuze gemaakt? Alle andere zaken lijken opeens zo onbenullig. Hoe kan zij deze gebeurtenis vergeten en gewoon doorgaan met het leven alsof er nooit iets gebeurd is?

Lieve mama vertelt over het lot van een moeder, de kwetsbaarheid van het leven, moederliefde, moeder ben je in voor en tegenspoed. Hoe goed ken je iemand daadwerkelijk? En hoever ga jij om je gezin te beschermen?

Lieve mama, spannend, tikkeltje luguber, pageturner met een verslavende werking, moederliefde in voor en tegenspoed, hoever ga jij om je eigen vlees en bloed te beschermen? Mustread!

★★★★½