Nik Speelman (NikS) woont in een glasbak, zo begint het boek. Niet dat hij in een glazen huis woont, maar zoveel drankflessen slingeren er in zijn huis. Hij is de afgelopen tijd alles kwijtgeraakt wat hem lief was, zijn vrouw, zijn baan en voor hem het ergst, het contact met zijn zoon.
Na een tijd veel drank en magnetronvoer, wordt het tijd om zich te vermannen. Nik wordt uitgenodigd om in een waterbouwkundig project te stappen bij de Drieklovendam in China. Tenminste, dat word gesuggereerd en Nik vertrekt naar China. Daar aangekomen gaat het goed mis, hij raakt iets kwijt dat hij nooit dacht kwijt te kunnen raken. Hij gaat een paar bijzondere vriendschappen aan en krijgt hulp uit onverwachte hoek. Het wordt ook nog behoorlijk spannend hoe het met Nik gaat en de reacties die hij teweeg brengt in de Chinese (corrupte) wereld.

Niks is erg leuk geschreven, lekker veel humor, vaak in de vorm van woordgrapjes, die je even laten stilstaan en nadenken in een boek waar je doorheen racet. Achtergrondinformatie over waar Nik vandaan komt, met name de band met zijn vader, zie je terugkomen in verschillende flashbacks, hetgeen het verhaal extra verdieping geeft
Het eind is zeker anders dan anders, laat je er maar door verrassen!