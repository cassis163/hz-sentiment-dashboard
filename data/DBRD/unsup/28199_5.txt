NODIG is een boek dat mij letterlijk heeft laten sidderen en ongelofelijk heeft verrast. De spanning was om te snijden. Een super spannende standalone die je niet meer los laat.

Ik had verwacht dat dit boek zich zou focussen op de terminaal zieke broer van Kaylee, die een nieuwe nier nodig heeft. Dat orgaandonatie besproken zou worden en dat dit boek mensen aan zou moeten sporen ook (orgaan)donor te worden. Dat er een soort crowdfunding opgezet zou gaan worden en dat het een zielig contemporary verhaal zou zijn. Maar er zit echt een mega verhaal omheen. Ja, het speelt een rol, maar het verhaal is zoveel meer dan dat. Zoveel beter!

De gebruikers van NODIG moeten namelijk taken uitvoeren om te krijgen wat ze “nodig” hebben. In het begin gingen de taken vooral over het werven van nieuwe leden voor NODIG, maar wanneer iedereen van de school al lid is geworden, worden de taken anders… Heftiger… Luguberder… Vanaf dat moment kon ik niet meer stoppen met lezen en volgde de ene heftige gebeurtenis zich op de andere. Je wist nooit wat er nog zou gaan gebeuren. Echt heel spannend.

Toch zet het boek je ook wel aan het denken. Niet zozeer over orgaandonatie, maar wel over de invloed van hebzucht en internet op jongeren. Tot hoever zijn ze bereid te gaan om iets te krijgen wat ze graag willen. Nu denk ik dat de situatie die in het boek geschetst wordt, ietwat over the top is. Maar het geeft wel aan dat jongeren soms iets bewuster en voorzichtiger zouden kunnen zijn met wat ze op internet zetten.

De enige minpunten aan het boek vond ik de vele karakterperspectieven in het begin van het boek. Er waren zoveel verschillende leerlingen van de school die één voor één besproken werden in een hoofdstuk, dat ik een beetje in de war raakte wie nou wie was, en wie nou welke taak uitgevoerd had. Verder in het boek verminderde dat behoorlijk gelukkig. Ook het einde, waarin de achterliggende gedachte van NODIG-netwerk uitgelegd werd, vond ik een beetje matig. Een beetje verwarrend.

Uitgebreide recensie is te vinden op mijn blog: https://readinge.wordpress.com/2016/09/09/recensie-nodig/#more-1332