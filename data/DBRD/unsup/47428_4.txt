Dit was het eerste boek dat ik gelezen heb van de hand van Tami Hoag, en wat een schrijfster is dit zeg. Ongelofelijk wat een verhaal. Zoals achterop het boek al vermeld wordt vindt een groep spelende kinderen een half begraven lijk van een vrouw in het bos. Niet snel daarna worden meerdere levenloze lichamen gevonden en lijkt er een patroon te ontstaan. Alleen wie zit er achter deze gruwelijke moorden. Is het iemand die erg voor de hand ligt of juist iemand van wie je het helemaal niet verwacht? Voortdurend word je een rad voor ogen gedraaid, want het slot is erg verrassend.

Wat ik heel knap vind in dit boek is dat Tami Hoag er in geslaagd is de stukken waarin de kinderen 'spreken' en 'denken' ook net iets kinderlijker neer te zetten dan de andere stukken. Ze heeft heel goed de wereld van de kinderen, die nog erg na√Øef is, op papier gezet. Heel erg knap. Ik zou dit boek zeer zeker aanraden aan anderen.

Er is gemeld dat als je aan deel 2 begint voordat je dit boek hebt gelezen er zo veel weggegeven wordt dat je dit deel niet meer hoeft te lezen. Dat zou echter zonde zijn, want dan mis je toch een mooi boek. Ik zou dus adviseren gewoon in dit deel te beginnen alvorens je op 'Geheimen in het Graf' te storten. Al met al 4 sterren (zeer goed) voor Dieper dan de Doden wat mij betreft.

Plot: 4 sterren
Spanning: 4 sterren
Leesplezier: 4 sterren
Schrijfstijl: 5 sterren
Originaliteit: 4 sterren
Psychologie: 4 sterren