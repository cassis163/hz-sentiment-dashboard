Zoals we al lazen in In het donker, is de politie en de FBI gestuit op een bende mensenhandelaren. In het donker was de aanzet om dit crapuul te stoppen maar Scarlett en Marcus kwamen er achter dat hun inzet om deze bad-asses achter tralies te krijgen slechts een heel klein topje van de ijsberg bleek te zijn. Zoals altijd blijken criminelen wel ergens handlangers of compagnons te hebben.

FBI Special Agent Griffin 'Decker' Davenport kan hier over meepraten, hij infiltreerde drie jaar in deze gewetenloze bende om informatie en bewijzen te verzamelen. Maar op een gegeven moment als het zover is dat er een inval plaatsvindt gaat hij zelf onder zeil, belandt in een coma.
Als hij na een week wakker wordt bevindt hij zich nog steeds ergens tussen waken – dromen en een terugkerend gevoel dat er ergens gevaar dreigt. Zijn eerste gedachten zijn dan ook dat hij info wil doorgeven en weer aan het werk gaan. Zijn tweede gedachte is dat hij dreigt te verdrinken in een paar prachtige ogen, behorend aan een vrouw met vlammend rood haar die blijkbaar zowat al haar tijd naast zijn bed heeft doorgebracht.

Special Agent Kate Coppola is sinds een week pas overgeplaatst naar Cincinnati. Haar verleden speelt haar parten in de vorm van akelige nachtmerries, de reden lezen we natuurlijk ook al naar gelang we verder in het verhaal komen. Haar brein maakt vaak overuren en om zich dan te concentreren en te focussen vouwt ze blaadjes tot de prachtigste figuren of breit er lustig op los, haar breiwerkje heeft ze dan ook ten alle tijden bij zich.
Decker wordt bewaakt omdat ze vrezen voor zijn leven, maar als er dan toch iemand dicht bij hem kan komen in het ziekenhuis neemt het special team van agenten en FBI de beslissing om Decker te verplaatsen, maar heeft dit wel nut? De gezochte mensenhandelaar lijkt overal stromannetjes en vrouwtjes te hebben

Deze bad-ass heeft zijn eigen verhaallijn, ongelooflijk ongevoelige gast die alleen maar aan winst lijkt te kunnen denken. Hij zit zwaar in de kinderporno en ontvoert, misbruikt en filmt dan ook nog zelf jongens en meisjes die hij op de een of andere manier rekruteert. Hoe kan hij zo dicht bij ze komen zonder argwaan te wekken richting ouders of verzorgers van deze kinderen? Het blijft niet alleen bij filmen en distribueren, hij verkoopt de kinderen ook nog eens als het hem zo uitkomt,

Een van deze kinderen is Mallory. Dit meisje heeft hij gehouden en leeft in zijn huis. Ook zij heeft een aparte verhaallijn en het is hartverscheurend om te lezen hoe zij leeft. Zal ze toch dapper genoeg zijn om eventueel om hulp te vragen aan deze of gene? Maar wie kan ze vertrouwen? In het verleden heeft ze al een paar keer de verkeerde voor zich gehad en dat werd haar niet in dank afgenomen ….

Veel van de helden die je uit Karen's vorige boeken kent zijn ook nu weer deels van de partij. Een ingewikkeld, maar toch ook logisch netwerk van familie en vrienden die een heel erg hechte groep vormen en voor elkaar door het vuur gaan. Hoe heet het hen ook onder de voeten wordt.
Dat het er op een ander vlak ook nog heet aan toe kan gaan zijn we gewend van Karen Rose. Moeiteloos weet ze spanning op te bouwen die ze verweeft met een heleboel liefde en licht-erotische stukken.
Onder het lezen van Op het spel bedacht ik mezelf dat ik toch wel heel erg gelukkig word van dit soort schrijfsels. Karen Rose weet je zo in een verhaal te zuigen dat je zelfs op een gegeven moment gaat “voelen” dat je een deel van die hechte groep fictieve karakters zou willen zijn. Op het geweld na natuurlijk, dat laten we aan “onze” helden over ;-)

Weer een krankzinnig goed geschreven pageturner!
https://josesprakeloos.blogspot.nl/2018/03/karen-rose-op-het-spel.html