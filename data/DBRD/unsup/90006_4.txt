Bo is een weeskind en woont in weeshuis het Beukennootje, wanneer deze gaat sluiten voelt ze er niets voor om bij een onbekend echtpaar te moeten gaan wonen en dus verstopt ze zich. Wanneer niemand haar meer lijkt te missen gaat ze op pad. Dan ontmoet ze een eigenaardige vogel met een kop die op een sok lijkt, zijn naam is dan ook niet moeilijk te raden. Sok en Bo zijn allebei alleen en besluiten dat samen alleen toch een stuk minder eenzaam is. Onderweg komen ze allerlei grappige bordjes tegen, het eerste bordje wijst ze naar een vieze plas. Daar ontmoeten ze een saggerijnige kikker, een ware driftkikker dus. De kikker is ook alleen en sluit zich ondanks het hevige protest van Sok aan bij het tweetal. Daarna volgen er nog diverse andere eenzame en iets wat eigenaardige dieren. Samen vormen ze het unieke karavaantje van alleen.

Het Karavaantje van Alleen is een lieflijke ontroerende bundel. Het verhaal is pakkend, mooi geschreven en wordt hier en daar afgewisseld met een grappig gedicht. Het boek is rijkelijk ge√Øllustreerd met de mooie zwart wit tekeningen van Anna Sikkes. Het thema anders zijn en je daardoor erg eenzaam kunnen voelen is mooi verwerkt in het verhaal, een toch pittig onderwerp is door de auteur Linda van Mieghem op een luchtige manier bespreekbaar gemaakt en dat is knap. Mooi leesvoer voor iedereen die zich weleens anders voelt. Of terwijl een aanrader voor iedereen.