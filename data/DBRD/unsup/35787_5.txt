Contact! is een psychologische roman. Het boek is geschreven in de Ik-vorm en wordt verteld door Emma, die op het moment dat het verhaald begint al 4 jaar in de gevangenis zit. Ze is veroordeeld tot een gevangenisstraf van 6 jaar, vanwege een strafbaar feit.
De ooit zo succesvolle Emma heeft het niet makkelijk in de gevangenis. Ze is depressief, heeft last van stemmen in haar hoofd en "mag" niet praten. Aangezien ze zo stil en op zichzelf is maakt het dat voor haar niet altijd even makkelijk binnen de muren van de gevangenis. Het enige bezoek dat Emma nog krijgt is van haar voormalig secretaresse, Renate, die dat aan Emma verschuldigd is. Emma's kinderen mogen niet meer langskomen en met haar moeder en zus heeft ze geen contact meer.

Het verhaal neemt je in beslag, je wilt doorlezen en begrijpen waarom Emma in de gevangenis terecht is gekomen. Zal het mogelijk zijn voor Emma om weer een band te krijgen met haar kinderen, haar moeder en haar zus? Wat is er in het verleden precies gebeurd, waarom ze niet "mag" praten? Beetje bij beetje kom je te weten wat zich exact heeft afgespeeld. Het verhaald neemt je mee naar het heden en verleden. Een bijzonder goed geschreven psychologische roman, die je laat zien dat als je denkt, of er zelfs van overtuigd bent, dat als je niet "mag" praten, wat voor gevolgend dit op psychisch vlak heeft.

Contact gaat over niet opgeven, nieuwe kansen, acceptatie, liefde, inzicht en vergeving, maar ook dat het nooit te laat is om te veranderen.

Esther van der Ham (1972) schrijft en illustreert kinderboeken, richtte Droomvallei uitgeverij op en verzorgt creatieve workshops voor volwassenen en kinderen. Esther, die zelf net als de hoofdpersoon Emma, een depressie heeft, heeft enkele van haar eigen ervaringen met de ziekte in deze roman verwerkt, om zo het begrip voor mensen met een depressie te vergroten.
Op 16 september, Esther haar 45e verjaardag, zal het boek worden gepresenteerd in Breda, en vanaf dat moment is het ook verkrijgbaar.

Contact! is het vervolg op haar eerste roman Controle! maar beide romans zijn los van elkaar te lezen.