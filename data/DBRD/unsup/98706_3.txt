!In deze review komen spoilers en mijn ongezouten meningen in voor!
Review 21#

Heb al veel gehoord over de boeken van Rainbow Rowell. Een paar jaar geleden had ik het audiobook van Eleanor & Park en Fangirl geluisterd. Toen ik bij de Action het boek Fangirl zag liggen voor maar 1,56 euro moest ik het wel meenemen. Ik kan me namelijk niks meer herinneren van het audiobook haha : )

Het verhaal:
Cath is fan van Simon Snow, maar zo zijn er wel meer. Het enige verschil is dat een Simon Snow-fan zijn voor Cath net zo veel betekent als kunnen ademen voor de rest van de mensheid. Als Cath niet over Simon Snow leest in boeken waarin hij de hoofdpersoon is of op forums, dan schrijft ze fanfictie of verkleedt ze zich als een van de personages uit de films. Tot nu toe was haar tweelingzus Wren net zo gek op Simon Snow, maar nu ze gaan studeren is het fangirlen er voor Wren wel een beetje af. Cath zal nu dus alleen door haar veelal fictieve leven moeten gaan. Maar is ze daar wel klaar voor? Haar nieuwe kamergenoot Reagan is in ieder geval vastbesloten om Cath een handje te helpen. Samen trekken ze ten strijde tegen veeleisende docenten, manische ouders en sluimerende verliefdheden en komt Cath erachter dat nerd zijn eigenlijk wel heel cool is.
!Spoiler alert!
In dit boek komt fanfiction voor. Het is altijd leuk en bijzonder als ik zoâ€™n boek vind, vind ze niet zo vaak. Zelf lees ik ook elke dag fanfiction over verschillende onderwerpen (anime, boeken, films, games, tv series enz.)
Je krijgt stukjes te lezen van de echte Simon Snow boeken. Ook worden er verwijzingen gemaakt naar een ander boek van Rainbow Rowell genaamd Carry on. Het gaat over het fanfictionverhaal dat Cath schrijft in Fangirl. Je leest stukjes van de echte boeken van Simon Snow, fanfics van Cath en stukjes van Carry on, je leest dus meer dan 1 verhaal.
Je komt allemaal interessante personages tegen in het boek: De ingetogen hoofdpersoon Cath, de lieve Levi (serieus waar is mijn Levi?), de uitbundige maar goede kamergenoot Reagan, de moeilijk van te houden zus Wren (haatte haar de hele tijd), de hoe durf je jezelf moeder te noemen Laura, de verwarde vader Art en de dief Nick.
Er ontstaat in het verhaal een discussie tussen Cath en haar leerkracht over dat fanfiction schrijven geen schrijven is. Leerkrachten hebben dit heel vaak, dat ze een nieuwe/moderne of andere aanpak/inkijk/toepassing niet toestaan of tolereren. In mijn ogen willen ze het alleen maar houden bij hun manier en niks nieuws leren, aannemen of zichzelf aanpassen. Een ander voorbeeld is dat een tekenleraar manga of cartoon tekenen geen tekenen vindt. Het is alsnog tekenen, alleen een andere stijl. Terug naar fanfiction, het is schrijven voor fans door fans.
Het boek bestaat uit 453 blz, naar mijn mening had het wel korter gekund. Soms vroeg ik me echt af of er nou nog wat ging gebeuren. Daarom duurde het lezen van dit boek zolang, er gebeurd in het boek niet zoveel om mijn aandacht voor lange tijd erbij te houden.
Conclusie:
Leuk een boek dat gaat over het schrijven van fanfiction en dat er ook stukjes fanfic in voorkomt.
Had iets van 2 weken nodig (als het niet meer is) om dit boek uit te lezen. Voor mijn doen is dit bar slecht. Ik kon er maar niet doorheen.
Ben ik een Simon Snow fan? Nee, het verhaal pakt me niet echt.
Ga ik andere boeken van Rainbow Rowell lezen? Zeg nooit nooit, maar de kans is klein.

Cheen