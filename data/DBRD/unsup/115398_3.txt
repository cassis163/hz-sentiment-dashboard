Blijft zelfs na vier delen nog een leuke serie. In dit deel verkrijgt Harriet populariteit, doordat klasgenoten achter haar bijbaan als model komen. Haar blunders nemen echter niet in intensiviteit af. De beste blunder van het vierde deel neemt een groot deel van het verhaal in. Wel is er een groei in de volwassenheid van Harriet te zien. Ook hint het einde op een mogelijke opbloeiende liefde. Omdat ik wil weten hoe dat afloopt, zou ik wel verder lezen. Maar ik merk wel dat, voor mij, het thema telkens een tikkeltje meer afgezaagd wordt.