Muse Academy en het geheim van Helikon is het eerste deel in de debuutreeks van Morgan Blade, een alias voor Meaghann Baeken.

Het verhaal:
Imogen Parker is een normale jonge meid van zestien, met een grote passie voor schrijven. Op een dag krijgt ze een nogal bijzondere brief van een kunstacademie op het Griekse eiland Helikon, waarin staat dat Imogen is toegelaten om daar de lessen te gaan volgen.
Imogen is eerst sceptisch, er is namelijk niets over de academie te vinden.
Uiteindelijk besluit Imogen toch om te gaan.

Eenmaal aangekomen, raakt Imogen bevriend met enkele medestudenten; Kaida,die een talent heeft voor origami, de muzikale tweeling Aeon en Milo, danseres Lexi, Drake, die ervan houdt om uitvindingen te doen Cera die een echte fashionista is, de sympathieke DJ Damian en Harper, de acteur in sp√©. De negen ontdekken al snel het magische mysterie dat rondom de school hangt. Imogen belandt in een bizar avontuur vol eeuwenoude magie en Griekse mythologie.

De leerlingen worden op school in 6 groepen verdeeld, die allen gekoppeld zijn aan een Muze..

Een paar weken na het starten van de studie wordt de school bedreigd door een oude vijand, de sirenen en blijken de 9 vrienden de aangewezen personen om dit kwaad te bestrijden.
Zij zijn uitverkoren om magische krachten in ontvangst te nemen, maar voordat zij die krijgen moeten zij eerst een aantal proeven afleggen om te bewijzen dat zij sterk genoeg zijn om deze in ontvangst te nemen.
De vrienden moeten alles op alles zetten.
Zijn de 9 sterk genoeg? En zijn ze op tijd om de sirenen te verslaan?

Mijn leeservaring:
Muse Academy is echt een boek voor de jeugd vanaf 12 en YA.
Voor de volwassen lezer doet het boek wat te jong aan, maar is zeker niet verkeerd om als luchtig verhaal te lezen.
Hoofdstuk 1 maakte me nieuwsgierig nodigde mij zeker uit tot doorlezen.

De schrijfwijze kan voor sommige jongeren zo af en toe wat te kinderlijk overkomen. Het gaat dan met name om het taalgebruik, zoals: het aan papa en mama vragen.

Er zitten elementen in het verhaal die direct aan Harry Potter doen denken, soms een beetje te veel. De brieven die steeds maar terug komen, de bagage die al naar de kamers is gebracht.

De opdrachten die de 9 moeten doen zijn goed bedacht, maar de oplossingen zijn echt veel te makkelijk en te simpel.
het lijkt alsof er te kort tijd was om dat goed uit te diepen, wat erg jammer is, want daar was echt iets fantastisch van te maken.

Al met al moet ik zeggen dat het een alleraardigst debuut is. Ik heb het boek met plezier gelezen en ik ben heel wat ouder dan de doelgroep.
Ik ben ervan overtuigd dat de doelgroep dit boek met open armen zal ontvangen.