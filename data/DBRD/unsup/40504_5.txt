Simone weet weer een hele historische wereld tot leven te brengen in dit verhaal. Je reist echt even mee terug in de tijd en ziet alles zo voor je. De locaties zijn levensecht en de personages al helemaal. Eva en Jan zijn mensen van vlees en bloed, waarmee je echt meeleeft en waar je veel sympathie voor voelt, ja zelfs voor de omstreden J.P. Coen.
Wat een woelige tijden, wat een barre overtocht en wat een hartverscheurende verliezen… Ik heb wel wat traantjes gelaten voor Eva!

Wat een prachtig meeslepend verhaal is Het schaduwspel. Ik verdween er helemaal in en kwam er met een diepe zucht en een WOW-gevoel weer uit… Het is zo mooi, zo realistisch en zo aangrijpend! Van mij had het verhaal wel twee keer zo lang mogen duren en dan had ik me nog niet verveeld. Ik had best nog wel wat meer tijd door willen brengen met Eva… Echt weer een historische topper dus!