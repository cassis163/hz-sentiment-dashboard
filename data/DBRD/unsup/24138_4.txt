Tim Burton is bij het grote publiek vooral bekend als regisseur, animator en scenarioschrijver. Films van zijn hand, zoals Alice in Wonderland, The Nightmare before Christmas en Edward Scissorhands waren en zijn een groot succes bij een breed publiek.

Veel minder bekend bij het grote publiek is de bundel met poetische short stories geschreven en geillustreerd door Tim Burton himself die in 1997 voor het eerst verscheen in Amerika.

"One persons craziness, is another persons reality." (Tim Burton)

Een quote van Tim Burton die uitstekend past bij dit boekje. Op geheel eigen wijze creÃ«ert Tim Burton personages zoals Robot Boy, Staring girl en Stick Boy. Hij brengt ze tot leven in fantasierijke short stories en gedichtjes met bijpassende illustraties die de nodige humor en fantasy bevatten. En die bovendien een voor Tim Burton fans vertrouwd tikkeltje luguberheid bevatten.

The melancholy death of Oyster Boy & other stories is een absolute must read voor iedere Tim Burton fan.