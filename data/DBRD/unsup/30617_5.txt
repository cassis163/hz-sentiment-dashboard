'Vriendendienst' is de vijfde historische thriller van Deventenaar Almar Otten. 'Blauw goud' dat in 2012 verscheen werd bekroond met de Diamanten Kogel.

In 'Vriendendienst' gaat het om de financiële wereld, de Koerden en de moord op Olof Palme. David Zomer lijkt een ingedutte ambtenaar. Maar niks is minder waar: na zijn dubieuze verleden was dit voor hem de manier om niet meer op te vallen. Het verleden haalt hem in als hij bericht krijgt dat Eline hem wil spreken. Zal hij eindelijk antwoord krijgen op vragen die hem al die tijd hebben beziggehouden? Wat is er destijds echt gebeurd? En waarom? Eén ding is zeker: zijn leven is in gevaar en hij zal in actie moeten komen.

Een knappe thriller die vanwege de complexe plot wel vraagt om bij de les te blijven. De rol van Mark Diepenbroek roept wat vraagtekens op. Maar laten we dat buiten beschouwing, houden we een spannend verhaal over, met tal van intriges en verrassingen tot op de laatste bladzijde.

Omdat 4,5 ster niet gegeven kan worden, toch vijf sterren.