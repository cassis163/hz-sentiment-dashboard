Shadow is een jonge meid en ze is op de vlucht. Ze vlucht voor Zou-zou en zijn Witchdoctors.
Hij wil alle kracht voor zichzelf. Helaas gaan de voodoo-krachten over van moeder op dochter. Maar als hij Shadow te pakken krijgt, dan is er geen vrouwelijk lid meer over, die de krachten kan erven. Dus dan krijgt hij al die kracht! Mr Mobete is de witchdoctor die haar moet terug halen naar Afrika.
Hij wordt daarbij geholpen door Bengele. Een soort bloedhond van een man, die over lijken gaat.
Door te vluchten komt Shadow in Zweden terecht in Stockholm. Ze verblijft in een leegstaand pand en al snel raakt haar leven verbonden met Ruben.
Ruben woont aan de overkant van het gebouw. Door middel van een stel witte gymschoenen vinden deze twee tieners elkaar. In het begin is de verhouding vijandig, maar al snel worden ze vrienden.
Ruben maakt witte magie, goede voodoo mee en weet dat het werkt. Hij gelooft erin.
Ruben leefde voor Shadow altijd voor een computerspel online. Door dat spel heeft hij Miranda ontmoet. Er zijn ineens 2 meisjes in zijn leven, maar ze kennen elkaar nog niet.
Door Shadow raakt hij meer geïnteresseerd in Voodoo. Hij wil zelf voodoo gaan gebruiken. Hij zegt het tegen Miranda. En zij belsuit hem te helpen. Hij wil wraak nemen op iemand die hij haat!
Als deze energie vrijkomt, van de zwarte magie…Dan gebeurt alles in sneltreinvaart. De witchdoctor voelt de energie in de lucht en volgt hun spoor. Shadow Biecht haar hele verleden op. Miranda en Ruben besluiten haar te helpen en haar onderdak te geven. Een hechte vriendschap groeit tussen de 3 tieners. Voor ze het weten moeten ze vechten voor hun leven..En voor elkaar! De vonken spatten er vanaf. Goede magie tegen slechte magie……Een spannend plot en een einde wat zeker vraagt om meer! Er word veel voodoo gebruikt in dit boek, wat mij de kriebels gaf. Maar een goed boek mag van mij lekker griezelen zijn, dus ik vond het super! Bengele is echt een eng figuur hoor. Die wil je niet tegen komen in een donker steegje. Een echte aanrader dit boek. Ik ben blij dat ik deel 2 al heb liggen. Maar ik moet eerst even bijkomen van deze denderende eindsprint!