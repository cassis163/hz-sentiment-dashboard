!In deze review komen spoilers en mijn ongezouten meningen in voor!
Review 53#

Toen ik dit boek kocht, heb ik niet de achterkant gelezen, maar de titel sprak me aan. De achterkant vertelt me dat het een soort van kinderboek met een raadsel gaat worden. En de voorkant heeft een mooie ouderwetse tekening die ik kan waarderen.

Het verhaal:
Nils en Berit schrijven elkaar brieven in een schrift dat ze op en neer sturen. In dit brievenboek vertellen ze over een merkwaardige vrouw, Bibbi de Bok, die opeens overal lijkt op te duiken. Op een dag vindt Berit een vreemde brief die uit Bibbi’s handtas is gevallen. De brief spreekt van een boek over een magische bibliotheek. Maar hoe kan het dat een oude antiquair het boek al in zijn bezit heeft voordat het is uitgekomen? En waarom verzamelt Bibbi zulke boeken? Is er misschien sprake van een geheime bibliotheek? Nils en Berit besluiten als echte detectives antwoorden te gaan zoeken. Hun avontuurlijke tocht voert hen door de wonderlijke wereld van het boek.
!Spoiler alert!
Nils en Berit zijn penvrienden. Ze schrijven elkaar brieven in een brievenboek die ze naar elkaar op en neer sturen. Nils schrijft op een dag over een vreemde vrouw die hij heeft gezien in een boekwinkel en Berit antwoord daarop dat ze dezelfde vrouw op de veerboot heeft gezien. Als Berit een vreemde brief van de vreemde vrouw (Bibbi de Bok) te pakken weet te krijgen, leest ze over een vreemd boek dat gaat over een magische bibliotheek en pas over een jaar uitkomt. In het begin maken ze er een beetje een grapje van en schrijven bizarre verhalen over Bibbi de Bok. Maar op een gegeven moment vinden Nils en Berit het allemaal wel heel erg vreemd worden en besluiten dit mysterie te onderzoeken. Het wordt nog vreemder als ze beseffen dat er opeens een heleboel mensen zijn die wel heel erg in hun zoektocht geïnteresseerd zijn en dat ze de 2 kinderen schaduwen. Het begint langzaamaan een complot te worden, waarin Nils en Berit tegen hun wil in meegezogen worden. De 2 worden opgepakt en komen terecht in de magische bibliotheek. Daar krijgen ze te horen dat zo nooit gevaar liepen, dat de buitenste laag van de bibliotheek bestaat om de bestaande boeken te beschermen voor natuurrampen enz. en de binnenste laag voor de boeken die nog geschreven moeten worden moeten. Er wordt ze vertelt dat zij de schrijvers zijn van het boek dat over de magische bibliotheek gaat en dat ze er al in begonnen zijn, namelijk het brievenboek. Nils en Berit schrijven om de beurt het verhaal af en later geven ze het uit.

De eerste 117 bladzijdes wordt het verhaal vertelt via brieven tussen Nils en Berit. Dat was weer eens wat anders en verfrissend. Daarna wordt het een gewoon verhaal dat geschreven wordt door Nils en Berit. Was ook wel apart, maar miste de brieven.
Vond het bijzonder dat je eerst leest dat ze een vreemde vrouw hebben ontmoet, dat ze daarna over Bibbi de Bok verhaaltjes schrijven, een heel mysterie ontrafelen en dat je aan het einde erachter komt dat Nils en Berit het hele verhaal hebben geschreven. Had al m’n vermoedens dat het die kant op zou gaan, maar heb van het boek genoten.
Er komt een scene in het boek voor die mij irriteerde. De meester riep Nils bij zich, omdat hij zijn fantasievolle opstel niet kon waarderen en dat hij de naam Bibbi de Bok niet mocht gebruiken. Je moet een leerling niet tegenhouden met schrijven, wie weet kan hij daar z’n ei in kwijt of heb je toekomstig talent voor je neus zitten. En er kan geen patent staan op iemands naam, pas als het de naam van een bedrijf, product enz. is. Je mag ze gewoon gebruiken. Als het niet had gemogen, hadden alle auteurs op de wereld nooit boeken kunnen schrijven.
Prima boek om voor te lezen aan kinderen en zelf als volwassenen om over na te denken en te speculeren.

Conclusie:
Leuk dat de eerste 117 blz in briefvorm werden verteld, miste ze daarna wel een beetje.
Ook al had ik het einde van het boek voorspeld, heb ik er toch van genoten.
Aan te raden als voorleesboek of als boek om over na te denken en te speculeren.

Cheen