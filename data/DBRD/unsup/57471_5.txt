Ik weet niet waarom, maar ik had een fantasyboek verwacht. Dat is het niet en dat vind ik niet eens erg. Ik had veel enthousiaste verhalen gehoord over De Royals en was benieuwd geworden. Vaak kan het alleen maar tegenvallen als iets gehyped wordt, maar dat was voor mij nu niet het geval. Ik vloog door het boek heen. Het is laagdrempelig geschreven met lekker veel teenage drama. Hoofdpersoon Ella is een vechter die gewend is te overleven. De wereld van de rijken is er echter een met vele valkuilen en hoe Ella die doorstaat zorgt voor heerlijke situaties.
Het einde had ik niet zien aankomen, maar smaakt naar meer. Dat wordt voor mij snel naar de boekhandel.