Aanhoor nu eens goed en aandachtig
de beroemde bereninvasie van dat prachtig
SiciliÃ« - lang, lang geleden, toen de dieren goed waren
en de mensen wrede barbaren.
- en eindigt met -
'Ziet u? Er was eens...' En hij begon te vertellen.

Dit verhaal is geschreven in 1945 en nu pas in het Nederlands vertaald.
Een samenvatting is te lezen op de achterflap/bij de titelomschrijving.
Het verhaal bestaat uit twee delen. Eerst over de zoektocht naar zoon van de berenkoning Leonzio en dan over de bezetting van de stad. De verteller vertelt het verhaal, er worden vragen gesteld en het wordt afgewisseld met delen in dichtvorm. Ieder hoofdstuk begint met een zwart-wit tekening en tegen het eind een gekleurde illustratie met daaronder een korte omschrijving.

Het boek begint met het voorstellen van de personages. Wie heeft er al eens gehoord van de Snaterkater, professor De Ambrosiius, beer Marsepein of Salpeter? En aan het eind een overzicht van de illustraties.
Het is een sprookje, een parabel, een fabel, een voorleesboek, een vertelling met een moraal en deed mij denken aan De vos Reynaerde of De fabels van La Fontaine, maar ook Koning van Katoren. Vul zelf maar in.

Meermalen zit je te grinniken om de met humor beschreven gebeurtenissen. Bij (oudere) kinderen zal het avontuurlijke in het verhaal aanspreken, maar ook de gedetailleerde illustraties die een onderdeel van het verhaal zijn.

Een verhaal hoe volken met verschillende culturen en/of achtergronden met elkaar omgaan.
Het klopt, een verhaal voor kinderen van 9 tot 99 jaar, zoals op het schutblad staat. Een compliment aan de vertaler Renata Vos!
Aanrader.