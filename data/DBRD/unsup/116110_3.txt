De Premier League club London City is na een redelijk voorgaand seizoen veroordeeld tot het spelen van voorronde wedstrijden om de Champions league te halen en heeft te maken met een korte vakantie van veel van hun spelers die met hun land hebben deelgenomen aan het WK. Als voorbereiding reist het gezelschap af naar Rusland om daar een zeer lucratieve tour te doen en 3 vriendschappelijke wedstrijden te spelen in Sint Petersburg en Moskou. Nadat de openingswedstrijd in de PL teleurstellend verloren gaat reizen ze met de nodige druk af naar Griekenland om het in de voorronde Champions League op te nemen tegen de Griekse Kampioen Olimpiacos Piraeus. De manager van London City Scott Manson ziet tot zijn grote tevredenheid dat zijn sterkhouder Bekim Devali al snel het belangrijke uit doelpunt maakt, maar even later is alles anders als Bekali in een stort en overlijd op het veld. De wedstrijd wordt gestaakt, maar onder druk van de UEFA de dag erna uitgespeeld. London City verliest met 4-1 en tot overmaat van ramp krijgt de complete selectie een uitreisverbod. Het door de crisis in een chaotisch en mede door stakingen ingegeven lamgelegde Griekenland lijkt niet in staat om snel en efficiënt het onderzoek af te ronden. Voor coach Manson het sein om zelf op onderzoek uit te gaan.


De Schot Phillip Kerr (1956,Edinburgh,VK) behoeft weinig nadere introductie, Grote internationale bekendheid verwierf hij met zijn serie over Bernie Günther. In een interview gaf hij eens aan dat hij zich verbaasde dat er weliswaar veel boeken verschenen over voetballers in biografie vorm maar dat er eigenlijk niets is op het gebied van fictie. Omdat zijn grote liefhebberij voetbal is was een idee geboren. Hij hoopt daarmee ook een hele grote groep voetbalsupporters te verleiden eens een boek op te pakken.

Het boek brengt eigenlijk alles wat je mag verwachten om die grote groep “niet lezende voetbalsupporters” te bereiken door veel voor hen bekende elementen. Aan alles is te merken dat Kerr een liefhebber is, dan wel dat hij ontzettend goede research heeft gedaan. Feitjes, veel bekende voetbalnamen, match fixing, de macht van rijke voetbaleigenaren, voetbalgeweld alles komt uitgebreid aan bod. Daar doorheen loopt een redelijk simpel misdaadverhaal waarbij er een belangrijk deel van het onderzoek wordt gedaan door de manager van de club Scott Mason. Nee natuurlijk is dat niet helemaal geloofwaardig maar dat mag de pret niet drukken. Kerr behelpt zich van een makkelijke en toegankelijke schrijfstijl en het plot zit gewoon gedegen in elkaar. Het blijft allemaal wat oppervlakkig maar gezien de doelgroep lijkt dit niet geheel onbewust gezien het werk wat hij bijvoorbeeld in de Günther serie al heeft afgeleverd. In principe is alles aanwezig om naast de thriller liefhebber de voetballiefhebber te bereiken - of dit ook genoeg is?

Het boek is geen Champions League niveau , maar zorgt voor een aantal uren no nonsense vermaak.