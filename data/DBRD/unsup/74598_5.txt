Ik heb het boek gelezen, vertaald en van een nawoord voorzien door LOURENS Reedijk; uitgeverij LJ VEEN - Amsterdam-Antwerpen; zestiende druk 2016.

" ALLE GELUKKIGE GEZINNEN LIJKEN OP ELKAAR, ELK ONGELUKKIG GEZIN IS ONGELUKKIG OP ZIJN EIGEN WIJZE. "
Zelden heb ik zo een opener gelezen die zoveel zegt over de inhoud van een boek!

INHOUD
Het verhaal speelt zich af in de nasleep van de afschaffing van de slavernij en het stelsel van lijfeigenen. Deze maatregelen kennen zo wel voor- als tegenstanders; deze toch wel ingrijpende veranderingen hebben echter ook hun gevolgen. Toch blijven de spectaculaire omwentelingen uit, vooral op het platteland. De werkers, de maaiers, de ploegers, de zaaiers, de oogsters, ... houden zich halsstarrig vast aan het oude.Vernieuwingen worden argwanend bekeken.
De adel leeft zijn leventje: ' geregelde ' huwelijken, stuklopende relaties, ontrouw, jaloersheid, extravagante feestjes, minnaars en minnaressen, losbandige uitspattingen, ... het komt allemaal aan bod tijdens het innemende verhaal. Niet altijd rozengeur en maneschijn dus in de adellijke ' standen ', eerder en vaker , schone schijn. '
De situatie of de plaats van de vrouw, de gehuwde vrouw in de samenleving is vaak ondergeschikt. Ook in de adellijke kringen staat de vrouw in voor ' het dagelijks bestuur ' van het gezin in als zijn facetten. Ondanks dienstbodes, kokkinnen en keukenmeiden staat de gehuwde, adellijke moeder in voor de opvoeding van het vaak kroostrijke gezin. Op financieel gebied liep het dan ook vaak verkeerd: de adellijke echtgenoot ' genoot ' van een ' vrijgezellenleven, ook na het huwelijk, en gaf meestal meer geld uit dan er in werkelijkheid was. Lenen was schering en inslag, ... maar terugbetalen een andere zaak. Het was dan ook een ingeburgerde gewoonte om met een aantal gezinnen, plus kinderen, een bepaalde periode van het jaar, bijvoorbeeld de zomer, samen te wonen en grotendeels te leven op kosten van de gastheer en gastvrouw. Daarmee kon een periode van financiÃ«le moeilijkheden overbrugd worden.
Het onderwijs en de ziekenzorg, of ten minste het gebrek er aan, op het platteland zorgde er in grote mate voor dat de boeren analfabeet waren en bleven en dat de kindersterfte er hoog was. De kinderen werden boer, werker, net als hun ouders en werden al vroeg ingeschakeld om mee te werken. Maar de plattelandsbewoner kon daar mee leven, ... en dat deed hij ook.
Hervormingen drongen zich op, met spoed, maar alles verliep moeizaam, ... aan de vooravond van de snel aankomende revolutie, ...

VERHAAL
Als Anna Karenina haar saaie echtgenoot ruilt voor de flamboyante Aleksej Vronski, gaat het met haar langzaam maar zeker van kwaad naar erger. Aanvankelijk is hun liefde onverwoestbaar, maar al vlug merken zij bij elkaar de slijtage op hun relatie. De echtgenoot van Anna, Aleksej Aleksandrovitsj, wil geenszins scheiden en haar zoontje mag ze niet meer zien. De burgerlijke staat waarin Anna en Aleksej zich bevinden werd niet aanvaard en Anna werd uitgesloten van het openbare, het maatschappelijke en het sociale leven, in tegenstelling tot Vronski. Hun relatie schenkt hen een dochtertje maar de situatie is voor Anna moeilijk houdbaar en, ....
Levin is adellijke landeigenaar en voelt zich zeer gelukkigg op zijn boerderij, tussen zijn dieren, zijn landerijen en zijn werkers. Het enige dat hij moet missen is een goede echtgenote. Levin heeft het goed voor met zijn werkers en hij staat positief tegenover vernieuwingen. Vaak heeft hij het gevoel dat zijn werkers gelukkiger zijn dan hijzelf. Toch lacht het geluk hem toe. Aanvankelijk werd hij afgewezen, maar door toedoen van vrienden en familie komt alles nog in orde. Het prille huwelijk kent zijn strubbelingen en Levin is vaak onterecht jaloers. Zij groeien echter in hun liefde en hun geluk wordt met een kind bezegeld.

LEV TOLSTOJ
Lev Nikolajevitsj Tolstoj ( 1828-1910 ) werd al vlug een wees en werd door verwanten opgevoed op het familiedomein Jasmaja Poljana. Na zijn studies keert hij er terug. Hij heeft onmiddellijk oog voor de erbarmelijke en armoedige toestand van de boeren op het domein en zet zich in om de toestand te verbeteren.Hij vocht in 1854 en 1855 aan de Donau en in Sebastopol tegen de Turken. Anna Karenina, zijn tweede roman verscheen in 1878 en hij vestigde hiermee zijn naam op literair vlak; alles wat hij neerschreef vond weerklank. 25 jaar lang kent het gezin Tolstoj aanhoudende spanningen. In 1910 verlaat hij zijn gezin en sterft korte tijd later.

BEOORDELING
Het boek kan in grote mate gelinkt worden aan de toenmalige levensomstandigheden op sociaal en maatschappelijk vlak. De armzalige levensomstandigheden van de boeren, het losbandige leven van de adel en de plaats van de vrouw op de maatschappelijke ladder zijn thema's die uitvoerig aan bod komen. Deze klassieker lezen, zeker de eerste hoofdsstukken, niet zo eenvoudig. De stijl van Tolstoj is nogal verschillend van de huidige, moderne stijlen die wij een eeuw later kennen. De zinsconstructies en het regelmatige gebruik van lange zinnen in combinatie met de vreemde namen en naamgeving zorgen zeker bij aanvang voor een vreemd gevoel. Eenmaal door die eerste fase, de inleesfase, leest het boek verrassend vlot. Enkele hoofdstukken over typisch Russische aangelegenheden, o.a. de verkiezingsprocedures en de kandidaatstellingen, komen vreemd over en moeilijk begrijpbaar.

WAARDERING
Door de verrassend vlotte manier van schrijven, mijn grote interesse in geschiedenis in het algemeen en de behandelde thema's ben ik op een positieve manier de Russische literatuur binnengerold.

Het boek krijgt van mij 4 **** sterren.