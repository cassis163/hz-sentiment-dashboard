Muis leest als een roman. Een moeder en dochter komen na een scheiding terecht in een afgelegen huisje op het platteland. In eerste instantie bevalt de afzondering en de rust hen uitstekend, later ontdekken ze dat hier ook nadelen aan kleven.

Wat kan er gebeuren wanneer woede niet wordt geuit, totdat zich een gelegenheid voordoet waarin een intense ontlading hiervan gerechtvaardigd lijkt? En wat zijn de consequenties hiervan op de lange termijn?

Het verhaal behandelt verschillende themas: de impact en gevolgen die pesten kan hebben op kinderen, de kwetsbaarheid en vechtlust van mensen en de dynamiek van een moeder- dochter relatie wanneer deze op zichzelf zijn aangewezen.

Een behoorlijk goed verhaal waarin mooi wordt uitgewerkt dat iedereen een punt kan bereiken waarop persoonlijke grenzen zijn bereikt.