De drie volwassen zussen Liesbeth, Judith en Carol hebben als kind bij hun oma Berit gewoond omdat hun moeder Lily het mentaal niet aankon om voor haar drie dochters te zorgen. Een van de zussen is als klein meisje iets ergs overkomen in het bos, waar zij een 'slechte man' ontmoette. Deze zus schrijft een dagboek, dat zij 'Nachtboek' noemt. In het Nachtboek bekent zij alle moorden die zij op 'slechte mannen' heeft gepleegd. Gaandeweg kom je erachter welke zus dat is, en krijg je kijk op de verknipte geest van deze vrouw. Maar iemand heeft haar door en houdt haar in de gaten, klaar om haar te stoppen en te laten boeten voor haar daden. Komt ze ermee weg?
Goede psychologische thriller geschreven tegen de achtergrond van veel sneeuw en ijs, en andere landschappelijke elementen. Ik vond het af en toe wat traag, maar het laatste stuk met een geweldig einde en een 'wow' moment, maakte dat weer goed.