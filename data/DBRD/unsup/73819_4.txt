Dit is het tweede boek van Lisa Jackson dat ik lees. Hiervoor las ik 'Zonder mededogen' (een leesclubboek); dat boek viel nogal tegen. Ik gunde Lisa Jackson nog een kans omdat voor een aantal leesclubgenoten Lisa Jackson een van hun favoriete schrijfsters was. Gelukkig heeft 'Slaap zacht' mij niet teleurgesteld. De spanning is er vanaf het begin, ik had het boek binnen 2 dagen uit. De personages worden goed beschreven en hebben redelijke diepgang. De ontknoping was voor mij niet verrassend, maar wel knap bedacht. Naast spanning is er ruimte voor romantiek. Ik ga meer boeken van Lisa Jackson lezen!