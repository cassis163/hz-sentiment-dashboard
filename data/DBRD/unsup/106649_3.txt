Een eerste kennismaking met dit schrijversduo. Ik keek al uit naar het boek, voornamelijk omdat het zich in Brussel afspeelde. Drie personen krijgen een mailtje. “Hoe kan de EU het verloren vertrouwen van haar kiezers terugwinnen?” Ze staan voor een ultimatum. Het zijn een Britse toponderhandelaar, een Belgische journaliste en de president van de Europese Unie. Zes eurocommissarissen worden ontvoerd, zodat zij met hun drietjes moeten samenwerken. Ik moest wat in het verhaal komen en ik vond het eerst wat langdradig. Terwijl ik het langs de andere kant ook wel spannend vond, want ik wou toch verder lezen. Toen ik verder las kwam het verhaal duidelijker over. Met af en toe nog een misleiding. Ik denk dat het boek als verfilming of tv-serie beter tot stand zou komen. In ieder geval heeft het mij toch bekoord en vond ik het nog een aangenaam boek om te lezen.