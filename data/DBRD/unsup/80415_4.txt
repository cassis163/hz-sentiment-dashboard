Dit is mijn eerste kennismaking met Mark Billingham, die een serie boeken met als hoofdpersoon de politieman Tom Thorne heeft geschreven. En ik vond het erg goed! De spanning wordt goed opgebouwd met aan het eind van elk hoofdstuk een cursief stukje van de moordenaar. Langzaam maar zeker komen Thorne en de moordenaar dichter bij elkaar.
Wat ik wel erg raar vond (en wat Thorne ook zijn grote blunder in het verhaal noemt) is dat de politie niet uitzocht wie de vrouw was die brieven schreef aan de slachtoffers. Met korte flashbacks naar het verleden, waar het verhaal eigenlijk al een aanvang neemt, wordt gaandeweg duidelijk op wie jacht gemaakt wordt. Maar vinden is een heel ander chapiter!
Ik vind het altijd leuk om naast het verhaal ook meer over de privésituatie van de hoofdpersonen te weten te komen en dat gebeurt hier ook: de onzekerheid van Dave Holland over de aanstaande geboorte van zijn kind en de ontluikende romance van Thorne met Eve. Net als in het moordverhaal wordt ook in de persoonlijke sfeer de spanning steeds verder opgebouwd.
Prima verhaal, beetje à la Harlan Coben. Aanrader dus!