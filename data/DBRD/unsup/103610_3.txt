Het gegeven van het boek is prachtig: Een groot gezin (9 kinderen met aanhang) komt bij elkaar om kerst te vieren. Het wordt pijnlijk duidelijk dat de vader ernstig ziek is en dat de familie in twee kampen uiteen valt: de gezondheidsfreaks die vinden dat vader zich aan een streng dieet moet houden, waardoor hij langer te leven heeft en de levensgenieters die vinden dat vader in zijn nadagen heerlijk mag genieten. Je voelt de spanning en de frustratie duidelijk. Ook de rol van de moeder is mooi: die cijfert zich weg en probeert weg te duiken.
Het jammere is dat het verhaal verder nogal 'zwabbert': er worden jeugdherinneringen opgehaald en er worden allerlei verwijzingen naar de actualiteit gedaan. Dit gaat nogal van de hak-op-de-tak, wat de leesbaarheid een beetje bemoeilijkte.
Aan het eind gaat het beter: dan richt het verhaal zich weer meer op de vader en de moeder en hun laatste wensen. Dit stuk leest wel lekker weg en heeft een heel verassend einde.