Flaptekst : Een snikhete zomer. Als Wim na een lange dag op kantoor weer naar huis wil vertrekken, treft hij zijn zoontje Fenne levenloos aan op de achterbank. De nachtmerrie van elke ouder...
Hoe kan Wim zijn vrouw Saskia nog in de ogen kijken? Hoe moet hun dochtertje Bo nu verder? Wim zoekt hulp bij psychologe Kathleen Verlinden, maar zij voelt al snel aan dat er iets niet klopt.
Kan je relatie zo'n tragedie overleven? En kun je je partner ooit nog vertrouwen

Na vele goede reacties was ik wel erg nieuwsgierig geworden naar dit boek. Ik had nog nooit iets gelezen van Anja, dus mijn eerste kennismaking met haar boeken.
En ik ben niet teleurgesteld.
Anja verdeelt het boek in 3 delen, en stukje bij beetje komen we meer te weten te komen over het leven van Saskia en Wim, en wat er gebeurt is op deze fatale dag dat hun zoontje Fenne om het leven kwam.
Deel 1 heeft een rustige opbouw, waarin we kennismaken met de zeer overtuigende karakters. In deel 2+3 komt hier een flinke dosis spanning bij, die uiteindelijk een kookpunt bereikt. Als je eenmaal in dit boek begint, is stoppen er niet bij.
Heldere zinnen, spanning, emotie, opwinding. En ook dingen die je aan het denken zetten als je zelf kinderen hebt.

Voor mij een dikke 4,5 ster voor dit geweldige boek!