Ik heb het boek zo'n week geleden gelezen, met een open instelling en zonder verwachtingen, maar ik was onmiddellijk 'mee' in het verhaal. Het is een verfrissend uitgangspunt, dat toch wel ergens een snaar weet te raken : die van de nieuwsgierigheid naar de beweegredenen van sadisten, folteraars, beulen, huurmoordenaars en dergelijke. Het personage van Geiger is ook mysterieus van opzet en de lezer wordt geprikkeld om mee te gaan in zijn leefwereld om zo te achterhalen hoe hij zo geworden is. Je wordt gefascineerd en natuurlijk krijg je een vreemd soort sympathie voor de folteraar, die wordt bevestigd eenmaal hij ervoor kiest het kind te redden!
Het boek is ook heel sterk geschreven, het leest bijzonder vlot zonder saai en voorspelbaar te worden. Je kan je echt concentreren op het verhaal : meneer Smith is een aangename verteller, die zich rustig op de achtergrond houdt.
Ik heb enorm genoten van het boek, het was veel te vlug uit...