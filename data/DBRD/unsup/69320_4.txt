In een blog heb ik net nog de wereld proberen te bekeren tot Calvino. Maar over deze bundel essays heb ik het niet gehad. Het is een mooie bundel, waarin Calvino allerlei originele dingen opmerkt over heel uiteenlopende auteurs als Borges, Dickens, Tolstoi en Stendahl. Hij schrijft bovendien heel aanstekelijk. Effect daarvan is tweeledig: bij essays waarin hij schreef over een boek dat ik kende, was ik nogmaals blij dat ik dat boek gelezen had; bij essays waar hij schreef over een boek dat ik niet kende, werd ik meteen enorm nieuwsgierig naar dat boek.