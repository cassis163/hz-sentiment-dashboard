Het klassieke verhaal van Charles Perrault in een modern jasje gestoken door de Belgische schrijfster Amélie Nothomb.

Charles Perrault was een sprookjesschrijver die leefde in de 17de eeuw. Zijn sprookjes zijn bekend geworden onder de titel “Sprookjes van Moeder de Gans”. “Riquet à la houppe” (“Riket met de Kuif”) is een van de sprookjes uit deze verzameling. Andere sprookjes zijn bijvoorbeeld: “Assepoester”, “De gelaarsde kat”, “Klein Duimpje” en “Roodkapje”.
Nothomb heeft het 17de -eeuwse sprookje van Perrault helemaal naar onze tijd verplaatst. Het zit (wederom) vol met wijze lessen en scherpe, maar rake opmerkingen. En nu is er ook nog een flinke dosis humor aan toegevoegd. Grappig!
Nothomb zet de karakters kort en bondig neer en beschrijft de gevoelens van Déodat en Trémière zeer doeltreffend. In “Riket met de kuif” van Amélie Nothomb is Déodat de lelijke, maar intelligente man en Trémière de mooie, maar oerdomme vrouw. Onmogelijk dat zij iets met elkaar zullen krijgen. En toch… Als zij elkaar op een dag tegenkomen is het liefde op het eerste gezicht. Want zoals de moraal (in de Duitse bewerking van Perraults sprookje) luidt: : Liebe macht schön und geistvoll, und wiegt schwerer als natürliche Schönheit.