Dit boek is geschreven in de ik-vertelsituatie, door de ogen van een zwerfhond. Hij wordt gevonden door een jongetje (Lucas) en in huis genomen. De hond krijgt de naam Dumper, wordt verzorgt en krijgt veel liefde. Dan gaan de ouders van Lucas scheiden en maakt Dumper veel mee: ruzies, verhuizingen, nieuwe vriendinnen van de vader van Lucas en meer.

In het verhaal vinden problemen plaats die in echtscheidingen kunnen voorkomen en je maakt kennis met het onbegrip en de gevoelens die een scheiding met zich meebrengt. Dit boek is onder andere aan te raden voor kinderen die de scheiding van hun ouders doormaken. Het is ook geschikt voor andere kinderen, omdat zij meer te weten komen over een echtscheiding en de gevoelens die dat met zich meebrengt.

Geschikt voor kinderen ca. 9 t/m 12 jaar.