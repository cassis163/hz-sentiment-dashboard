De boeken van Colin Forbes over Tweed en zijn mensen zijn altijd prima leesvoer voor bijvoorbeeld de vakanties of een lui weekend. De plots zijn vaak niet erg waarschijnlijk en het verbaast me iedere keer weer hoe Tweed, Paula, Bob en de anderen van hot naar her vliegen achter grote misdadigers aan, maar het leest wel lekker weg. En het is aan het schrijftalent van Forbes te danken dat het niet ontaard in alleen maar achtervolgingen en schietpartijen, maar dat ik toch meestal wel benieuwd ben te ontdekken wie nu eigenlijk de echte slechterik is.