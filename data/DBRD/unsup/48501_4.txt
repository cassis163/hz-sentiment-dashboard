M'n eerste boek van King - en ik ben niet teleurgesteld. King weet de wereld van Carrie heel goed neer te zetten, en vooral haar karakter. Het is moeilijk om geen medelijden te hebben met het arme meisje dat constant gepest wordt. Heel knap van King hoe hij het voor elkaar krijgt dat je - ondanks de gruwelijkheden - toch sympathie krijgt voor haar karakter.
De ontwikkeling van haar 'gave' was niet zo geloofwaardig, eerst heeft ze geen idee van haar gave en binnen een paar dagen weet ze het goed te beheersen en gebruiken. Desondanks is het heel goed neergezet door middel van de verschillende verhalen en de zogenaamde wetenschappelijke onderzoeken.
Carrie las als een speer en is moeilijk weg te leggen. Ondanks het gebrek aan duidelijke hoofdstukken is het een fijn te lezen thriller, een die je in één adem uit moet lezen.