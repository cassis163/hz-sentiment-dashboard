De hoofdpersoon Emily Porter, afstammelinge van bloedgravin Elisabeth Bathory, heeft haar geheugen laten wissen om zodoende te kunnen ontsnappen aan haar lot. Langzamerhand komt Emily er achter dat er geen ontsnappen meer mogelijk is en komt zij terecht in de onderwereld van Europa en in de wereld van drie genootschappen doordat zij op zoek gaat naar het dagboek van Bathory
Omdat Emily geen beroep meer kan doen op haar geheugen krijgt zij te maken met zaken die voor haar raadsels blijken te zijn en geheimzinnige genootschappen en moet zij regelmatig vluchten omdat een van die genootschappen die opdracht heeft gekregen om het nageslacht van Elisabeth uit te roeien. Langzamerhand komt Emily erachter dat ondanks het wissen van haar geheugen, zij toch de prooi blijft.
Het begin van het verhaal Bloedverwant is zeker boeiend. Halverwege het verhaal wordt het langdradig. Het einde is zeer zeker verrassend.
Dit boek is het eerste deel van een duologie en eindigt met een cliffhanger waardoor je nieuwsgierig wordt naar deel 2.