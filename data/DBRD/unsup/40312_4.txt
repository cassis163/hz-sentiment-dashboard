Ik had nog nooit een graphic novel gelezen dus ik wist niet wat ik kon verwachten. Naja, ik had verwacht dat het gewoon een standaard strip zou zijn, maar het was veel meer. Je maakt kennis met Nimona die de sidekick van Ballister Zwarthart wilt worden. Na wat getwijfel stemt hij hiermee in maar voor Nimona is het lastig om zijn regels te volgen. Ze wilt mensen vermoorden die in de weg staan, logisch toch als schurk? Nimona is niet zomaar een meisje, nee ze kan in alles veranderen wat ze wilt (levend wezen). Een geweldige sidekick voor Zwarthart, zeker wanneer hij de strijd aan gaat met het instituut en zijn vijand Goudzak. Helaas komt het instituut er ook achter dat Nimona een aanwinst is en ze doen alles om haar uit de weg te krijgen.

Dit boek zit vol hilarische momenten en sarcastische opmerkingen van Nimona. Haar karakter en personage is zo goed neergezet dat ik gewoon hardop moest lachen. Het verhaal hoe ze een shapeshifter is geworden en wat ze heeft meegemaakt is echt hartverscheurend. Nimona komt dan misschien stoer over maar ze heeft een erg klein hartje en daardoor ging ik nog meer van haar houden. De tekeningen in het boek zijn erg mooi gemaakt en aan het einde van het boek zie je hoe deze tot stand zijn gekomen. Ik had dit boek in ongeveer 2 รก 3 uur uit en daarna moest ik echt even nadenken. Wat is er net gebeurt? Heb ik een liefde voor graphic novels opgebouwd? Ja! Ik vond het geweldig en ik ben erg benieuwd naar Noelle haar andere boeken! Als iemand nog aanraders heeft qua graphic novels, laat het even achter in de reactie.

Dit was mijn eerste graphic novel ooit en het heeft mijn hart gestolen. Noelle heeft al mijn verwachtingen overtroffen en ik hoop dat de rest van haar boeken ook vertaald worden.