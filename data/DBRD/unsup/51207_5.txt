"Ster van het Noorden” D.B. John
Uitgever: Cargo
ISBN 9789403118703
augustus 2018
Paperback 448 pagina's

==== Soo-min voelde onrust. Ze was niet bijgelovig maar voelde diep van binnen dat er iets kwaadaardigs stond te gebeuren. Elk instinct, elke vezel van haar lichaam zei haar dat ze weg moest rennen====

De eeneiige half Koreaanse, half Afro-Amerikaanse
tweeling Jenna, Jee-min, en Susie, Soom-min, zijn onafscheidelijk.
Ze waren elkaars evenbeeld, hun tics en grillen waren niet van elkaar te onderscheiden.
Net na hun 18e verjaardag begonnen ze aan een tussenjaar.
So-min ging naar Seoul en Jee-min ging stage lopen in Capitol Hill.
Het afscheid was een marteling.

Mevrouw Moon is een hardwerkende vrouw die woont in een collectieve boerderij. Daar wonen mensen die ooit gestraft zijn.
Ze probeert haar rijstkoeken te verkopen op de markt en merkt dat de vrouwen die daar werken haar totaal negeren.
=== Ze had dode vingers van de kou en haar opgezwollen knieeën deden pijn. Ze wilde zich optimistisch voelen maar het verontrustte haar dat ze op haar eerste dag geen vrienden had gemaakt. Undine was de enige die tegen haar had gepraat.===
Wanneer mevrouw Moon het opneemt voor Undine tegen de politie krijgt ze het respect van de marktvrouwen. Ze applaudiseren luid voor haar en juichen haar toe.

Luitenant-kolonel Cho, getrouwd en vader van Boekie, en zijn broer Yong-ho zijn geadopteerd door een voorname familie.
Zijn broer vertelt Cho dat hij een onderzoek heeft ingesteld naar hun biologische familie. Er gaan allerlei spookbeelden door het hoofd van Cho want wat als.....
Wanneer Cho 's avonds opgewacht wordt bij het ministerie en hem mededeeld dat hij wordt verwacht bij zijn chef gaat hij er van uit dat zijn laatste uur geslagen heeft.
Hij verneemt daar dat zijn superieur generaal Kang is afgevoerd.
Tot Cho's grote verbazing wordt hij gepromoveerd tot Kolonel. Ze sturen hem nu naar New York om te onderhandelen met de Yankees.

Het verhaal gaat voornamelijk over deze 3 mensen.
Jenna die deel neemt aan een geheime missie en er zo achter probeert te komen of haar zus nog leeft.
Cho die in New York Jenna ontmoet en dat grote gevolgen blijkt te hebben voor zijn gezin.
Mevrouw Moon waarvan blijkt dat ze een sterke overlever is.
Door steeds mensen om te kopen met geld wat ze heeft verdiend met haar koopwaar blijft ze uit handen van de politie. Ze staat voorop wanneer haar vriendin Undine op het vuurpeleton staat en geeft haar kracht via oogcontact.

Door het hele boek lees je hoe het Noord-Koreaanse volk gebukt gaat onder het régime van Grote Leider Kim II-sung en de geliefde Leider Kim Jong-il.
In het verhaal wordt duidelijk gemaakt dat op veel plekken in het land het gezicht van Grote Leider hangt.
D.B. John heeft een aantal zaken in het verhaal verwerkt waar de haren mij te berge van rezen. Volgens mij is dit het topje van de ijsberg en ik kreeg er een naar gevoel bij.
In het plot van het boek is een scene verwerkt waar ik van denk dat het ongeloofwaardig overkomt bij de meeste lezers.
Ik zag het als een afrekening en korte metten maken. Geweldig bedacht.
Je zou bijna denken: “Eind goed al goed”.
Dit verhaal is zo bizar en waarvan ik vermoed naar waarheid geschreven dat ik dit boek zou aanraden. Lees en oordeel zelf.

Rotterdam, 4 november 2018
Annemarie
Ik geef dit boek 5 *
Met dank aan #Hebban