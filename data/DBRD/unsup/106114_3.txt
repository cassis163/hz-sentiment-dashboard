** spoiler alert ** Dit tweede deel van de Matched-serie is duidelijk een tussenboek. Het laat de geestelijke groei in Cassia zien: hoe ze steeds zekerder wordt van haar keuze om te rebelleren. Alleen... haar keuze tussen Ky en Xander is nog steeds onduidelijk. Ondanks dat Xander nauwelijks in het boek voorkomt, blijft hij de aandacht trekken door de 'spiekbriefjes' die hij achtergelaten heeft in de blauwe pillen. Ky voelt er weinig voor om zich bij de Rising te voegen en maakt daardoor een besluiteloos indruk, wat het voor Cassia moeilijker maakt. Wel wordt er meer duidelijk over zijn achtergrond en waarom hij zo voorzichtig is om voor de rebellen te kiezen.

Alhoewel het interessant was om meer over Ky's verleden te lezen en de nieuwe personages Indie, Eli, Vick en Hunter te leren kennen, was het verhaal nogal traag en riep het meer vragen dan voorheen bij mij op. Zoals: Wat is de Society van plan met de DNA-sticks? Is de Rising wel Ã©cht op een betere wereld uit of willen ze enkel de macht overnemen? En natuurlijk de altijd prangende vraag in dit soort verhalen: Voor wie gaat Cassia kiezen?

Slim gedaan van de auteur, want nu wil ik het weten ook. Op naar het laatste deel!