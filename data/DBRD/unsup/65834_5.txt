Al meermaals boeken gelezen van Linda Jansma, maar dit verhaal is toch wel een schitterende thriller, gebaseerd op waargebeurde feiten.
Mara de Wolff is ethisch hacker en wordt aangezocht door een groot bedrijf om het netwerksysteem door te lichten. Al vrij vlug komt ze een beveiligingslek op het spoor dat uiteindelijk zal uitmonden in een spannende race tegen de klok om de Nederlandse bevolking te behoeden tegen heel wat onheil.
Opnieuw komen enkele actuele thema's aan bod zoals de oorlog in Irak, kinderontvoering, terroristische aanslagen en cybercrime.
Verhalen rond internet-criminaliteit zou ik normaal niet vlug lezen (mijn PC-kennis is daarvoor onvoldoende), maar hier had ik totaal geen problemen om de ontwikkelingen te kunnen volgen.
Er zijn verschillende verhaallijnen, waarvan de voornaamste wordt verteld door Mara zelf. Haar verleden wordt met mondjesmaat duidelijk gemaakt in de aanvullende delen.
Een spannend, realistisch verhaal rond actuele onderwerpen.