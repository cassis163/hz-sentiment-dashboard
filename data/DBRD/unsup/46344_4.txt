Het Noordwater van Ian McGuire speelt zich af halverwege de 19e eeuw. Dokter Patrick Sumner monstert aan op een walvisvaarder. Wat verbergt hij om deze inferieure positie aan te nemen? Aan boord van de Volunteer onder leiding van kapitein Brownlee bevindt zich een bont gezelschap van geharde mannen en onder hen schuilt ook een moordenaar.

Het doel van de reis lijkt om zoveel mogelijk zeehonden en walvissen te vangen. De beschrijvingen van de jacht zijn voor dierenliefhebbers niet gemakkelijk door te komen. Er is echter nog een ander doel aan deze reis verbonden. De walvisvangst levert voor de scheepseigenaar Baxter te weinig op. De reis is bij voorbaat gedoemd om te mislukken.

Het overwinteren in en op het ijskoude Noordwater en ijs is knap beschreven.
Boeiend, met haast Moby Dick-achtige allure is de jacht op de ijsbeer.
Uiteindelijk volgt er aan het einde van het boek ook nog de jacht op de moordenaar met een bevredigend einde.

Kortom, een prachtig en spannend boek (soms iets aan de harde kant) dat de BBC al heeft ge√Ønspireerd om er een serie van te maken! Wederom, een aanrader. Ik las het boek in twee dagen uit.