Zoals op de achterflap van het boek terug is te lezen, is het verhaal Linda dat dient als een stevige aanklacht tegen het justitiële systeem. Nu moet Persson gezien zijn achtergrond goed ingevoerd zijn in de gebruiken van Zweedse justitiële systeem. Als je het verhaal goed leest, kan het net zo goed van toepassing zijn op het Nederlandse systeem, waarbij in een aantal zaken ook waarbij justitie enkele steken heeft laten vallen.

Linda is een jonge vrouw die op het punt staat om toe te treden in het politiekorps, maar wordt verkracht en gewurgd achter gelaten in het appartement van haar moeder. Plaats van handeling is Växjö een slaperig stadje in Zweden dat zucht onder een warme zomer.

Vanuit Stockholm wordt een speciaal bijstandsteam geformeerd om de plaatselijke politie in Växjö een handje te helpen. De leider is de zelfingenomen hoofdinspecteur Evert Bäckström, die de klus even zal gaan klaren. Hij leeft er lustig op los en vindt zijn groep mensen een stelletje incompetente mensen.

Het verhaal wordt interessant als de bekende Lars Martin Johansson zich met de zaak gaat bemoeien. Ondertussen zijn tal van rechercheurs bezig om de moordzaak op te lossen. Het verhaal beschrijft eigenlijk dat er niemand is die het tegen Bäckström durft op te nemen. Alleen Johansson, als deze de superieur van Bäckström gaat vervangen.

Met name de menselijke kanten van zowel de rechercheurs als getuigen en bekenden van het slachtoffer worden door Persson goed neergezet. Bij het lezen van dit boek, begrijp je ook waarom dingen niet gaan zoals ze moeten gaan, met bijna funeste gevolgen. Een verhaal waarbij recherchewerk goed wordt beschreven en welke problemen rechercheurs tegenkomen bij hun bevindingen. Prima verhaal.