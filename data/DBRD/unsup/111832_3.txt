Dit is het tweede boek met Wynona Post als hoofdpersonage. WP, zoals ze genoemd wordt, is op Terschelling en haar beste vriendin heeft net gehoord dat haar man vreemd gaat en ze wil scheiden. Esther, de vriendin, trekt met haar dochtertje Ruth in in een woning aan de Oude Gracht in Utrecht. Daar wordt het Esther en Ruth niet gemakkelijk gemaakt, ze wordt getreiterd, er verdwijnen dingen … WP wil haar vriendin en Ruth beschermen tegen iedereen die hun het leven zuur maakt.. Totdat er iets verschrikkelijks gebeurd…
WP is een psycholoog in opleiding en heeft net een relatie met Joachim, WP is iemand die zich met alles (goedbedoeld) bemoeit en erg nieuwsgierig is. Hierdoor komt ze regelmatig in lastige situaties terecht, zowel in haar relatie met Joachim als in die met Esther.. WP is af en toe niet te stuiten en doet dan onbezonnen dingen. Ik kan me soms in haar inleven, maar niet in alles. Joachim is een stuk aardiger, in hem kan ik me wel verplaatsen.
De overige karakters worden naar mijn idee niet heel uitgebreid beschreven, die van Esther precies genoeg om je in haar te kunnen inleven.
Het boek begint met een spannende proloog, waarin je wilt weten wat er gebeurt is. Jammer genoeg duurt het tot ver over de helft voor het verhaal weer iets spannender wordt. Het is mij allemaal iets te voorspelbaar, hoewel het plot dan toch nog iets anders was dan ik gedacht had, had ik het wel bij juiste eind. Er had iets meer spanning in mogen zitten, zoals het stukje dat Ruth weg is… je denkt dat de auteur daar wel een spannend en bloedstollende verhaallijn van maakt maar dat viel erg tegen.
Je kan merken dat de auteur zelf psychiater is, de delen in het boek die daar mee te maken hebben , zijn erg uitgebreid en duidelijk verwoord.
3 sterren