In dit verhaal lezen we het verhaal van Addy. Addy is een 48 jarige weduwe, haar beide zonen zijn inmiddels het huis uit. Nadat Addy haar man is overleden brengt ze veel tijd door bij haar volkstuintje. Hier vind ze rust en denkt ze vaak na over de dingen in haar leven.

Ze krijgt bij haar tuintje een nieuwe buurman, Luc. Luc weet niet veel van tuinieren en Addy helpt hem daar waar nodig. Luc wordt helaas niet opgenomen tussen de andere tuinierders, maar Addy en hij krijgen wel een vriendschappelijke band.

Deze vriendschapsband wordt steeds hechter en door het beroep wat Luc altijd uitvoerde gaat hij tijdens hun gesprekken dieper in op het verleden van Addy. Addy wordt erg geconfronteerd met zichzelf en met haar verleden. Maar hoe pakt dit uit? Weet Addy de verhalen uit haar verleden te ontrafelen? En de toekomst rooskleurig te zien?

'Open slot' is een mooi verhaal. Helaas hier en daar wat langdradig waardoor de spanning naar mijn idee wat mist. Ik had er iets meer van verwacht, maar desalniettemin een heerlijk verhaal om te lezen.