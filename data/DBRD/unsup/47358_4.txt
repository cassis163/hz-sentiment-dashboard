Als liefhebster van Thrillers met een historische basis was ik erg benieuwd naar dit boek. Vooraf had ik een beeld gevormd van een Dan Brown-achtig boek. Het boek heeft, anders dan vooraf gedacht, een andere manier van schrijven, erg vlot en toch ook informatief goed te volgen doordat veel kennis in dialogen werd gebracht doordat de karakters elk een eigen specialisme hebben en elkaar op de hoogte brengen.
De verhaallijn loopt soepel met heden en verleden die elkaar afwisselen. Zo wordt extra informatie gegeven die je verder helpt met het ontrafelen van het plot dat steeds andere wendingen krijgt door nieuwe inzichten en veronderstellingen die terug dienen te worden gedraaid.
Juist het spel tussen de karakters en de vraag wie er nog wel te vertrouwen is in het geheel, hield mij heel erg geboeid. De ontknoping is tot op het laatste gedeelte niet te voorspellen en de uitkomst is voor de ene lezer goed de andere wellicht teleurstellend. Door het lang doorlopende plot is wellicht de verwachting voor sommigen te hoog, al kan ik er zelf heel goed mee leven. Je hoeft geen historicus te zijn om het boek te kunnen volgen en een aangename leestijd te ervaren met wat extra informatie uit het verleden. Een aanrader voor liefhebbers voor Fictie gebaseerd op waarheden.