Persoonlijk had ik veel meer van dit boek verwacht.
Op de omslag staat “een hommage aan The Great Gatsby”. Ik heb The Great Gatsby intussen driemaal gelezen en ik zal het nog vele malen lezen omdat ik het een superboek vind, ik zou er zelf een boek over kunnen schrijven. Daarom leek Gorski me in eerste instantie een geweldig boek, en kon ik niet wachten om erin te beginnen lezen.
Tot ik bezig was en tot de ontdekking kwam dat het een gewone moderne hervertelling is van The Great Gatsby. Ongeveer hetzelfde verhaal met andere personages en een andere setting. Geen noemenswaardige toevoegingen aan het verhaal of verrassende wendingen. Je kan driekwart van het boek volledig voorspellen. De enige hommage die het boek bevat, is er eentje aan de Russische literatuur en aan Londen, waar ik Vesna geen ongelijk in kan geven.

Qua schrijfstijl slaat Vesna dan weer wel de nagel op de kop. Haar taalgebruik en zinsbouwen zijn prachtig en passen bij de setting van het boek, ik heb genoten van haar woordkunst.