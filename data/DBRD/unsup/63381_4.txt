Na een dijk van een intro, dat prachtig en geladen geschreven is, neemt Angelique Haak uitgebreid de tijd om allereerst de personages neer te zetten en uit te diepen.

Marc en Dorine van Sevère zijn zeer verschillend van aard en delen samen het verdriet van de zelfmoord van dochter Jorinde. De manier waarop ze haar vinden gaat je door merg en been en het aspect zelfmoord zal nog in meerdere draadjes een grote rol gaan spelen. Daarnaast wordt het team geïntroduceerd en het is een leesfeest om inzicht te krijgen in de achtergronden van uiteraard Jennifer, Ricardo en bijvoorbeeld Jochem. Op het moment dat je denkt, ik vind dit super maar kom maar op met de thrillerelementen, is daar dan het moment dat Jennifer met haar team echt op onderzoek uitgaat. Yes!

Zelfmoord, misbruik, chantage en manipulatie, het blijft raden naar de dader en hoe de waarheid werkelijk in elkaar steekt en wanneer je denkt het te weten volgt daar weer een wending die je breed laat grijnzen. In dit alles worden er tikjes liefdesperikelen uitgedeeld en ik ben daar op deze wijze echt fan van. Het geeft een heerlijke extra schwung aan de personages en hun privéleven. Het lijkt heel even richting rommelig te gaan wanneer alle draadjes aan elkaar geknoopt worden maar het is klip en klaar. Angelique Haak rondt hier een gevarieerd en gaaf verhaal af met een einde dat ervoor zorgt dat je haren te berge rijzen. Omg, ik wist het en wat een fantastische ‘rotstreek’!

Conclusie:

Uitgeschakeld gaat van tof, naar beterrr, naar wat is dit gaaf!

Schrijfstijl: 4

Plot: 3.5

Originaliteit: 4

Leesplezier: 4

Spanning: 3.5

Psychologie: 4.5

Vier sterren voor Uitgeschakeld.

Karin Meinen-Samenlezenisleuker