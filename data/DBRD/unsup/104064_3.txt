Alex Berenson- De infiltrant

Dit verhaal neemt je mee naar het leven van een spion (oftewel een Spook in het Engels). John Wells dacht dat hij dat leven achter zich gelaten had. Hij is al jaren niet meer actief, dik in de 40 en geniet van zijn pasgeboren dochtertje.

Maar op een dag begint het weer te kriebelen als hij een telefoontje uit Bulgarije krijgt over een bijzondere gevangenis. Er is een rat in de eenheid. Er is iemand die gevoelige informatie doorspeelt…. Hij kan dat niet negeren en gaat dus op een volgende missie. Met pijn in zijn hart, moet hij toegeven dat hij het heeft gemist. Maar hij mist zijn kleine meid ook….. Hij neemt zijn oude identiteit weer aan….. dat van een jihadist van Al Qaida en gaat naar Afghanistan, Bulgarije, Frankrijk etc. Het is doden of gedood worden. Hoe overleef je in deze verschrikkelijke harde wereld?

John geeft niet op. Maar zal hij zijn dochtertje ooit nog eens terug zien?… of is er maar een uitweg? De dood……

Ik begon aan dit boek en het was meteen actie. Moest wel wennen aan alle namen. Er komen best veel personages voorbij.

Deze spionnen schakelen hun gevoel tijdens missies uit en komen koelbloedig over. Maar het zijn echte mensen met gevoelens. In dit boek zie je deze twee kanten allebei. Er is veel geweld. Veel dreiging en er vallen veel doden. Allemaal om de wereld een stukje veiliger te houden.

Het leest best vlot. Je weet duidelijk over wie je leest en waar. De CIA komt ook in een ander daglicht te staan.

Het is een boek over terrorisme, liefde en veiligheid. Het onderwerp is niet erg origineel, maar het raakt je toch. Je weet dat deze onzichtbare mensen echt bestaan. Respect! Ik geef het boek 3.5***