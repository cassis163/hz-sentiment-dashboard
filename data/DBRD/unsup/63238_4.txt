Het geluid van vallende dingen is het verhaal van een onderbroken vriendschap. Het is een dubbele liefdesgeschiedenis in weinig gunstige tijden, een onderzoek vol suspense naar het verleden van een man en een land, en een röntgenfoto van een generatie gevangen in angst. Het geluid van vallende dingen of zoals Juan Gabriêl Vasquez aangeeft, gewoon dingen die je overkomen maar meteen ook je levensloop bepalen. Deze prachtige roman over een onderbroken vriendschap treft je dan ook diep in het hart. Vasquez zet hier het verhaal neer van Antonio Yammara, een jonge docent die tijdens het bilarten kennismaakt Ricardo Laverde. Een oppervlakkige vriendschap die uiteindelijk zijn leven zal bepalen. Pablo Escobar, drugsbaron is op dat moment al gedood tijdens de War on Drugs die Bogota zo’n gewelddadige stad maakte. Ook Antonio en Ricardo ontsnappen niet aan dit geweld. Dit zorgt voor traumatische gevolgen voor Antonio die maar niet losraakt van die vriendschap en het waarom van dit geweld. Het geheim dat Ricardo met zich meedraagt is de aanzet van een zoektocht naar het verleden van Ricardo.

Vasquez zet hier een tijdsbeeld neer waarbij een volledige generatie jongeren opgroeien onder de constante dreiging van het grote Colombiaanse lot dat het land volledig naar het deficiet voert, de drugshandel. Maar je leest ook over hoop, loyaliteit, idealisme, geloof in de toekomst en liefde.

Met deze meeslepende en beklijvende roman won Vasquez de Alfaguarra prijs voor Spaanstalige literatuur. Ben je onvoorwaardelijk fan van Gabriel Garcia Marquez dan is dit een boek voor jou.
http://www.boekensite.gent/node/294