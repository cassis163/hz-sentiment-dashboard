Of je nu een vriendenkring van zon dertig man hebt, of misschien maar twee vrienden  je kunt altijd je beste vriend(in) aanwijzen. Met hem of haar deel je al je geheimen, praat je het meest, doe je de meeste dingen en als je maar één iemand mee mag nemen, is hij of zij je eerste keus. Logisch toch? Voor Kate Harper, de hoofdpersoon in Suzanne Buglers boek Saras broer, is dat helaas niet zo makkelijk. Al vanaf de eerste dag dat de ietwat vreemde Sara op haar school verschijnt, voelt ze zich als een magneet tot het meisje aangetrokken. Al snel heeft ze haar oude vrienden  die Sara belachelijk maken  opzij gezet en is het Sara voor en na. Als ze een relatie met Saras broer Glenn krijgt, blijkt dat Kates ouders die Sara maar niks vinden. En Sara zelf begint steeds vreemder te doen. Al snel moet Kate voor zichzelf nagaan of Sara nou wel of niet haar beste vriendin kan en wíl zijn, of dat ze maar een beetje spelletjes met haar speelt en zo Kates verliefde hart breekt
Anders dan je zou verwachten op basis van de voorkant van het boek is Saras broer uiteindelijk best een spannend en meeslepend boek. Het boek is lekker snel te lezen door het minimale gebruik van moeilijke woorden en/of ingewikkelde verhaallijnen. Ondanks dat blijft het wel spannend, met allerlei kleine gebeurtenissen. Ook Sara wordt erg mooi beschreven, niet alleen qua uiterlijk, maar ook op haar karakter wordt diep ingegaan. Ondanks haar wat nare karakter kan het toch gebeuren dat je medelijden met haar krijgt. Omdat het boek vanuit Kate zelf is geschreven, lijkt het na een tijdje of je zelf verliefd op Sara bent en niet weet wat je er mee moet. Een goed, spannend boek dus.