Kind 44 begint in het Rusland van 1933. Na ongeveer vijftien bladzijden maakt het een sprong van twintig jaar. Het is 1953. Het jaar waarin het eigenlijke verhaal zicht afspeelt.

In Moskou wordt een jongetje levenloos langs de spoorbaan gevonden. De ouders zijn ervan overtuigd dat hij vermoord is. De staat denkt er echter anders over: het was een ongeval. Leo Demidov, een MGB-agent, wordt naar de ouders gestuurd om hen van hun mening af te laten zien. Omdat misdaad in het Rusland van toen niet bestaat.

Als Leo later gedegradeerd wordt, wordt hij met zijn vrouw verbannen naar het verafgelegen Voualsk verbannen. Daar krijgt Leo ook te maken met gestorven kinderen. Deze sterfgevallen komen overeen met die in Moskou. Dat zet Leo aan het denken. Hij gaat op onderzoek uit en raakt er steeds meer van overtuigd dat het het werk is van een seriemoordenaar.

Met gevaar voor eigen leven, maar ook dat van anderen, zet Leo zijn onderzoek voort. Hij is erop gebrand de moordenaar te vinden en om te brengen. Het gevolg van dit onderzoek is dat Leo en zijn vrouw Raisa vijanden van de staat worden. Ook op hen wordt nu jacht gemaakt.

Kind 44 is een thriller, maar eigenlijk is het meer dan dat. Omdat in het boek ook beschreven wordt hoe beangstigend het leven in Stalinistisch Rusland was, komt het grootste deel van het boek heel realistisch over en heeft het ook veel weg van een roman.

Met dit boek heet Tom Rob Smith een uitstekend debuut geschreven. Het boek is spannend, realistisch, heeft tragische en emotionele momenten en wordt nergens langdradig of vervelend. Wat mij betreft een absolute aanrader.