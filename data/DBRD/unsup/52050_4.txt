Henry wordt verliefd op Grace. Niets speciaals? Toch wel want dit meisje is niet zoals de anderen. Ze draagt jongenskleren, heeft een fysieke beperking en lijkt niet altijd zichzelf. Wanneer ze de rol van editor voor school afslaat kan Henry haar overhalen.Dit is het begin van een merkwaardige vriendschap of is het meer dan dat?

Sterrenstof is een ongewone lovestory en toch niet. Eigenlijk is het een verhaal over schuldgevoelens,durf en ja verliefdheid. Maar is Henry verliefd op de echte Grace of is zij slechts een schim van zichzelf? Waarom Grace is zoals ze is,ontdek je in dit boek. Zijn de gevoelens van Henry ook die van Grace? Of is het allemaal veel ingewikkelder dan het lijkt?
Is hun relatie betrouwbaar of verloopt deze story toch anders dan gewoonlijk? Ontdek het in dit prachtige boek over rouw en boete en altijd en overal de liefde. Liefde zoals je ze niet vaak ziet in een young adult. Niet altijd fijn nee vaak hard en moeilijk maar echt. Gaan Grace en Henry samen blijven of waren ze zelfs geen stel?
Komt het goed met iedereen in dit verhaal,komt er een happy-end? Slechts enkele van de vragen die je als lezer jezelf stelt.Sterrenstof nestelt zich stilaan in je hart.
Een boek dat op een gevoelige,realistische manier de liefde toont aan jongeren. Het laat duidelijk zien dat liefde niet altijd rozengeur en maneschijn is . Integendeel rozen hebben doornen en dit verhaal dus ook. Toch is het ook een hoopvol boek maar het laat de wereld zien zoals hij is.