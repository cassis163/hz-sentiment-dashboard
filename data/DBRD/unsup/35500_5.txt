Heerlijk om te lezen hoe het op de middelbare scholen toegaat in de examentijd. Iedereen is behoorlijk gestressed en de meesten om het feit omdat ze niet genoeg voorbereid zijn. Op het laatste moment de leerstof tot je te nemen is de fout die iedereen van het vriendengroepje heeft begaan en als je dan leest dat Kiki een gesprek afgeluisterd heeft over het bestellen van examenopgaven, lijkt hier de ideale oplossing gevonden te zijn. Ze moet er alleen nog achter zien te komen wie die meisjes waren die dit gesprek voerden. Dus Kiki gaat op onderzoek uit. Als alles op rolletjes schijnt te gaan, gaat het onverwachts helemaal fout. Wat heeft haar vader ( die ook docent is ) ermee te maken? 
Voor ze het weet raakt Kiki verstrikt in een web van intriges, leugens en een gevaarlijke situatie!

Ik heb van dit debuut genoten en heb het in één adem uitgelezen! Een vlotte en gemakkelijke schrijfstijl, geen moment saai en boeiend, maakt dat ik het boek 5* geef! Een heerlijke Young Adult boek!