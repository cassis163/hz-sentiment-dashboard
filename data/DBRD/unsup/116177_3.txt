Enzo Marsman een jonge reporter die er niet voor schuwt om de misstanden aan het licht te brengen. soms echter ook een iets gemakkelijk mannetje die met wat kunst en vliegwerk een verhaal in elkaar weet te flansen. Op een dag brengt hem dat in de problemen wat uiteindelijk uitloopt op een unieke kans die hij aangrijpt. Dan verloopt zijn leven behoorlijk onvoorspellend wat uiteindelijk eindigt in een mineur.

Het boek begint uiterst moeizaam en staat vol met introducties van hystorische feiten en verwikkelingen. De intro is hoogstwaarschijnlijk nodig om een achtergrond beeld te kunnen volgen in het verder verhaal maar ik kon het eigenlijk niet zo goed volgen. Dan begint het verhaal en dat leest eigenlijk best wel aardig. De schrijfwijze is wederom onderscheidend en wel op een manier die niet iedereen prettig zou kunnen vinden. Vol historische feiten en volzinnen die de geschiedenis over bepaalde zaken naar voren halen. Maar er zit een verhaal lijn in en dat is best aardig.

Naarmate de hoofdstukken elkaar op volgen komt er steeds meer spanning in het verhaal maar ik blijf denken , waar gaat dit naartoe. Ik vind het wat betreft opbouw meer een roman dan een actuele thriller zoals verteld. Dan komen we bij het laatste deel van het boek en dan ontwikkeld het zich als een heuse ware thriller en betrap ik mij erop dat ik het boek maar moeilijk weg kan leggen. Vol spanning draai ik bladzijde na bladzijde om om te kijken hoe het afloopt.

Het plot is weinig verassend maar is wel goed geschreven.

Dus kortom een verhaal waarvan ik in eerste instantie dacht...pff dat word moeilijk doorkomen. Erna kwam het boek gematigd op gang als een dieseltrein waarna het boek aan het eind in een razend tempo toch nog heel spannend werd.