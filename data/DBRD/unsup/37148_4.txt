Normaal gesproken lees ik helemaal geen boeken. Heel af en toe waag ik mij aan een sportbiografie (Wim Kieft, Rico Verhoeven, Andy van der Meyde enzovoorts), maar dat is het dan wel. Op vakantie had mijn vriendin echter het boek over Liesbeth List meegenomen. Was eigenlijk helemaal niet bekend met haar oeuvre of haar levensverhaal, maar vanaf het eerste moment werd ik direct in het verhaal meegezogen. Met name het stuk over Nederlands-Indië vond ik heel mooi om te lezen. Nooit bij stilgestaan hoeveel impact een oorlog op een kinderleven kan hebben. Ook het laatste hoofdstuk over de meer recentere samenwerking met rapper Typhoon vond ik erg interessant om te lezen. Uiteindelijk heb ik het boek in zo’n drieënhalf dag uitgelezen. De cd die erbij zit, moet ik nog luisteren.