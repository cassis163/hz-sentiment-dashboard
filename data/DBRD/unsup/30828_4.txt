Ik heb dit boek gewonnen met een actie van Crimezone. Nog bedankt!

Toen ik het boek begon te lezen, vond ik het meteen leuk. Wat ik vooral leuk vond was dat er tussen de verschillende personages en in de tijd werd geswitched. Ik moest hier wel even aan wennen, had eerst niet door dat de oude Polly en de jongere van het begin dezelfde persoon waren! Het boek is ontzettend spannend en er zit veel vaart in. Heb het in een paar dagen uitgelezen! En dat was best moeilijk want je wilt het eigenlijk niet wegleggen. Tegen het eind van het boek kreeg ik wel een idee van hoe het verhaal echt in elkaar steekt, maar toen werd ik toch weer aan het twijfelen gebracht. Het is dus tot het eind spannend gebleven! Ik zou iedereen aan willen raden dit boek te gaan lezen!