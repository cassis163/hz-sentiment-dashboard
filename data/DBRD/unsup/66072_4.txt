Het verhaal gaat verder en al gauw blijkt dat de huishoudster Emma niet overleden is maar in een coma ligt. Zij wordt door Pieter en de verpleegster liefdevol verzorgt. De vraag blijft natuurlijk wel wat is er op die bewuste avond gebeurt met Emma. Desalniettemin gaat Pieter verder met het de zoektocht naar de “familieschat”. Hij wordt hierbij geholpen door Botter, Cor en zijn twee uit de kluiten gewassen neven.
Pieter is er al snel van overtuigd dat de mensen uit zijn direct omgeving hem niet goed gezind zijn en alleen op financieel belang uitzijn. Maar mede door de hulp van Cor rekent hij af met deze personen. Het leven verloopt voor Pieter voorspoedig hij wordt voor de tweede keer vader en het lijkt alsof Rachel en Pieter het goed voor elkaar hebben. Echter doet Pieter bij de opgraving een ontdekking waaruit blijkt dat meerdere personen verantwoordelijk zijn voor het ongeluk van Emma. De arrogante Pieter L. moet hierop beslissen of hij iedereen hiervoor bestraft, maar maakt hij deze beslissing op tijd…?
Wederom mijn complimenten voor de schrijfster Lotte Hendrickx, het verhaal heeft mij zeer vermaakt, de omschrijvingen van de gerechten en wijntjes welke genuttigd sprak echt tot de verbeelding. Alhoewel ik vond dat Pieter op het eind van het verhaal wat softer werd, blijft hij een vermakelijk personage.