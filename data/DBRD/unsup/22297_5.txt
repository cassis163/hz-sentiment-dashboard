Een boek dat verteld wordt door Kristina zelf en waarin ze verslag doet van haar 59 dagen hardlopen door Iran. Ze is zelf Westerse (Zweedse) en loopt een groot risico door in een land als Iran te gaan hardlopen. Toch zet ze door: ze wil het westen en Iran verbroederen, dit zonder te provoceren: ze is absoluut van plan zich aan het protocol daar te houden. Het boek is van tijd tot tijd spannend maar vooral heel boeiend. Kristina ontmoet veel lieve en gastvrije mensen maar beleeft best spannende avonturen; zo zou ze door het regime in de gaten gehouden worden. Het boek inspireert en geeft je een kijkje in een land waarvan vele deuren gesloten blijven. Het leest prettig maar je moet wel je aandacht houden bij de vele namen die in het boek voorkomen. Ze ontmoet steeds nieuwe mensen, dus er zijn steeds nieuwe namen. Maar ze zijn elk op hun beurt belangrijk.