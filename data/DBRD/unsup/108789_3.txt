maakte dit boek een genot om te lezen!,Hoewel het in G van Genadeloos een beetje tam lijkt te beginnen (in de Mojave woestijn; wat kan daar nu allemaal gebeuren?) groeide dit boek toch uit tot een van de beste verhalen van Sue Grafton, met in de hoofdrol haar vaste personage, de redelijk onweerstaanbare priv√©-detective Kinsey Millhone. Het boek heeft namelijk zeer sterke verhaallijnen, en dat is in de regel vrij bijzonder. Enerzijds is er de speurtocht van Millhone naar de achtergrond van de moeder van haar opdrachtgeefster Irene Gersh. Met daarnaast de problemen van Millhone als de huurmoordenaar Mark Messinger een opdracht om haar te doden heeft geaccepteerd. Beide verhaallijnen overlappen elkaar regelmatig, wat het boek alleen nog maar sterker maakt.

De door mij in voorgaande recensies al eerder geroemde humor van Sue Grafton en het soms razende tempo waarin het verhaal wordt verteld, maakte dit boek een genot om te lezen! En waar kan je als lezer dan nog meer naar verlangen? Hooguit naar weer een nieuw boek uit het zeer misdadige alfabet van Sue Grafton.