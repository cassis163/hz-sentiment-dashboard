Op Facebook kwam ik ooit eens een plaatje tegen van Wednesday Adams met het opschrift: ‘Tetris taught me that when you try to fit in, you’ll disappear.’ En dat is precies waar Superverslavend over gaat: door geobsedeerd te zijn met de zogenaamde digitale suiker die om elke hoek van het digitale tijdperk gluurt, zal je er voor je gevoel misschien wel bij horen, maar uiteindelijk ga je als individu in de malle meute verdwijnen.
Niet alleen de verslavende factor van spelletjes, ook het liken op Facebook, het gebruik maken van apps, het tig keer checken van je mail en de getallen op wearables kunnen gedragsverslaving in de hand werken. Alter maakt de lezer bewust van dit gedrag en leert je hoe je jezelf hiertegen kan wapenen. Een eyeopener voor iedereen die zijn of haar tijd niet wil laten sturen.