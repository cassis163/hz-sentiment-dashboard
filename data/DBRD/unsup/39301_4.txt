Wanneer je denkt dat je de meeste spannende boeken wel gelezen hebt en dat de meeste onderwerpen in thrillers wel gebruikt zijn, vergis je jezelf. Er is nu een thrillerdebuut om 'U' tegen te zeggen, in de vorm van 'Het stel van hiernaast'.

Het is vanaf het begin spannend om te lezen hoe het met dit gezinnetje en hun omgeving gaat in dit verhaal. Je wilt niets anders dan de waarheid weten. Wat is er gebeurd en wie is daarvoor verantwoordelijk? Er hangt een voortdurende spanning in de lucht, een spanning van het niet-weten en het ergste vermoeden. Je voelt de twijfels, de wanhoop, de hoop en verdriet van de betrokkenen.
Anne vertelt aan politierechercheur Rasbach dat ze vroeger leed aan black-outs. Misschien nu ook?

De personages zijn niet allemaal even goed uitgediept en sommige van hen mocht ik zelfs niet, maar ik kan begrijpen waarom ze doen wat ze gedaan hebben.
Je vraagt je af wie er niet met geheimen rondloopt. Het ene groter, dan het andere...
Al snel had ik mijn mening gevormd over hoe het verhaal af zou lopen, maar Shari Lapena weet de lezer helemaal op het verkeerde been te zetten door de vele plotwendingen. Je blijft maar doorlezen en jezelf verbazen.
Dit is typisch een verhaal dat er om vraagt om verfilmd te worden.
'Het stel van hiernaast' is een pracht van een psychologische thriller!
4,5/5*