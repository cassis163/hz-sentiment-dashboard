Van HarperCollins mocht ik het boek Dodenstoel van Johan Andersen lezen.
Dodenstoel is mijn eerste kennismaking met deze auteur.
Het begint direct met de beschrijving van een gruwelijke moord zodat je direct het verhaal in wordt getrokken. De moord wordt tot in details beschreven. Dit boek is dus niet voor mensen met een gevoelige maag. Het verhaal gaat over een ex-militair (Hamer) en een rechercheur (Neli) welke samen aan deze zaak werken. Samen, maar toch ieder weer op zijn eigen manier. De hoofdpersonages worden goed uitgewerkt en beschreven. Beetje bij beetje wordt er meer van hun karakter beschreven. Het verhaal is gedetailleerd, maar ook actueel. Het onderwerp is wel iets welke je aan moet spreken en niet een typisch standaard moordverhaal. Behalve de moorden wordt er ook veel geschreven over de militaire achtergronden, mogelijke terroristische motieven, complotten van seriemoordenaars. Naar mijn idee soms iets te langdradig en gedetailleerd, waardoor het mij soms moeite koste om mijn aandacht bij het verhaal te houden en het boek wat vaker aan de kant werd geschoven. Toch is het wel een verhaal welke je graag uit wilt lezen, de spanning blijft. En wat erg belangrijk is, het einde is verrassend.