Als je als debuterend duo gelijk al wordt vergeleken met Stieg Larsson is dat wel een compliment natuurlijk maar dit schept ook hoge verwachtingen van de lezer. Mijn verwachtingen waren namelijk wel hoog, misschien wel te hoog waardoor ik meer had verwacht van dit boek. Ik vond het boek vooral in het begin wat rommelig en simpel geschreven. Ook kwamen er veel toevaligheden in het boek voor waardoor het soms ook een beetje ongeloofwaardig werd. Soms vond ik ook dat er teveel beschrijvingen waren van onbenullige dingen die totaal niet interessant of relevant waren. Maar dan ineens waren er ook gedeeltes waar deze vervelende omschrijvingen ontbraken waardoor ik veel meer meegesleept werd in het verhaal. Ik heb heel erg het idee dat dit schrijversechtpaar bestaat uit een goede en een veel minder goede auteur waardoor deze tweedeling in het verhaal merkbaar is. Al met al vond ik het wel een knap in elkaar geknutseld verhaal en wil ik ooit nog wel eens wat lezen van dit duo.