Ik heb genoten van dit boek. Spanning, onderzoek, humor, taalspitsvondigheden, romantiek (een beetje toch). Kortom, een geweldig boek om te luisteren. Hoofdinspecteur Foster is na zijn ziekbed weer aan het werk. Hij krijgt te maken met een moord en een vermissing. De moeder is vermoord, haar dochter van 14 is vermist. Nergens is er een aanknopingspunt te vinden. Tot ze een haar tegenkomen. Door gedegen recherche werk en de hulp van Nigel Barnes, de genealoog, raken ze steeds verder. Letterlijk en figuurlijk. Via uithoeken in Engeland en via Amerika komt er toch uiteindelijk een oplossing en wordt de dader ontmaskerd. Het boek eindigt evenwel met een enorme cliffhanger...zou dit het begin van een 3de deel kunnen zijn. Ik hoop het want ik vind Dan Waddell een geweldige schrijver.