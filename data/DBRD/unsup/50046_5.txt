Twee Kleine Visjes is het eerste kinderboek van Sofie Schollaert. Ik kocht het naar aanleiding van enkele afbeeldingen die ik op facebook zag en vond de cover er prachtig en kleurrijk uitzien. De rest van het boek ligt, op vlak van tekeningen, volledig in dezelfde lijn.

De kleurrijke en levendige tekeningen worden mooi afgewisseld en vallen op tegen het blauwe van de zee. De visjes en andere zeediertjes verschillen voldoende om de aandacht van kinderen vast te houden.

Het verhaal is in rijmvorm geschreven. De woorden zijn eenvoudig gekozen. Ik vond de rijmwoordjes soms te voor de hand liggend maar voor een kind is dit wel wat anders.

Al bij al vond ik het een prachtig boek met een opvallende figuur van de tovenaar en levendige tekeningen. Het boek is bedoeld voor kinderen van 2 tot 5 jaar en dat lijkt mij correct. Wat mij betreft zeker een aanrader voor deze leeftijdsgroep.