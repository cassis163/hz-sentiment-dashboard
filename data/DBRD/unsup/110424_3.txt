Plezierig om te lezen, maar uiteindelijk gaan de capriolen van Joe Lynch vervelen. Joe wordt als slachtoffer meegezogen in een list-en-bedrogspel. Lange tijd weet je niet wat daaraan ten grondslag ligt en waar het verhaal heengaat. Wat heeft de auteur voor de lezer in petto? Door welke onbekende macht wordt Joe als speelbal gebruikt en waarom?
De teleurstellende clou doet het complete verhaal als een kaartenhuis in elkaar storten. Het is haast lachwekkend onrealistisch zoals de onderhavige kwestie is opgetuigd tot een krimi, er zijn beschaafdere oplossingen denkbaar.
Hoe langer ik erover nadenk, hoe lager mijn score dreigt te worden. Zo'n boek.