Samenvatting
Op een dag wordt het dorp van Dorvin en Edilion aangevallen. Een leger monsters in opdracht van tovenaar Felkon Demonos probeert het dorp uit te roeien. Alles wordt verwoest en iedereen die de aanvallers tegen komt wordt vermoord. Iedereen, waaronder ook de twee broers, probeert te vluchten. Dorvin krijgt van zijn vader een magisch zwaard mee. Het blijkt dat Edilion over een gave beschikt waar hij mee moet leren omgaan. Tijdens de vlucht maken de broers nieuwe vrienden. Gezamenlijk belanden ze in een avontuur en worden ze aan diverse gevaren blootgesteld.

Leeservaring
Voordat het verhaal begint start het boek met een mooie persoonlijke boodschap van de auteur aan zijn vrouw. Hierna volgt een gedetailleerde landkaart van de omgeving waarin het verhaal zich afspeelt. Dit draagt bij aan een goede beeldvorming van de omgeving. Een overzicht van dagen en maanden is opgenomen wat erg handig is omdat het stelsel dat de wereld van Auruco hanteert afwijkend is van het onze. Helemaal achterin het boek is een woordenlijst opgenomen van woorden die in Auruco gehanteerd worden maar in onze taal niet voorkomen.
Het verhaal leest makkelijk weg. De zinnen zijn niet al te lang en in begrijpelijke taal geschreven. Het verhaal beleef je voornamelijk vanuit de ogen van de broers Dorvin en Edilion. De broers hebben een sterke band met elkaar en vullen elkaar goed aan in de situaties waaraan ze worden blood gesteld. Vriendschap en vertrouwen spelen een grote rol. De avonturen zijn goed uitgewerkt. Gedetailleerd worden de personages en gebeurtenissen weer gegeven zodat je je een goede voorstelling kunt maken van het verhaal. Als een soort film zie je alles voor je. Er komen typische fantasie figuren in voor zoals tovenaars en magiÃ«rs maar ook door de auteur bedachte slechteriken zoals de Borreks. Je kunt je dus prima inleven in het boek.
Een mooi fantasy debuut wat je doet verlangen naar meer.