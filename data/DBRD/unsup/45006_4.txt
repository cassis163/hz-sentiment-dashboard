Max staat op Veel foto’s, maar niemand lijkt hem echt te kennen. Hij duikt op in allerlei scènes. Wie is deze man? Niemand kan hetManuel vertellen. Hij probeert er achter te komen en wil weten waarom deze Max steeds weer verdwijnt.
Manuel komt er samen met zijn vriend Adriaan achter dat er meerdere dimensies bestaan. Hij komt in een andere (parallelle) wereld /dimensie terecht. Daar leven overleden geliefden voort op een bijzondere manier. De overstap naar deze dimensie kun je op een aantal plaatsen ter wereld maken. HET is spannend en enorm interessant om te lezen. Stiekem hoop ik dat dit verhaal echt waar is!
Het geeft aan dat er mogelijkheden zijn. Maar niemand weet wat er is na de dood. Ik ben er nu van overtuigd dat geestkracht doorleeft . Het lijkt me niet alleen mooi, maar ook logisch. Na elk einde komt een nieuw begin op welke manier dan ook !
Het boek heeft ook een boodschap : We moeten echt eens gaan nadenken over onze planeet. Liever nu dan later, voordat we onze planeet helemaal uitputten en kapot maken! De vernietigingsdrang van de mensheid kan moeder aarde fataal worden.
Het boek leest vlot. De stukjes van Adriaan lezen wat minder snel. Hij geeft vel informatie over zijn ideeën. Wel enorm leerzaam en interessant!
Het boek zet je aan het denken. Is er leven na de dood? Kunnen we onze planeet nog redden? Bestaan parallelle werelden echt? Het is een origineel verhaal en ik kijk er naar uit om meer van deze auteur te lezen in de toekomst!
De man in het zwarte pak, met een rood overhemd op de cover trekt meteen je aandacht. Wie is dat? En waarom is zijn schaduw anders?
Genre is moeilijk te benoemen. Ik vind fantasy / magisch realisme dan ook goed gevonden. Maar ik zou er toch ook nog science fiction aan toe willen voegen. 4,5****