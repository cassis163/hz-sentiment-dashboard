Recensie OVERWONNEN VERLANGEN van Marcel Beijer

De kaft van het boek trekt gelijk de aandacht. Mooi met rustgevende kleuren en een duif en anker als symbolen. Deze symbolen vervullen een grote rol in dit verhaal.
********
Op de omslag van de kaft staat de volgende tekst:
Jessi en haar veel jongere buurman Marius hebben een bijzondere band met elkaar. De een is nog jong en de ander is gebonden, maar ze worden onweerstaanbaar tot elkaar aangetrokken. Dan doet zich in beider leven een groot drama voor. Het verandert hun perspectief op het leven compleet.
Jessi zoekt steun bij haar collega Sven en zijn vrouw Anja. Marius zoekt steun bij Vincent, die met zijn praktische levensinstelling vaak de spijker op zijn kop slaat. Anja vertelt Jessi over haar gids en engel, die altijd bij haar is. Hij leeft in een andere dimensie, waar alles licht en energie is. In die wereld zijn er geen belemmeringen voor grenzeloze liefde, hoeveel bedenkingen er in het dagelijks leven ook voor lijken te zijn. Uiteindelijk grijpt het zichtbare en het onzichtbare in elkaar in een prachtige ontknoping.
********
Het boek beschrijft het leven van Jessi en Marius en hun vrienden over een periode van precies een jaar. Het gaat om een aangrijpend verhaal van liefde, verdriet, hoop en vertrouwen.
Het ene moment is Jesse de hoofdpersoon en vervolgens Marius. Hierdoor ontstaat een duidelijk beeld van het rouwproces en de wijze waarop beiden elkaar vinden.
Het spirituele proces wordt met mooie uitspraken die dusdanig binnenkomen dat ze ook blijven hangen zo mooi weergegeven, dat al ben ik onbekend met dit proces ik het heel fijn vond om het boek te lezen. Men kan er de kracht uithalen als dit nodig mocht zijn.
Duidelijk wordt dat er verschil is in het rouwen om het verlies van kinderen en het rouwen om een geliefde.
Zeker is dat het rouwen om een geliefde bij niemand hetzelfde is. Ieder moet dit op zijn eigen manier en tijd doen. Des te moeilijker is het ook voor vrienden om de juiste steun te kunnen bieden. Van belang is dat ze er zijn.
Het boek kan troost bieden in het besef dat alles in het leven is voorbestemd en het geeft het vertrouwen dat iedereen wordt begeleid op zijn levenspad.
Door de fijne woordkeuze en mooie uitspraken wordt je meegenomen naar een mooi einde van het boek.
De kennismaking met het spirituele gedeelte heb ik als heel positief ervaren.
Ik kan dit boek dan ook echt aanbevelen.

Ik kijk dan ook uit naar het tweede boek van Marcel Beijer.

Joke Hopman