Het pittoreske dorpje Beek is in de greep van de zeventiende-eeuwse Wylerheks, die met haar dichtgenaaide mond en ogen de bewoners de stuipen op het lijf jaagt. Haar aanwezigheid is een lang bewaard geheim, maar wanneer een groep jongeren viral besluit te gaan, laat de heks de gemeenschap afglijden naar middeleeuwse praktijken.
Iedereen die in Beek geboren is, komt er nooit meer uit. De heks zorgt daar wel voor. De mensen in Beek moeten het alleen opknappen, aangezien ze geen hulp willen van buitenaf. Niemand buiten Beek weet welk geheim de Bekenaren met zich mee dragen.
De jongeren hebben een Whatsapp-groep, een paar volwassenen weten hier van. Samen proberen ze zo normaal mogelijk te leven en Katharina, de heks, te negeren. Tot die ene keer, dan gaat het gruwelijk mis.
Je leert de hoofdpersonen kennen. De belangrijkste zijn de familie de Graaf. Timo en max, de zonen, leven een normaal leven en zijn gewend aan de heks. Timo en zijn vrienden willen meer actie en spanning en willen dat de wereld weet wat het geheim van Beek is.
De andere hoofdrolspelers leer je goed genoeg kennen om je in hen te kunnen verplaatsen, al krijg je er geen band mee. Grim vind ik een bijzonder figuur, ik krijg er geen hoogte van. Katharina zelf snap ik wel, ik kan me goed in haar verplaatsen.
Het verhaal is spannend. De aanwezigheid van de heks maakt dat je je steeds afvraagt wat er nu weer gaat komen. Het is niet zo dat je steeds op het puntje van stoel zit, maar je wil wet weten wat er allemaal gebeurt. Er zit humor in het verhaal en je merkt dat het een verhaal van deze tijd is. (Whatsapp, tv-programma’s als “Ik hou van Holland”). De sfeer is benauwend te noemen. Het is spannend, horrorachtig. Het laatste stuk is het spannendste deel . Het eind is anders dan ik verwacht had, maar wel passend bij het verhaal.
Thomas Olde Heuvelt wordt door velen vergeleken met Stephen King, daar kan ik me wel aan meten.