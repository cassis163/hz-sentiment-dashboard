Onderuit is een psychologische thriller over een jonge vrouw die volledig verstrikt raakt in haar eigen denkbeelden en gevoelens, die een gevecht levert tussen haar behoefte aan contact en erkenning aan de ene kant en aan de andere kant haar achterdocht en de drang om mensen op een veilige afstand te willen houden.

Jessie is een jonge kunstenares die vroeger door haar moeder is mishandelt en een hierdoor een laag zelfbeeld ontwikkeld heeft, ze heeft moeite om mensen te vertrouwen.
Wanneer ze na een mislukte relatie op straat komt te staan trekt ze in bij Bernard, een man die een kamer verhuurd aan sociaal zwakke vrouwen om vervolgens misbruik van ze te maken, ook Jessie trapt hier met open ogen in.

Tijdens een gezamenlijke vakantie verongelukt Bernard tijdens een wandeling door de bergen, tenminste dat is wat iedereen denkt…..Jessie weet wel beter.
Eenmaal weer thuis, alleen in het huis van Bernard, alleen met haar schuldgevoel, maakt ze kennis met Johan, de broer van Bernard. Ze raken aan de praat en Jessie voelt zich gehoord en begrepen door Johan, ze voelt een klik die ze lange tijd niet met iemand gevoeld heeft, ze begint dan ook een affaire met de getrouwde broer van Bernard.
Johan is ook degene die haar gerust probeert te stellen: zij is niet schuldig aan de dood van Bernard, hij is gevallen, Jessie was zeker 30 meter van hem verwijderd.

Maar ondanks haar vertrouwen in Johan gelooft Jessie hem niet….

Omdat ze uit haar kamer in Bernard zijn huis moet zoekt ze onderdak bij haar broer Peter. Peter weet dat zij vroeger mishandelt werd, maar heeft nooit iets gedaan om haar te helpen, hij liep altijd weg en deed alsof hij niks zag. Veel vertrouwen in haar broer heeft Jessie dan ook niet, maar gaandeweg moet ze tegenover zichzelf bekennen dat Peter er nu wel voor haar is, alles wil doen om haar te helpen en ook erkent wat er vroeger gebeurd is.

Jessie besluit dat er iets moet veranderen in haar leven, anders komt ze er nooit bovenop en wordt ze nooit echt zelfstandig.
Ze verhuist naar een dorpje in Groningen waar ze een klusservice begint. Want inspiratie om te schilderen heeft ze al heel lang niet meer gehad, en de hoop om met haar schilderijen een inkomen te verdienen heeft ze al opgegeven.

Tijdens een klus maakt ze kennis met een vrouw die, net als zijzelf, verlegen lijkt te zitten om gezelschap en aarzelend zoekt Jessie toenadering, probeert ze weer vertrouwen in iemand te hebben. Toch zorgt deze voorzichtige vriendschap voor verwarring bij Jessie.

“Is het niet makkelijk om alle ellende te wijten aan mijn moeder, bij mezelf zit toch ook een steekje los? Hoe kan het anders dat ik niet in staat ben een langdurige relatie te hebben?”

Jessie besluit om weg te gaan, naar een ver land, in haar eentje, om zichzelf zo op de proef stellen, om laten zien dat ze zich echt wel alleen kan redden. Ze besluit door India te gaan reizen. Daar zal ze alle tijd hebben om na te denken over haar leven, over wie ze is, wat ze wil en vooral een poging te doen om met zichzelf in het reine te komen over de dood van Bernard.
Een ontmoeting met de Nederlandse Nynke tijdens haar reis biedt haar onverwacht een heel ander licht op de dood rondom Bernard.

Freek van Apeldoorn weet met dit boek aandacht te geven aan het feit dat gedachten, en gevoelens heel ingewikkeld kunnen zijn, zelfs misleidend kunne zijn en dat ze soms, hoe realistisch ze ook lijken, totaal kunnen verschillen van de werkelijkheid.
Maar wat die werkelijkheid dan is weet hij lang verborgen te houden in het verhaal, net als Jessie wordt je volledig op een dwaalspoor gezet….