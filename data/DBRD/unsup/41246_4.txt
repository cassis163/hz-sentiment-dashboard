In dit reisverslag volgt Geert Mak ongeveer dezelfde route die John Steinbeck aflegde in zijn ‘Travels with Charley’. Charley was zijn poedel. Ik heb nog nooit iets van Steinbeck gelezen (…), maar Geert Mak heeft mij nieuwsgierig gemaakt naar dit boek. Ik ga het meteen op mijn NTL-lijstje zetten.

Ben je geïnteresseerd in alles wat met Amerika te maken heeft, zoals Indianen, rassenhaat, Chicago, Detroit, Nixon versus Kennedy, de Badlands, Montana, California, de Vietnamoorlog, en ga zo maar door, dan raad ik je dit boek van harte aan. Ik las ergens dat iemand schreef: ‘Geert Mak is mijn favoriete geschiedenisleraar’, en daar ben ik het van harte mee eens!
Bovendien kom je ook veel aan de weet over John Steinbeck, zijn naaste familie en zijn motieven om dit boek te schrijven.

Kortom een aanrader ‘non-fictie’, die leest als een roman!