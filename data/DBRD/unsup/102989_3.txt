Ik heb me prima met dit boek vermaakt. Mijn eerste 'Joy Fielding'. Ik vond hem niet superspannend of echt beklemmend, maar met voldoende spanning om het boek vlot door te willen lezen. Zelfs wanneer halverwege meer duidelijkheid komt over het hoe en waarom van de coma waarin Casey zich bevindt, weet de schrijfster je aan het boek gekluisterd te houden. Het eind vond ik eigenlijk een beetje teleurstellend; na de lange aanloop was het ineens klaar. En het laatste hoofdstuk vond ik echt niks, daar had ze wel een beter eind aan kunnen breien. Al met al goed voor 3 sterren.