Ik kocht dit boek omdat ik er zoveel (goede) verhalen over hoorde. En inderdaad, het is een fijn boek wat zich lekker weg leest, en zeker heel origineel aan het einde. Het boek is ook erg herkenbaar, vanwege de Tinderdates e.d., en het is lekker anno 2017 geschreven, met social media e.d., daar houd ik wel van.
Toch kan ik nou niet zeggen: Oh, dit is het meest grappige en verfrissende boek wat ik gelezen heb. Er zaten grappige stukken in, maar ik vond soms dat de hoofdpersoon (of in ieder geval de persoon die het geschreven heeft) teveel uitlegde. Soms had ze wel een heel hoofdstuk waarin ze aan een stuk door ratelde en ze afdwaalde van waar ze op dat moment nou eigenlijk mee bezig was. Dat liep soms niet lekker door, voor mijn gevoel.
Ook de hoofdstukken van de roman die haar vader haar opstuurde, vond ik niet echt een toegevoegde waarde hebben op dit verhaal. Ik had ze wel gelezen, in de hoop dat ze misschien aan het einde toch nog iets betekenen in het verhaal, maar nee. (Dus bij dezen, als je het boek nog niet gelezen hebt, deze extra hoofdstukken kun je echt gerust overslaan...)
Het einde is zeker origineel, maar toch vind ik het jammer dat ze het zo geschreven heeft en er toch niet iets anders van heeft gemaakt. Het is een beetje 'onaf' naar mijn idee.
Een lekker herkenbaar, luchtig boek wat zich makkelijk weg leest maar waar ook zeker wat serieuze onderwerpen in voorkomen zoals de dood van haar moeder. Dit heeft de schrijfster heel mooi weten te schrijven.
Ik geef het drie sterren!