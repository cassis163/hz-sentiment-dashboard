Een Reacher boek van Lee Child is in zekere zin voorspelbaar, zonder dat dat het leesplezier kleiner maakt. Ook het laatste (20ste) deel uit de serie is in die zin niet anders dan andere verhalen. En dat betekent een aantal uurtjes lekker leesplezier. Alleen jammer bij "daag me uit" dat dat niet doorloopt tot het eind. Ik vind de afloop van het verhaal ronduit teleurstellend. Al lang van te voren zie je aankomen dat er een bijzondere draai komt, maar de manier waarop het met de tegenspelers wordt opgelost valt ronduit tegen. Misschien komt het omdat hij ook niet zo rod in zijn vel zat door de klappen die hij krijgt vroeg in het boek. De zoektocht tot dat moment is overigens wel weer aardig en heeft een mooie opbouw. Dat maakt het toch weer goed leesvoer.