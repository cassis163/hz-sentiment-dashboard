Stel je krijgt de kans om het nieuwste boek van je favoriete schrijfster te mogen lezen, voordat het in de winkel ligt. En dat je dan een mooie recensie mag schrijven over Gespleten, geweldige kans!

Vanaf het allereerste boek ben ik fan van Karin Slaughter. Ze weet je als geen ander mee te slepen in de karakters van haar personages , in ieder verhaal weer. Verbazingwekkend hoe zij mij elke keer weer diep meetrekt in de verhalen, mijn verbeelding aansprekend en me verwonderend afvragen hoe de wereld soms in elkaar zit.

Gespleten gaat over Andrea, een jonge vrouw van 31, die wat vastgelopen is in het leven, weer bij haar moeder thuis is komen wonen in het appartement boven de garage. Met studieschuld, onafgemaakte studie en een baan waar ze alleen moe van wordt. Als ze op een dag met haar moeder in een restaurant zit te eten en haar moeder een schutter overmeestert en koelbloedig vermoord, weet ze niet meer wie de vrouw is die zich haar moeder noemt. Vanaf dat moment komt Andrea in een draaikolk van gebeurtenissen terecht.
Gespleten is weer een verhaal in verschillende stukken, die uiteindelijk raakvlakken vormen, waardoor je maar door wilt blijven lezen, zodat je uiteindelijk het geheel ziet.
Karin weet als geen ander hoe ze je kan blijven boeien. Ik werd vanaf pagina 1 meegetrokken in het verhaal. De karakters Andrea en haar moeder worden zo boeiend neergezet, dat het boek bijna niet weg te leggen is. Na een paar dagen had ik het boek uit, een meeslepend verhaal, zoals alleen zij dat kan schrijven! Een aanrader!