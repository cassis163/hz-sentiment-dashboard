Een indrukwekkende roman: dat is zeker. Of het de mooiste Italiaanse roman van de afgelopen jaren is zoals door o.a Paolo Giordano beweerd wordt? Er zijn de laatste tijd zoveel mooie Italiaanse literaire juweeltjes uitgekomen en dan heb ik het alleen nog maar over de paar die ik zelf gelezen heb. Paolo Giordano heeft zelf een schitterend boek geschreven en het werk van Sandro Veronesi mag er ook zijn. De mysterieuze vlam van koningin Loana van Umberto Eco vond ik ook schitterend. Ach, ik hou het er gewoon op dat dit een van de mooiste Italiaanse romans is die ik gelezen heb net zoals ik dat ook van het werk van Veronesi, de eenzaamheid van priemgetallen van Giordano en de voorgenoemde Eco kan zeggen. Dat is toch mooi genoeg? Zie verder mijn blogsel 80 dat ook over dit boek gaat.