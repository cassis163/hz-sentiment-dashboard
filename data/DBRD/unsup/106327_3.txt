Dit was het eerste boek dat ik las van Ingrid Oonincx, (kende haar al wel van naam) dus ik had in die zin geen verwachtingen.
Ik vond het in het begin wat simpel geschreven, kinderlijk bijna, alhoewel mij dat toch niet heeft gestoord.
Gaandeweg het verhaal kwam ik er meer in en vond ik het ook zeker spannend worden !
Ik wist halverwege het boek wel in welke hoek ik de dader moest zoeken, maar hoe het precies in elkaar zat niet, spannende ontknoping.

Ik vond de karakters in het boek goed uitgewerkt, vooral over de levens van Patrick en Gwen kom je veel te weten.
Ik had het karakter van Marcel wel iets uitgebreider beschreven willen zien, maar daar heb ik mij niet aan gestoord.

Over het algemeen genomen vond ik dit boek zeer zeker de moeite waard om te lezen en had ik nergens het gevoel dat ik mij verveelde. Ingrid Oonincx heeft een lekkere schrijfstijl, met heldere, duidelijke zinnen.

Ik ga zeker meer lezen van Ingrid Oonincx.