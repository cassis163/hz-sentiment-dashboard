In deze 10 kortverhalen word je als lezer meegenomen naar parallelle werelden, andere planeten en dimensies en prachtige omgevingen. Elk kortverhaal heeft een uniek verhaal en een niet te negeren boodschap, wat het lezen zeer aangenaam maakt. In het begin is het, voor een fantasy-newbie als ikzelf, vrij moeilijk om rond de ingewikkelde woordenschatten te komen, maar vanaf het moment dat de woorden zich in je hoofd nestelen, lezen de verhalen als een trein.
Sommige verhalen waren in mijn ogen echter nog niet volledig uit, of zouden makkelijk in een volledig boek gegoten kunnen worden en dat knaagde wel een beetje aan me, maar storen doet het niet.