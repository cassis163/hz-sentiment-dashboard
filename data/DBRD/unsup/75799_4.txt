Heb net vastgesteld dat ik indertijd geen recensie geschreven heb, maar heb wel nog volgende commentaar teruggevonden. Toch maar even plaatsen nu 'Het meisje op de foto' er over enkele maanden aankomt.

(feedback van 22 april 2014) Heb het boek net uit en vond het erg goed ! Aangenaam papier, ideale lettergrootte, veel korte hoofdstukken, perfect ! Er zijn twee verhaallijnen : Enerzijds loopt er een moordonderzoek, waarbij twee journalistes een enigszins falende politievrouw proberen te helpen. Dit verhaal wordt afwisselend vanuit het perspectief van één van de drie verteld. Anderzijds volgen we de plannen van een niet bij naam genoemde vrouw die haar vader wil vermoorden. Dit tweede verhaal wordt in de ik-vorm verteld. Af en toe zijn er ook terugblikken naar het verleden die het waarom van de moordplannen verduidelijken. Het hele boek door blijf je je afvragen wie deze vrouw is, alle mogelijkheden worden immers opengelaten. 'De moord op mijn vader' is een aanrader wat mij betreft.