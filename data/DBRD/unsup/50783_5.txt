Sterf twee keer is een zeer spannend en gedetailleerd verhaal wat zich afwisselend afspeelt in Botswana en Boston.
Tijdens een safari tocht vallen de dodelijke slachtoffers, maar wat is het verband met de moorden welke in Boston gepleegd worden? Aan Rizzoli en Isles de taak om achter deze vraag te komen.
Tess Gerritsen heeft met dit verhaal een waardige opvolging neergezet in de Rizzoli en Isles reeks, zij geeft gedetailleerd verslag van de moorden en heeft zich echt verdiept in de katachtigen welke hierin een grote rol spelen.
De vriendschap tussen Rizzoli en Isles lijkt wat onder druk te komen, echter geeft dit ook weer iets extra's aan het boek. Het plot is zeer verrassend en mooi uitgewerkt.