"Justine" is het debuut van Anne-Laure Van Neer. Hoe ver gaat Justine om haar vrijheid te behouden? Het boek staat onder de noemer thriller, maar eigenlijk heb ik het meer als een roman gelezen. Het is heel geestig geschreven. Echte spanning is er niet. Wél wil je weten hoe de inspecteur deze zaak zal oplossen, dus boeiend is het wél.

Is Justine dementerend of is ze een heel goede actrice? Ze wil naar de gevangenis om aan het verzorgingstehuis te ontsnappen. Gaandeweg het verhaal van Justine word je nieuwsgierig naar de afloop. Inspecteur Verbeke wordt van ongeïnteresseerd helemaal gek van het verhaal van Justine. Het oplossen wordt bijna een obsessie. Af en toe zijn er bizarre situaties, die goed omschreven zijn, zodat je gruwt van het beeld, wat je voor je ziet. Heel origineel verhaal, dat ik iedereen aanraad om te lezen. Ik heb er van genoten.