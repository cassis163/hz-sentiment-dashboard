Paul Kilduff heeft vroeger in de Londonse City gewerkt. Dat vindt je terug in zijn boek De fraudeurs. Een echte financiele thriller. Anthony Carlton is werkzaam bij de Beheersgroep van het oude gerespecteerde effectenhuis Steen Odenberg & Co. Wanneer directeur Jeremy Walker dood in zijn appartement wordt gevonden is dat het begin van een huiveringwekkend verhaal. Carlton wordt door de politie overgehaald mee te werken aan het onderzoek. Aanleiding zijn klachtenbrieven die bij Walker gevonden worden en die blijkbaar hij alleen kende.

Hij gaat op pad en komt terecht in Amsterdam, bij het filiaal aldaar en haar directeur Verhoeven. Hoewel Carlton beseft dat Verhoeven niets wenst te vertellen slaagt hij er toch in, mede door de ietwat loslippige secretaresse An, bewijzen te vinden van fraude en mismanagement. Ok het Amsterdamse bedrijf Nedcorp speelt een rol, maar het draait in eerste instantie om de emissie Epic. Later zal Carlton, wanneer hij naar Hong Kong reist, nog veel meer over frauduleuze praktijken te weten komen. Iedereen, inclusief directeur Masterton, laat hem op een moment vallen en hij kan alleen nog maar vertrouwen op zijn nieuwe geliefde de journaliste Jenny Sharpe. De Fraudeurs is een prachtig boek. Ondanks dat het speelt in de City is het heel goed te lezen en te volgen.

Mensen die geen kennis/verstand hebben van de financiele wereld hoeven niet bang te zijn, Kilduff legt alles helder en duidelijkuit, zonder al te veel ingewikkelde zaken erbij te betrekken. Kortom een prettig boek met spannend verhaal.