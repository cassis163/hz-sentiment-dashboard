Voor de val
Noah Hawley

Hij denkt aan de golf. Het geruisloze gerommel ervan. De dreiging.

Voor de val gaat over Scott Burroughs. Een kunstenaar met een aparte smaak qua kunst. Hij reist per toeval mee in het vliegtuig van de familie Bateman. Het vliegtuig stort neer en hij en een jongetje van 4 zijn de enige overlevenden. Hij zwemt kilometers met de jongen naar de kust. Hij word ontvangen als een held. Maar na verloop van tijd, als het onderzoek loopt, zoekt de media een zondebok. Wat deed hij eigenlijk aan boord van het vliegtuig.

Het verhaal had mij snel in zijn greep. Je kan merken tijdens het lezen dat het geschreven is door iemand uit de televisie industrie, het komt haast scriptachtig over. Door de terugblikken naar alle betrokkenen word de verhaallijn steeds in een ander licht gezet. Ook zijn de terugblikken op zo’n manier met de verhaallijn vervlochten dat je geen moment de draad kwijt raakt. Het maakt dat je steeds verder wil lezen.

Het verhaal boeide mij heel erg. Mijn nieuwsgierigheid werd geprikkeld en er was een gezonde dosis spanning. Op vele momenten was ik geïntrigeerd door de denkwijze van de schilder die in sommige gevallen haast filosofisch was. De band tussen Scott en de jongen was duidelijk aanwezig. Ik had hem wat intenser verwacht. De omslag van het boek is prachtig en geeft de essentie van het verhaal goed weer.

Al met al vind ik het een goed boek met een verrassend einde.
Ik zou hem zeker aanraden.