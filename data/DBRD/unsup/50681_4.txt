Ik ben zelf geen auteur, maar omdat één van mijn opdrachtgevers een uitgever is wilde ik wel eens weten wat er allemaal bij komt kijken als je van plan bent om een boek te schrijven. Het boek 'zorg dat jouw boek er wel komt' is een zeer compleet boek waarin alle aspecten van het schrijven, uitgeven en al het andere wat bij het schrijven van een boek komt kijken aan bod komt. Het wordt allemaal duidelijk uitgelegd. Je merkt echt dat de auteurs van dit boek vakkennis hebben. Er wordt in dit boek aandacht besteed aan het schrijven van fictie en van non-fictie boeken.
Stel dat ik ooit een boek zou schrijven (wel een droom, maar de inspiratie ontbreekt ;-) ) dan zou dit boek mij helpen om een beter boek neer te zetten omdat ik dan weet hoe ik het zou moeten aanpakken.
Daarbij is dit boek zeker geen saaie theorie, het is lekker vlot en duidelijk geschreven. Samen met de bijbehorende boekplanner (beiden ook los verkrijgbaar) gaat het zeker iedereen lukken om je aan de gestelde doelen te houden en gaat er zeker voor zorgen dat jouw boek er wél komt!