Ik heb dit boek gelezen voor de leesclub waar ik deel van uitmaak. Het is een boek dat ik normaal gesproken nooit zelf zou uitkiezen. Ik ben lid geworden van de leesclub om meer literatuur te gaan lezen. Dit boek is me beter bevallen van het vorige boek dat we lazen.
Toch vraag ik me af of ik het niet mooier zal vinden als ik zelf wat ouder ben. Ik ben nu namelijk 39, dit boek lijkt me vooral geschikt voor de iets oudere lezer die zelf ook regelmatig terug kijkt op zijn of haar leven.
Ik moet wel eerlijk toegeven dat ik zeer onder de indruk ben van de schrijfstijl van Thomas Verbogt. De manier waarop hij dingen omschrijft is prachtig.