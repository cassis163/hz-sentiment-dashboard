Stefan Ahnhem is een Zweedse schrijver die zich ruimschoots heeft bewezen als thrillerauteur en als scenarioschrijver. 18 graden onder nul is het derde, losstaande deel in de serie over Fabian Risk.

Na een wilde achtervolging belandt een auto in het water. De bestuurder blijkt bij de sectie ingevroren te zijn geweest. Hij is waarschijnlijk al 2 maanden dood. Fabian Risk doet onderzoek in deze zaak.
Tegelijkertijd onderzoekt zijn Deense collega Dunja Hougaard de zaak van een doodgeslagen dakloze man. Beide moeten ze er voor zorgen dat er niet meer slachtoffers vallen.

18 graden onder nul is het eerste boek wat ik van Stefan Ahnhem heb gelezen. En wat mij betreft zeker niet het laatste. Het is even inkomen in het verhaal door de vele personages die aan bod komen. Maar het hoe en wat van al die personages word al snel duidelijk. Het boek leest vlot en er word voortdurend afgewisseld tussen 2 verhaallijnen. Hierdoor blijft de spanning en de vaart er goed in en wil je constant door blijven lezen.
Interessante personages die goed neergezet worden, spannende verhaallijnen, het verhaal heeft alles wat nodig is voor een spannend en goed boek.
En wat Stefan Ahnhem erg goed doet is een epiloog te schrijven die je erg nieuwsgierig maakt naar een volgende deel. Een deel 4 zal er dus vast ook wel gaan komen!