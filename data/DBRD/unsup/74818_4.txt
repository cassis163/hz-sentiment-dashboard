Bij het zien van de cover verwacht je een boek te gaan lezen waarbij je leert om je geest tot rust te manen, om weer in het reine met lichaam en geest te komen als je het gevoel hebt dat beide niet meer synchroon lopen.
Ondanks dat het boek voornamelijk gericht is op het geloof in God, is het niet storend. Het is overigens voor te stellen dat mensen die niet geloven, dat wel storend zullen vinden.
Het is op een rustgevende, soms poÃ«tische manier geschreven, waardoor je tijdens het lezen vanzelf tot rust komt. De auteur houdt je geregeld een spiegel voor (wat pijn kan kan doen) en laat je nadenken over van alles en nog wat zoals bijvoorbeeld over waarom je denkt over jezelf zoals je over jezelf denkt en over waarom je boos wordt. Hij verwijt je niets, maar gaat er begripvol mee om, neemt zichzelf af en toe op de hak door bijvoorbeeld te schrijven dat hij begrijpt dat je denkt dat je het allemaal wel gelooft, maar dat het echt werkt als je je ervoor open stelt. Af en toe komt hij met een affirmatie die je op jezelf kan toepassen, als een soort mantra kan gaan gebruiken zoals bijvoorbeeld het welbekende 'Ik ben een liefdevol mens!'
De oefeningen in het boek ga je ook daadwerkelijk doen of je nu wilt of niet. Vrees niet dat het hele moeilijke oefeningen zijn, want dat zijn ze niet, het zijn makkelijke oefeningen, maar ook hier geldt dat je er open voor moet staan.
De genoemde praktijkvoorbeelden, zijn mooie voorbeelden van dat wat de auteur aanraadt, echt werkt. Het zijn soms herkenbare praktijkvoorbeelden waar je jezelf in kan herkennen. De gebeden maken het boek af. Het zijn gebeden die raken en je anders naar bepaalde dingen laat kijken waardoor je meer waardering voor alles krijgt.
Kortom, als je jezelf onrustig voelt, overbezorgd bent, angstig, minderwaardig of misschien wel altijd kwaad bent om niets, dan is dit boek een echte aanrader om te lezen, maar zoals gezegd, je moet er geen probleem mee hebben dat het voornamelijk op het geloof in God is gericht.

Lees verder op https://surfingann.blogspot.nl/2017/10/geestkracht-harm-wagenmakers.html.