In “Explorer Academy (het Nebula-Mysterie)” volgen we de twaalfjarige Cruz Coronado. Cruz is toegelaten tot de Exporer Academy. Kinderen van over de hele wereld worden daar opgeleid tot buitengewone Explorers. Maar voor Cruz staat er veel meer op het spel.. Zijn moeder werkte jaren ook op de academy en is tijdens een geheim project waar ze toen aan werkte overleden. Het verleden van zijn moeder op de geheime afdeling van de National Geographic Society zou zijn toekomst nog weleens flink in gevaar kunnen brengen. Terwijl Cruz codes moet ontcijferen, aan school werkt, trainingen heeft, nieuwe vrienden maakt en op expeditie gaat blijft hij zich één ding afvragen: Wie zit er achter hem aan.. en waarom??

Het hoofdpersonage Cruz Coronado is een hele slimme en ondernemende jongen. Wat erg leuk was, is dat zijn familie verschillende banden heeft met de Explorer Academy. Zo werkte zijn moeder aan “het geheim project” en is zijn tante Marisol daar expert voor antropologie, paleontologie en cryptologie. In het begin leer je vooral Cruz en zijn mede explorers heel goed kennen. Hij heeft vooral een klik met Emmett Lu, zijn kamer genoot en Sailor York een meisje uit Nieuw-Zeeland. Ook de verschillende lessen en de Academy zelf krijgen veel aandacht zodat je goed weet hoe alles is elkaar steekt. Zo leer je bijvoorbeeld dat GROT staat voor gesimuleerde reality oefeningen en trainingen, zoals Emmett het noemt: “de bijna echt ervaring”. Hier oefenen ze verschillende missies, iets wat jonge lezers gegarandeerd super stoer gaan vinden
.
“Explorer Academy (het Nebula-Mysterie)” is een fictie verhaal, een mega spannend en mysteries avontuur. Je leeft echt mee met Cruz en zit ondertussen ook zelf mee te puzzelen en te denken. Wat echt een extra laag geeft aan dit verhaal. Daarnaast zit het vol met technische snufjes/weetjes en verschillende natuur- en wetenschapselementen. Dit is heel erg leuk gedaan en deze toevoegingen maken dit boek echt wel uniek en speciaal. Het is anders en dat is een dik pluspunt.

De schrijfstijl van Trudi Trueit is vlot, spannend en beeldend. Ze beschrijft alles heel uitgebreid en laat geen details achterwege. Je waant jezelf dan ook echt op de Academy en beleeft de opdrachten met de jonge explorers mee. Ook vind je verschillende mooie gekleurde illustraties van Scott Plumbe door het verhaal heen, wat alles nog net iets duidelijker maakt. Na dit eerste deel ben je absoluut benieuwd naar het volgende deel, want het avontuur van Cruz is zeker nog niet afgelopen. Zelf zou ik dit boek aanraden voor kinderen vanaf 10 jaar.

“Explorer Academy (het Nebula-Mysterie)” is het eerste deel in een boekenserie. Achterin het boek vind je ook nog een deel met “de waarheid achter dit verhaal” en ook op de site van National geographic junior kun je nog veel meer informatie vinden.