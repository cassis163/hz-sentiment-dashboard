Het boek gaat over 3 zussen die allemaal een ander leven zijn gaan leiden en niet echt dicht bij elkaar wonen. De oudste zus Bente is op het eiland gebleven en runt samen met haar moeder de veenbesfarm. Zus Doutzen zoekt in Griekenland haar geluk, maar door financiÃ«le tegenvallers is zij genoodzaakt terug te komen. Dat dit samenvalt met het overlijden van haar moeder is een gunstig toeval. Zus Karen heeft het ook niet zo getroffen in het leven en doet een teleurstellende ontdekking over haar vriend.
Vanwege de dood van hun moeder komen de zussen weer bij elkaar en steunen ze elkaar, ondanks dat ze in gaan jaren bij elkaar zijn geweest en het contact summier was. Het verhaal is geen moment saai en vliegt in grote vaart door, verspringend van de ene naar de andere persoon. Iedereen komt aan bod met zijn of haar eigen grote en kleine problemen. Een rode draad in het verhaal vormt de band die de familie met elkaar heeft. Dat door de grote verscheidenheid aan personages en problemen de zussen, om wie het toch eigenlijk gaat, oppervlakkig worden neergezet, vind ik jammer, maar zal zeker geen gemis zijn voor lezers die even een paar uurtjes willen ontspannen.