Het personage Jessica Haider is natuurlijk ondertussen bekend en is nog steeds een stoer wijf.
Jessica laat in dit 3e boek ook een ietsje zachtere kant zien t.o.v. de eerste twee boeken, dat vind ik wel wat geloofwaardiger overkomen.
Ik had wat moeite om in het verhaal te komen, het begon wel goed maar al snel vond ik het rommelig worden en moest ik vaak terug lezen om er weer in te komen.

De verhaallijn vond ik toch wel weer erg goed en gaat zeker naar een ontknoping waar aan het eind alle eindjes weer mooi bij elkaar komen. Het laatste hoofdstuk geeft weer een verrassende wending waar het 4e deel weer mooi verder kan gaan.

Ik vond het zeer zeker een boeiend verhaal, maar ik vond het middenstuk rommelig en een beetje verwarrend, waardoor ik soms terug moest lezen.
Corine heeft een lekkere schrijfstijl, maar ik moest dit deel meer geconcentreerd lezen dan de vorige twee delen.
Maar uiteindelijk was het weer een uitstekend boek.
Sommige mensen houden misschien niet van de afgehakte lichaamsdelen en de plastische beschrijvingen daarvan en vinden het daardoor misschien te hard. Ik heb er geen last van !!

In de volgende delen mag er wel iets minder naar voren komen dat Jessica whisky drinkt en coke snuift, daar wordt een beetje te veel de nadruk op gelegd.
Zielloos is een uitstekend vervolg, er wordt regelmatig terug gegrepen op Glashard en soms ook naar Bloedlijn, ik vind dan ook dat de delen eigenlijk niet los te lezen zijn.
Het feit dat Zielloos begint met een terugblik op wat er is gebeurd in Bloedlijn en Glashard is dan ook wel prettig om het geheugen op te frissen, zeker als je de eerdere delen al wat langer geleden hebt gelezen.

Al met al heb ik weer genoten van dit 3e deel, ik geef het 3 sterren doordat ik het middenstuk wat rommelig en verwarrend vond.