Dit boek heb ik gewonnen en enkel de cover vind ik prachtig, het geeft al het thriller gevoel. Want als je spreekt over een thriller, dit is er een van de bovenste plank. Max is een schrijver die met zijn debuut roman succes heeft gekend maar met de volgende boeken ging het berg af. Zijn broer Cosmos zit in een psychiatrische instelling. Max zal binnen enkele dagen een misdaad begaan maar hij weet het zelf nog niet. Ik kan nog zoveel verder schrijven over de korte inhoud maar de schrik zit erin dat ik te veel ga bloot geven. Ik kan maar 1 tip geven, gewoon lezen. Het verhaal heeft je van blad 1 in zijn greep, makkelijk leesbaar, makkelijk te volgen en zeer spannend, een thema waar je toch even over kunt nadenken. En wat een knap nawoord van de schrijver dat maakt dit boek nog extra speciaal. En zo kan ik het boek blijven aanprijzen. Hebban bedankt voor deze giveaway en voor mijn 2 dagen leesplezier want ik heb het op 2 dagen uitgelezen. Topper!