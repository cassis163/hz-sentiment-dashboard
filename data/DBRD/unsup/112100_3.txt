maar wel weer een die je gelezen moet hebben. ,Na mijn kennismaking met het werk van Harlan Coben in 2003, het fantastische Spoorloos, kijk ik uit naar elke nieuwe titel van de Amerikaanse schrijver. Met hooggespannen verwachtingen stortte ik me dan ook direct op de nieuwste Coben: Momentopname.
Grace, de hoofdpersoon in het boek, wordt op mysterieuze wijze geconfronteerd met een foto uit het verleden van haar man Jack. Nadat ze Jack de foto laat zien, verdwijnt hij als sneeuw voor zon. Totaal in de war, maar vast besloten achter de waarheid te komen, volgt Grace elk mogelijke spoor terug naar het verleden en in het heden om haar vermiste man terug te vinden. Wanneer blijkt dat iemand dát verleden koste wat het kost verborgen wil houden, vallen de eerste slachtoffers
Laat hier geen twijfel over bestaan: ik ben een groot fan van Harlan Coben. Deze man is een fenomeen en weet als geen ander een goed plot, sterke karakters en prachtig gedoseerde humor samen te smelten tot een pageturner van de eerste orde. Toch krijgt Coben van mij voor Momentopname slechts drie (hele dikke) sterren. Ook dit verhaal valt binnen de categorie pageturner en ik heb zelden zo lang zitten dubben tussen 3 (dikke) of 4 (magere) sterren. Momentopname is een erg goed boek, daar valt weinig op af te dingen. De enige teleurstelling was dat Coben veel woorden nodig heeft voor het uiteindelijke dichtmetselen van het verhaal. Daders en motieven zijn tot de uitleg achteraf bijna niet te ontrafelen. De sterke, onverwachte wending in de uiteindelijke ontknoping maken een hoop goed, maar kan mijn uiteindelijke sterrenwaardering toch niet meer positief beïnvloeden. Niet de beste Coben, maar wel weer een die je gelezen moet hebben. Het is weer wachten op de volgende