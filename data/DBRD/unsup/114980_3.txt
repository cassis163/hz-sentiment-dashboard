Land van liefde en ruïnes van Oddny Eir

Dit boek is een eerlijk, spontaan, ongeremd verslag van de omzwervingen die de net gescheiden Oddny maakt door IJsland. Aan de hand van dagboeknotities neemt zij ons dieper mee in haar wereld, letterlijk en figuurlijk.

Elke aantekening begint met een datering aan de hand van feestdagen en natuurfenomenen (maanstanden, verjaardagen van heiligen,…), wat maakt dat je je nog beter kan inleven in het leven van Oddny en in het leven in IJsland. Maar wat ook maakt dat het soms moeilijk te volgen is (waar zijn we en wanneer en met wie?).

Het ene fragment is al intiemer dan het andere. Soms is het een dagboekfragment dat van jou of mij had kunnen zijn (als we in IJsland zouden wonen), soms is het een soort van filosofisch essay. Het mooie is dat Oddny haar persoonlijke leven in verhouding zet tot hét leven, als in de natuur en de wereld an sich. Het kleine in verhouding tot het grote.

Persoonlijk las ik liever het dagboekachtige De Uitweer van Amy Liptrot maar dit boek past wel wat in dezelfde stroming zowel qua geografische situering en qua filosofische toon. Liptrot en Eir zijn beide sterke vrouwen die geen schrik hebben om eerlijk naar zichzelf te kijken en hun bevindingen ongecensureerd met ons te delen. Moedig!

Ik heb zin om zelf naar IJsland te gaan en mij te laten betoveren door de natuur daar.