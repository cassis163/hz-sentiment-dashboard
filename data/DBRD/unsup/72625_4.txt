Nachten in New York is het eerste deel van de Veel liefs uit Manhattan serie. In dit boek maken we kennis met Paige, die geheel onverwacht ontslagen is op haar werk. Na enig aanmoediging besluit ze samen met haar vriendinnen Frankie en Eva een eigen evenementenbureau op te zetten. Als dit niet loopt als gehoopt vraagt ze als laatste hoop hulp van Jake, de beste vriend van haar broer. En tegelijk haar eerste grote liefde, een liefde die helaas nooit beantwoord is door Jake. Maar voelt Jake inderdaad niets voor Paige zoals hij altijd beweert heeft, of is er meer aan de hand.

Nachten in New York is een heerlijke feel good roman, die lekker weg leest. Het eerste deel van het boek gaat meer over Paige en het opzetten van haar nieuwe onderneming. Het tweede deel gaat meer over de onderliggende relatie tussen Paige en Jake.
Ik vind het altijd leuk in een boek als het verhaal verteld wordt door meerder personage en in dit boek kijk je zowel door de ogen van Jake als die van Paige. Je leert beide personage goed kennen en snapt zo ook beter de keuzes die ze maken.
Het boek is doorvlochten van een heerlijke humor en elk hoofdstuk begint met een grappige quote van Paige of een van haar vriendinnen (Frankie en Eva). Zo leer je hun ook een beetje kennen en hierdoor ben ik erg nieuwsgierig geworden naar de andere delen van de serie, waarin de vriendinnen de hoofdpersonage zullen zijn.
Het enige minpuntje is dat Sarah Morgan op het einde van het boek een beetje in herhaling valt. Toch heb ik dit niet als storend ervaren en is het gewoon een heerlijk boek om te lezen.