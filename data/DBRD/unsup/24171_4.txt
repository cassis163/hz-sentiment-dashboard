In De Mediator Dodenlijst krijgt journalist Roelof Zijldijk in eerste instantie te maken met een dode oom Wiebo. De omstandigheden waaronder deze oom gestorven is komen Roelof nogal vreemd voor. Tegelijkertijd krijgt hij een opdracht om als ghostwriter een autobiografie te schrijven voor de ex-minister Marjolie van Goor. Door deze schrijfklus te aanvaarden lijken zijn financiÃ«le problemen in een keer voorbij. Als Roelof met zijn vriendin Manuela verder op onderzoek uitgaat, blijken de dode oom en de ex-minister meer met elkaar te maken te hebben dan hij ooit had kunnen bedenken.

Met dit boek heeft John Brosens een prima lezenswaardige thriller afgeleverd. Aangezien het boek zich grotendeels afspeelt in Rotterdam, wil ik het nu alvast nomineren voor de verkiezing van het Beste Rotterdamse Boek 2013.