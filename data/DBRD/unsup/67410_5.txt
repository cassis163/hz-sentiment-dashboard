Sommige boeken weten zelfs en vreugdedansje bij me te inspireren als ik me eigenlijk hondsberoerd voel en dit boek is absoluut één van die boeken. Toen de postbode dit pakketje bezorgde klaarde mijn hoofdpijn eventjes op als sneeuw voor de zon en kon ik aan niets anders denken dan aan de uurtjes die ik weer door zou kunnen brengen met de sexy vampier Bones. Oh ja, en met Cat natuurlijk.

Mijn review van het eerste deel in deze reeks loog er niet om… ik houd van deze reeks. Jeaniene Frost heeft vampiers weer gevaarlijk en sexy gemaakt, precies zoals vampiers ooit zijn bedoeld. Zelfs al duurt het ruim zeventig bladzijden voordat Bones weer zijn opwachting maakt, heb ik ontzettend genoten van dit boek. Je stapt als lezer middenin de spanning, want Jeaniene Frost weet als geen ander je aandacht te grijpen met slechts een paar zinnetjes.

In plaats van verder te gaan waar het eerste deel eindigde, begint het boek ruim vier jaar later. Cat is inmiddels in dienst van de overheid en jaagt op vampiers, ghouls en andere wezens that go bump in the night. Hoewel men wel eens beweert dat tijd alle wonden geneest, is Cat nog altijd heel erg verliefd op Bones (en wie kan haar dat kwalijk nemen). Wanneer Cats leven wordt bedreigt is Bones de enige die haar kan beschermen, maar daar zit Cat helemaal niet op te wachten.

Vaart, actie, mysterie, romantiek, seks en één woest aantrekkelijke vampier. Dat is hoe je de boeken van Jeaniene Frost het beste kunt omschrijven. Haar personages spatten van de pagina met hun pittige personality en vaak sarcastische humor. De auteur van deze reeks weet letterlijk alles te laden met een energie die het hele boek onweerstaanbaar maakt. Van de actievolle vechtscènes tot aan de dialogen. Alles bevat een vuur waarvan je hart sneller gaat kloppen.

Ik houd van de echtheid van dit boek zelfs ondanks het feit dat deze boeken gaan over magische wezens zoals vampiers en ghouls. De dialogen zijn zo scherp, en de emoties van de personages zijn zo fel en geloofwaardig dat ik maar niet genoeg kan krijgen van deze reeks.

Komt deel drie al bijna uit? Want ik snak naar meer!!!