In De onaantastbare maken we kennis met Albert Packer, alias de Mister. Hij komt, mede door corruptie en het overlijden van een getuige, niet in de gevangenis terecht. 'De Mister' is de grote baas in de onderwereld in een groot deel van London. Het politieteam wordt ontbonden omdat het als een afgang beschouwd wordt dat men 'De Mister' niet achter de tralies heeft gekregen. De jonge Joey Cann is uiterst gefrustreerd hierdoor, mede door zijn soort van blinde focus op het pakken van 'De mister'. Cann wordt uiteindelijk door een nieuw op te zetten unit gescreend en opgenomen om door te gaan met het zoeken en vinden van bewijzen om 'De Mister' vast te kunnen zetten. 'De Mister' gaat naar Sarajevo en omgeving om een deal af te maken waarvoor hij zijn rechterhand de Cruncher had gestuurd. Die is echter vermoord teruggevonden. Cann reist hem, samen met de ietwat mysterieuse Maggie, achterna en blijft hem volgen.

Een boeiend verhaal tegen de achtergronden van de balkan oorlog met verrassende wendingen en een verrassende ontkonoping. Aan het eind van het boek wordt ook duidelijk wat de rol van het Bosnische dorp is met de Servische en Bosnische buren, gescheiden door een rivier. Door de verhalen van Husein en Kovac in dat dorp wordt in een notendop en balkan oorlog beschreven met de gevolgen zoals die zijn voor dit dorp en deze twee buren van elkaar.

Een goed boek, zoals we van Seymour gewend mogen zijn, en het lezen meer dan waard.