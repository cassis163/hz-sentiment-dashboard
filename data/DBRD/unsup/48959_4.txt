Het heeft ruim een jaar langer geduurd als aangekondigd, maar in februari 2018 kwam eindelijk het tweede deel van de Moskou Noir trilogie, De handelaar, van het auteursduo Grebe & Leander uit. Een actueel boek, Rusland en praktijken van de onderwereld houden de gemoederen nog steeds bijna dagelijks bezig.

Tom Blixen woont nog steeds in Moskou, samen met vriendin Rebecka en hun vier dochters. Hij leeft gedwongen het leven van 'huisvader'als hij het aanbod krijgt bij Maratech te komen werken. Hij neemt hier de positie in, die eerder werd vervult door Oscar Rieder, de zoon van de Zweedse ambassadeur, die wordt vermoord in de residentie in Moskou. Oude bekende uit De poppenspeler, aanklager Skoerov, wordt belast met dit onderzoek. Al gauw blijkt dat Zweden wapens levert aan Rusland, die vervolgens worden doorverkocht aan Somalië en Iran.

Camilla Grebe en Paul Leander-Engström bewijzen in De handelaar wederom dat de Russische zakenwereld voor hen geen geheimen kent. Ze schrijven met grote overtuiging en kennis dit erg boeiende boek. De situatie en de daarbij verschillende, bijbehorende betrokkenen maken het soms best even ingewikkeld, maar ze weten dit op een heldere manier te verwerken in het boek.

Naast het feit dat het een spannend boek is, is het ook interessant om te lezen. Het is een wereld waar je hier in het Westen, maar weinig van mee krijgt, maar wel de wildste verhalen over rond gaan. Een wereld waar corruptie nog steeds welig tiert en veel gebeurt met niet altijd te beste intenties. Grebe & Leander weten hier een geloofwaardige toon in te vinden en ook iets van de sluier op te lichten.

Gedurende het lezen wordt je steeds nieuwsgierig naar de betrokkenen en de afloop in het verhaal. De handelaar heeft een prikkelend plot, waar je als lezer geacht wordt om mee te denken. Tom Blixen is een personage met normen en waarden waar je je als lezer mee kunt identificeren en gedraagt zich zoals de meeste lezers ook zullen in de situaties waarin hij belandt. De handelaar komt ten aller tijde geloofwaardig over en dat maakt het een plezier dit boek te lezen.

De handelaar is origineel, allereerst met de locatie waar het verhaal zich afspeelt, maar zeker ook door het gebruikte thema. Grebe & Leander hebben weer een erg interessant en sterk tweede deel in de Moskou Noir trilogie geschreven. Leuk om eens een uitstapje te maken naar de totaal onbekende wereld, waar je toch al het nodige over gehoord hebt in de media