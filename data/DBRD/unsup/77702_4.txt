Zoals een aantal andere medelezers van dit boek kon ik het moeilijk wegleggen. Gelukkig kon ik er een aantal avonden wat tijd in steken. De verhaallijn vond ik zeer spannend, alleen zouden een aantal van de karakters in het boek van mij wat meer mogen zijn uitgediept. Zo kon ik me na het ongeluk van Hanneke me helemaal niets meer voorstellen bij haar man Ivo. Hoewel de hoofdpersoon moeder is van twee kinderen wordt er in het boek niet veel 'gemoederd', het blijft bij af en toe naar school brengen en broodjes smeren voor het overblijven. Ook was mij niet zo duidelijk dat Hanneke de beste vriendin was van Karin, zoals ze zelf beweert. Nu is het in veel boeken storend dat er veel karakters uitvoerig worden beschreven, maar er bestaat een gulden middenweg. Had Saskia die meer bewandeld dan had ik meer in het verhaal gezeten in plaats van toeschouwer geweest en had ik haar de volle vijf sterren gegund. Ik vond het einde niet voorspelbaar zoals veel anderen. Al met al heel knap geschreven, wie mij met een boek zo kan boeien, verdient een groot compliment!