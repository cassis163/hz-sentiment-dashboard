Toen ik het eerste deel van de 100-jarige man las, vond ik de stijl heel vernieuwend en hilarisch. Ik was dan ook enthousiast dat ik mee mocht doen aan de lees-carrousel voor het tweede deel.
De stijl blijkt nog steeds erg leuk om te lezen, maar het nieuwe is er nu wel een beetje vanaf. Het nieuwe zit er in dit geval in, dat het zich in de tegenwoordige tijd (2018) afspeelt.
Allan en Julius wonen bij aanvang van het boek alweer een poosje in IndonesiÃ« en het begint een beetje te vervelen: Julius mist zijn criminele praktijken en Allan heeft een iPad ontdekt en wordt zich daardoor meer bewust van alles wat zich in de wereld afspeelt.
Om de verjaardag van Allan te vieren, besluit het tweetal een ballonvaart maken en dat gaat natuurlijk helemaal mis. Vanaf dat moment beleven ze een reeks avonturen waarbij ze van Noord-Korea via Amerika en Zweden in Afrika terecht komen.
In dit tweede deel verwerkt de schrijver allerlei actuele politieke zaken in het verhaal. Zo passeren onder andere Kim Jong-un, Donald Trump en Angela Merkel de revue, waarbij de auteur geen geheim maakt van zijn mening over deze politieke figuren.
Hoewel het boek vooral in het begin voor een groot deel over politieke zaken gaat, zijn de avonturen die het tweetal beleeft toch wel weer erg vermakelijk.