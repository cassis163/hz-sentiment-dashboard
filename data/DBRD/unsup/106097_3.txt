DEEL 1
Bewijzen dat iemand schuldig is, is gemakkelijk. Eén enkel bewijs volstaat. Iemands onschuld bewijzen daarentegen is haast onmogelijk. Dat is waar het om draait in Wat te doen als iemand sterft van Nicci French.

Nicci French is het pseudoniem van het Londense echtpaar dat in 1997 hun eerste thriller, het geheugenspel, uitbracht. Sindsdien publiceerde het beroemde schrijversduo bijna elk jaar één thriller. In 2000 en 2001 werden Onderhuids en Bezeten van mij genomineerd voor de Trouw Publieksprijs. In 2003 won De verborgen glimlach de Zilveren Vingerafdruk. Bezeten van mij is hun elfde boek, alweer een goed geschreven psychologische thriller met een uitzonderlijk boeiend hoofdpersonage. Met dit verhaal doorbreekt Nicci French alle vooroordelen over jonge weduwen.

Het gaat over Ellie Manning, een sterke vrouw die te horen krijgt dat haar man in een auto-ongeluk omgekomen is. Nadat ze dit bericht vernomen heeft, volgt er een prachtige beschrijving van Ellies eerste schok. In tegenstelling tot wat je verwacht, stort ze zich niet in haar enorme verdriet. Ze wordt overspoeld door ongeloof. Alles lijkt zo onwerkelijk. Het eerste wat me opviel was de menselijkheid van haar gevoelens. Door het gebruik van een ik-verteller, kan de lezer bijna voelen wat Ellie doormaakt. Je krijgt al snel begrip voor haar situatie. Het verhaal begint dus sterk met een knappe gevoelsbeschrijving.
Haar man, Greg, zat niet alleen in de auto. Hij werd vergezeld door een onbekende vrouw. Aanvankelijk denkt Ellie dat het Tania, een van zijn collega’s, was. Later blijkt dat de vrouw Milena Livingstone heet. Niemand in Ellies omgeving schijnt haar te kennen en al gauw vermoedt iedereen dat Greg een buitenechtelijke relatie had. Voor Ellie lijkt dit onmogelijk en daarom besluit ze om het zelf uit te zoeken. Ze doorzoekt zijn e-mails maar daar vindt ze niets dus maakt ze een schema van waar Greg geweest was de maand voor hij stierf.