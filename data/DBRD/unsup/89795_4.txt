...
‘Over de grens’ las ontzettend vlot. Deels door de erg korte hoofdstukken en afwisseling van beide perspectieven, maar grotendeels doordat de schrijfster een erg meeslepend verhaal wist neer te pennen. Het boek voelde echter niet aan als Young Adult. De personages in dit boek waren minder wispelturig en onbezonnen van gedrag. Ze denken niet enkel aan zichzelf en lijken meer rekening te houden met het geheel en niet enkel met hun eigen kleine wereldje. Ik vermoed dan ook dat ik met ‘Over de grens’ mijn allereerste New Adult gelezen heb.

Blijkbaar is dit boek het eerste deel uit een serie, maar ik weet niet zeker of meerdere delen gaan bijdragen aan het verhaal. Op zich had ik het gevoel dat dit boek perfect als stand-alone te lezen is.