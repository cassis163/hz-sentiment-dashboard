Dit voorlaatste deel uit de serie over Kinsey Millhone was weer van grote klasse. Het vorige deel stelde me wat teleur en ik vreesde, dat de laatste delen niet meer zo goed zouden worden dan de eerdere. Ik had ongelijk: dit is een van de beste uit de serie!
Eigenlijk gebeurt er niet zoveel. Kinsey heeft geen opdrachten en haar detective-leven lijkt een beetje saai. Natuurlijk kan ze zelf voldoende speurwerk verzinnen om zich bezig te houden. Ze onderzoekt de gegevens van haar (en Henry's) nieuwe buren, ze laat zich bedriegen door een zogenaamde opdrachtgeefster en gaat op zoek naar haar redenen tot dat bedrog en ze onderzoekt een oude zaak die haar overleden ex-collega Pete onder handen had.
Al deze activiteiten blijken, zoals gewoonlijk, goed voor de nodige spanning en sensatie.