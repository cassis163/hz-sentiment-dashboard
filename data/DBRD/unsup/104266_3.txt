Na de plotselinge dood (zelfmoord) van zijn tweelingzus Clare, gaat Mark Shillingford op zoek naar de achtergrond van de gebeurtenis.
Hij komt erachter dat zijn zus (een topjockey) regelmatig expres races verloor. Wie of wat zit erachter??


Bloedlijn is geen nagelbijtend spannend boek. Ik vind het meer een leuk tussendoortje, meer een whodunnit dan een thriller. Het verhaal blijft wel boeien, want je wil graag weten wie de dader is.

De geijkte gebeurtenissen komen in het verhaal voor. Zo overleeft Mark 2 aanslagen, heeft hij al 5 jaar een relatie met een getrouwde vrouw, wordt verdacht van moord en komt op de verjaardag van zijn nichtje de vrouw van zijn dromen tegen, van wie hij niet heel lang zal genieten...

Natuurlijk komen er regelmatig potentiele daders voorbij, maar ik was toch verrast toen bleek wie de dader was.

Ik geef het drie sterren.