De stenen engel’ is het vierde deel in de Amsterdam-serie van David Hewson. Ondanks dat dit het vierde deel is, kun je ze heel goed apart van elkaar lezen. Ik heb de eerste drie delen niet gelezen en ik had niet het gevoel dat ik iets had gemist.

Maar goed, het verhaal. WOW! Het is zo goed in elkaar gezet. Vanaf het begin heb je niet door dat dit verhaal geschreven is door iemand die niet in Amsterdam is opgegroeid. Het voelt heel natuurlijk en ook de personages voelen authentiek Hollands aan, als dat al mogelijk is.

Ik zat eigenlijk gelijk in het verhaal en wilde alleen maar doorlezen. Ik wilde weten die de Schone Slaapstermoordenaar was en de ontknoping die daarbij hoort had ik van geen kilometers aan zien komen. David Hewson heeft dit zo tof in elkaar gezet en alle personages hebben hun duidelijke rol in het geheel, maar dat heb je pas achteraf in de gaten.

Na het lezen van ‘De stenen engel’ wilde ik alleen maar meer van dit verhaal en heb ik dus gelijk de drie voorgaande delen gereserveerd bij de bibliotheek. Ik kan nu al niet wachten!

Wat een geweldig boek is ‘De stenen engel’ van David Hewson. Een echte Amsterdamse thriller geschreven door een Brit. Retespannend en verslavend!