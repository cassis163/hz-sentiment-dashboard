“ Zolang ik jou heb” is een boek wat zich afspeelt in Mississippi in de zomer van 1963.
Het is een boek wat de rassenscheiding aan het licht brengt, je mee neemt in de gedachtengang van een 9 jarig meisje. Het gaat over onverwachte vriendschap tussen een blank meisje en een zwarte vrouw. Starla is een pittig meisje wat niet schuwt om haar mening te geven en Eula is een lieve zwarte vrouw die veel verdriet met zich mee draagt , veel liefde voor kinderen heeft, beschadigd is door onderdrukking en geweld van haar man.
Het duurde even voor ik goed in het verhaal kwam maar daarna kon ik het boek niet meer wegleggen. Het greep me soms bij de keel,maar er zat ook humor in.
Het was een verademing om het verhaal door de ogen van een 9 jarige te bekijken, dat las erg prettig. Het was heel interessant om die vriendschap tussen een jong meisje en een oudere vrouw te zien die zo verschillend van elkaar zijn.
De schrijfstijl zelf was ook heel prettig. Een aanrader voor mensen die van feelgood romans houden met een diepere laag.