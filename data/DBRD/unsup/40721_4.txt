Anna Wolz heeft al veel geschreven, ‘Gips’ is haar twintigste boek.

Fitz wil graag dokter worden. Haar ouders zijn net gescheiden en af en toe woont ze met haar zusje Bente bij haar vader. De spullen moeten nog uitgepakt worden. Haar moeder sport weer actief en lijkt erg gelukkig te zijn met deze nieuwe situatie. Dan gaat het mis wanneer Bente bij Papa achterop zit. Ze krijgen een ongeluk door de gladheid en Bente verliest haar vingertopje. In het ziekenhuis aangekomen gaat Fitz haar eigen gang. Ze ontmoet daar Adam en Primula. Samen beleven ze heel wat avonturen met trouwringen, gips, een prematuur geboren baby en letters schrijven in de sneeuw.

Als lezer neem ik een kijkje in de keuken van het leven van een veertienjarig meisje. Ze heeft duidelijk moeite met de scheiding van haar ouders en is gesteld op haar zusje. In het ziekenhuis lees ik ook mee met wat er zoal speelt in het leven van andere mensen. Het zijn telkens kleine uitstapjes die weer terugkeren bij Fitz, haar ouders en zus. Tussen neus en lippen door passeren heel wat onderwerpen de revue. Een opluikende liefde tussen twee pubers maar ook tussen een dokter en zuster. Omgaan met je prematuur geboren broertje. Er wordt wat gelogen en bedrogen voor een goede zaak maar gelukkig loopt het goed af.

‘Gips’ van Anna Wolz, Em. Querido’s Kinderboeken Uitgeverij, 2015.

/Lmcmr