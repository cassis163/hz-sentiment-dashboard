Karin Slaughter is grotendeels bekend geworden door haar Grant County-reeks, door velen ook wel de Sara Linton-reeks genoemd. Met het boek Nachtschade, het eerste in voorgenoemde reeks, debuteerde zij in 2001. Door Slaughters grote succes volgden er als snel meer boeken in deze reeks zoals Zoenoffer en Een lichte koude huivering. Naast de Sara Linton-reeks heeft zij meerdere succesvolle thrillers geschreven.
Voor haar boek Onaantastbaar won zij De Zilveren Vingerafdruk.
Wanneer Sara Linton naar het toillet gaat in het restaurant waar zij met haar zusje aan het lunchen is, vindt ze tot haar grote schrik het slachtoffer van een brute moord. Samen met Jeffrey Tolliver, politiecommissaris van Grant County en Saraâ€™s ex-geliefde, probeert ze de moord op te lossen.
Lena, de tweelingzus van het slachtoffer doet zijdelings haar eigen onderzoek, terwijl ze emotioneel gebroken is.
Het tweede slachtoffer dient zich al snel aan en Sara weet deze persoon op het nippertje in leven te houden.
Vanaf hier gaat het tempo van het verhaal omhoog en mooie plotwendingen volgen.
Karin Slaughter laat haar visitekaartje na met dit prachtige debuut. Ze weet een helder beeld te schetsen van alle personages en hun persoonlijke ontwikkeling.
Elk hoofdstuk in het verhaal staat voor een dag. Je kijkt iedere dag door de ogen van een ander personage. Slaughter gaat daarbij met mooie sfeerbeschrijvingen te werk. De sterk omschreven gevoelens van de verschillende personages maken dat je het verhaal nog sneller leest.
Nachtschade is simpel maar vakkundig en gestructureerd geschreven. Dit boek doet verlangen naar een volgend verhaal met Sara Linton en Jeffrey Tolliver.