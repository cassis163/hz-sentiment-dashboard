Een voorspelbaar verhaal: een geliefd en knap meisje uit een lage kaste wordt verliefd op de prins, maar is ook verliefd op een jongen uit haar 'vorige leven'. Dit zorgt voor de nodige consternaties, en ze wordt heen en weer geslingerd in haar gevoelens.
Geen bijster sterk verhaal, niet origineel, voorspelbaar en over de top. Ik zie het als het klassieke Assepoester-verhaal, maar in een modern jasje. Toch heeft het boek iets waardoor ik het heb uitgelezen. Maar let op! Deel 1 heeft geen einde, dus wie boek 1 uitleest 'verplicht' zichzelf ook om de volgende delen te lezen. Het is tenslotte een trilogie.