Dit boek gaat zowel over het heden als over het verleden, het verleden gaat over officier Dmitri Malama die gewond in een veldhospitaal terecht komt, waar hij de groothertogin Tatiana Romanov ontmoet, door hun liefde voor boeken kunnen zij het heel goed met elkaar vinden en bloeit er wat moois op, wat steeds in de weg wordt gezeten door de oorlog die nog bezig is.
Maar ondanks de oorlog blijven ze elkaar altijd schrijven en zien als het gaat, maar de tijden veranderen en Dmitri er altijd voor Tatiana is, ook al krijgt haar leven een dramatische wending.
In het heden gaat Kitty naar Amerika naar de blokhut die zij van haar overgrootvader heeft geÃ«rfd, maar wie was hij eigenlijk, en tijdens het klussen gaat zij op onderzoek uit wie haar overgrootvader eigenlijk was.

Het leuke aan dit boek is ook dat het zo geschreven is dat alle geschiedenis erin mooi in het verhaal geschreven is zodat het een goedlopend verhaal is wat als een trein leest, maar wat het ook leuk maakt is dat je een heleboel dingen leest die je misschien helemaal nog niet wist, waardoor google je grote vriend wordt tijdens het lezen omdat je meer wilt weten over de Romanovs.

Het is heel fijn geschreven een gedeelte wat zich afspeelt vanuit Dmitri terwijl het andere gedeelte vooral over Kitty gaat. Dit loopt mede door de aangegeven tijd boven het hoofdstuk heel vlot, want je weet gelijk in welke tijdsgeest je bent, ook is het zo geschreven, dat je het gewoon voor je zag wat er gebeurde, ook al was dat soms gruwelijk.

Dit boek is een aanrader voor iedereen die graag leest over geschiedenis en liefde, ondanks dat het geen leuke geschiedenis is, wordt het nooit heel zwaar, je blijft ook de liefde voelen van Dmitri voor zijn gezin, maar ook de hoop dat het ooit goedkomt met zijn familie maar ook dat hij zijn Tatjana terug vindt.