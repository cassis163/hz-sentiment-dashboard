Voor de 'gemiddelde' lezer - waar ik mij toe reken, zo die al bestaat - is dit boek een prachtige toevoeging op bestaande leeservaringen. Zoals Paris zelf bij herhaling aangeeft is en blijft het lezen van een boek een hele persoonlijke ervaring (PoÃ«tica) en dat blijft het ook na het bestuderen van dit mooie overzicht. Veel termen die bekend zijn worden op een rij gezet en - dat is vooral leuk - voorzien van actuele voorbeelden.

Zo af en toe draaft Paris nogal door en ziet ze dingen in een boek die de schrijver er niet eens bewust in heeft gestopt. Dat is dan ook wel weer komisch en laat haar liefde voor het vak zien.

Twee leestips heb ik er voor mezelf uitgehaald. Het korte verhaal van T.C.Boyle vond ik schitterend; ik ben nog steeds op zoek naar het vertelperspectief en de onbetrouwbaarheid van de verteller/vader. Ooit heb ik wel eens wat gelezen van Boyle maar die gaat mijn hernieuwde aandacht krijgen. En het boek 'Agaat' van van Niekerk staat inmiddels op mijn plank 'wil ik lezen'.

Het kan niet anders dan dat ik een boek voortaan toch een beetje anders ga lezen. Dus ik zou zeggen ... doel bereikt!