Dit verhaal speelt zich af in een dorpje nabij New Orleans na de orkaan Katrina, en midden in de olieramp van BP. De garnalenvissers hebben moeite hun hoofd boven water te houden, en de garnalenvangst is waardeloos. In het boek wordt afgewisseld tussen verschillende mannelijke personages en verhaallijnen. Het boek wordt op de kaft een thriller genoemd, en in het nawoord een roman. Een thriller kan ik dit verhaal niet echt noemen. De spanning is voor mij ver te zoeken geweest, maar ondanks dat las het boek makkelijk weg en werd ergens toch getriggerd om door te lezen. Eigenlijk heeft het hele verhaal een donkere sfeer, die nergens echt opgevrolijkt wordt. Het is even inkomen met lezen, maar daarna lees je toch door. Een enorme aanrader zal ik dit boek niet noemen, maar geef het een kans.