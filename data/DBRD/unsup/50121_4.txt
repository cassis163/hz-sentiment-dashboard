Dit boek gaat over de ontdekking van technologie die wel van buitenaf moet komen. Het aparte aan dit boek is, dat je het gevoel hebt en oud dossier gevonden te hebben. Je weet wel zo'n dikke map waar alle geheime papieren inzitten en waar sommige delen (bewust) ontbreken, waardoor je soms moet gokken hoe het nu juist in elkaar zit. De persoon die het dossier heeft samengesteld, is waarschijnlijk de 'interviewer' die al zijn gesprekken heeft bijgehouden en die er ook voor gezorgd heeft alle priv√© gesprekken van alle betrokkenen ook op te nemen en te laten uittikken, om zodoende zijn dossier volledig te houden. Zo verneem je gesprek na gesprek, wie de betrokkenen zijn en wat hun rol in deze zaak is. Soms maak je grote sprongen en heb je het raden wat er tussenin gebeurd is. Alhoewel dit een compleet nieuwe leesformule is voor mij, was het toch aangenaam lezen en miste ik niet de 'normale' vertelstijl. Het verhaal zit goed in elkaar, het is spannend en er zijn de nodige onverwachte wendingen. Ik kijk dan ook volop uit naar deel twee. Het ligt al wel in de winkel, maar is nog niet in de BIB gearriveerd.