Een meeslepend verhaal over het leven van Joseph Sylvester, Menthol. Hierin wordt naar voren gebracht dat het belangrijk is om altijd je vrijheid te blijven koesteren.

"We moeten altijd onze vrijheid koesteren en ons nooit mogen laten onderdrukken"-Veronique Philipsia Philomena ( moeder van Joseph)

Menthol groeit op in Saint Lucia maar blijft dromen over een betere toekomst. Door zijn verkoperstalent komt hij uit in Nederland. Hier leert hij zijn vrouw Roosje kennen en wordt intens verliefd. Een liefde die laat zien dat ware liefde bestaat. Joseph gaat door het vuur voor zijn vrouw, zelfs wanneer hij zijn stukje vrijheid hiervoor moet opgeven. Dit moment in het boek ontroerde mij. Iemand die altijd zo gevochten heeft voor zijn vrijheid, in welke situatie dan ook, liet zijn principes los uit pure liefde. Dit heeft hem waarschijnlijk enorm tegen gestaan maar ik kan me voorstellen dat hij geen moment getwijfeld heeft over dit besluit.Echter, heeft de rest van het boek mij niet kunnen raken. Al het werk wat het gekost heeft en het boeiende verhaal wat het heeft opgeleverd verdient uiteraard alle lof.