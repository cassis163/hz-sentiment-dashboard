Melissa Skaye is geboren in Amsterdam en woont in Hoorn, Melissa is getrouwd en moeder van een zoon en een dochter, daarnaast het trotse baasje van de knappe katten Toby en Bobby.
Melissa schreef al eerder korte verhalen in diverse bundels, de fantasy-reeks met Jeremy Jago en de drie thrillers, Virtuele Tango, Verboden Tranen en Verleden Tijd, die al snel omgedoopt werden tot de VT-reeks met het rechercheurs duo Sanne Philips en Luca Bora in de hoofdrol. “In Onschuld” is de eerste standalone thriller die Marissa geschreven heeft.

Yara de Best is een 31 jarige vrouw die een oppervlakkig en losbandig leven leidt. Op een ochtend wordt zij door een buurvrouw gevonden in haar eigen achtertuin. Ze zit vol met beurse blauwe plekken, is schaars gekleed en weet zich totaal niet meer te herinneren wat er met haar gebeurd is. De afgelopen dagen is voor Yara een groot zwart gat in haar geheugen. Ze komt opnieuw in contact met Kyle waar zij een kortstondige relatie mee heeft gehad. Kyle is hypnotherapeut en bereid haar te helpen om middels hypnose er achter te komen wat er de afgelopen dagen met haar gebeurt is. Yara wordt gedwongen om haar verdrongen verleden onder ogen te zien.
Middels verschillende verhaallijnen die zich afspelen in het heden, recente verleden en de periode die zich afspeelt in de jeugd van Yara, ontvouwd zich een bloedstollend en beklemmend verhaal dat vanuit verschillende perspectieven wordt verteld. Vanaf de eerste bladzijde zit de spanning er vol in. Vele vragen worden opgeroepen en schreeuwen om antwoord. Het boek leest als een trein en is moeilijk weg te leggen. De verhaallijnen komen uiteindelijk mooi bijeen in een geniaal plot en alle puzzelstukjes vallen mooi in elkaar. Het eind is heftig en vol emotie, met een brok in mijn keel het boek dicht geslagen. Met “In Onschuld” heeft Melissa wederom bewezen dat zij bij de top van de Nederlandse thriller schrijvers behoord en er zeer in geslaagd is om een dijk van een thriller neer te zetten. Chapeau Melissa!!

Het boek met veel plezier mogen lezen dankzij de leesclub van Thrillerlezers. Ik waardeer het boek met 5*****