In dit deel volgen we Richard en Kahlan die alles op alles moeten zetten om de Akkoorden te verslaan.
Ze komen met een omweg door Zedd uit in het plaatsje Anderith waar ze de bevolking moeten overtuigen zich bij hen aan te sluiten en hun wapen, de Domini Dirtch, in te kunnen zetten tegen het leger van Jagang. Tegelijkertijd zoeken ze een manier om de Akkoorden terug te sturen naar de Wachter.

Dit was een mooi vervolg in de Wetten serie. Het enige waar ik in dit boek wel af en toe een beetje moeite mee heb zijn de ellenlange omschrijvingen van sommige situaties waardoor het soms moeilijk is om het boek vol te houden. Je leest 3 hoofdstukken lang (die nog behoorlijk gevuld zijn ook) of Richard, Kahlan en de rest nou beter de ene of de andere kant op kunnen gaan, en worden we voorgesteld aan een bevolking in Anderith waar een hele politieke geschiedenis wordt uitgelegd voordat het verhaal verder gaat. Aan de ene kant maakt dat het boek wel mooi compleet, maar aan de andere kant denk je op een bepaald moment van: "Oke, kunnen we nu door?" Verder zat het boek super in elkaar en kijk ik wederom uit naar het volgende deel.