Ik was onder de indruk van de personnage Bennie Griessel. Ik heb nog nooit eerder een boek van Deon Meyer gelezen dus bepaalde verwijzingen naar het verleden waren mij niet altijd duidelijk.

Het is het verhaal van een rechercheur op rijpere leeftijd, hij is een droogstaande alcoholist , gescheiden, 2 bijna volwassen kinderen, een een vriendin die ook een alcoholprobleem heeft. Bennie Griessel twijfelt aan zijn vermogens om mee te kunnen gaan in de moderne wereld van technologie...
Een politieagent wordt doodgeschoten uit het niets, vervolgens ontvangt de politie een e-mail waarin de moordenaar hun verteld dat het hun schuld is, zij hebben de moord op Hanneke Sloet onder het kleed geveegd. De moordenaar vertelt hhun dat hij elke dag een agent zal neerschieten tot de case opgelost is.
Vervolgens wordt het een race tegen de klok, 7 dagen lang.

Goed en vlot geschreven, leest lekker weg en het plot is ingewikkeld genoeg om het boek niet weg te willen leggen maar het verhaal in een ruk uit te lezen.