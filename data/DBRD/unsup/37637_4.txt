Als je wordt geboren in een dorpje als Veendijk dan mag je grote plannen hebben, de kans is echter groot dat je blijft waar je bent en dat er van die grote plannen niet veel terecht komt.

Simon woont met zijn ouders en broer Tijs in Veendijk Het draait er voornamelijk om de visserij en om voetbal, maar Simon heeft grotere plannen, hij wil op reis. Het dorpje heeft een boekwinkel, De Specht, gerund door de heer Roelzema. Zijn nichtje Neva komt af en toe bij hem. Vanaf de eerste ontmoeting zijn Simon en Neva vrienden en dat wordt in de pubertijd en daarna nog een beetje meer. Maar Neva is een buitenstaander en een vrijbuiter, terwijl Simon met onzichtbare draden aan Veendijk blijft vastzitten.
Dat wordt mede bepaald door de omstandigheden. Zijn vader overlijdt tijdens het vissen en ook Tijs gaat dood. Dan is er de verantwoordelijkheid en het schuldgevoel dat alles voor Simon bepaald.

Maar dan komt Neva terug en met haar komst scheurt het verleden open.
De schrijfstijl van Rijan van Leest is duidelijk en prettig om te lezen. Goede dialogen en een fijne opbouw van spanning. Een constante dosering van informatie zorgt voor vragen die door het boek heen langzaamaan worden beantwoord, waardoor de spanningsboog constant aanwezig blijft.

Het boek is opgebouwd in jaren van nu (2014) en 1998. Bepalende verhalen waarin gebeurtenissen van toen het leven van nu nog steeds be√Ønvloeden. En met de komst van Neva wordt ook de geschiedenis weer opengelegd. Zo blijkt er in 1998 veel meer gebeurd dat Simon wist en ligt er een oorzaak in een nog verder verleden.

Met elk hoofdstuk wordt er informatie vrij gegeven, en samen met Simon kom je er als lezer achter wat er is gebeurd. Een mooie opbouw van het verhaal, met een verrassende ontknoping.

Een mooi debuut, dat prettig leest met verschillende verhalen die met elkaar zijn verweven en waar op het einde alles op zijn plaats valt.