Het boek De ware geschiedenis van Mathilde Kschessinska heb ik met veel aandacht gelezen. Ik raakte gefascineerd door de oude leefwereld vol muziek en dans waarin de bijna honderd jaar geworden Mathilde ooit geleefd heeft.

Mathilde groeit op in het huidige Sint-Petersburg in een kunstzinnige familie. Op jonge leeftijd krijgt ze balletles en ze groeit uit tot de status van Prima Ballerina Assoluta van het Keizerlijk ballet.
Ze geniet de volledige bescherming van de laatste Russische Tsaar NicolaasII.
Daaraan ontleend ze veel macht zodat het twijfelachtig is of ze al haar grote rollen(ook op latere leeftijd) in de balletten als De Notenkraker of La Bayadère alleen te danken heeft aan haar talent.

Schrijfster Adrienne Sharp berust haar boek De ware geschiedenis van Mathilde Kschessinska op feitelijke gebeurtenissen.
Ze geeft een levendig beeld van Mathilde. Men kan sympathie voor haar koesteren, haar minachten, haar op macht belust en geraffineerd vinden, met weinig gevoel voor de mensen in haar naaste omgeving, toch zal men geboeid door haar raken.

Adrienne Sharp is er vooral in geslaagd vorm te geven aan de wereld van de Grote rijken, waaronder het Hof van de Tsaar, in de voormalige Sovjet Unie. Zij geeft daar een nauwkeurige en gedetailleerde weergave van.
Hun macht en heerschappij waren enorm. Hun welvaart, rijkdom en bezittingen waren enorm. Hun verblijven, kleding en juwelen waren enorm.
Zij werden omringd door grote namen in de Muziek en Danswereld als Tsaikovski en Marius Petipa. Mathilde hoorde daarbij, zij was en danste het ballet Doornroosje.
De armoede en onderdrukking van de bevolking rondom hun was echter ook enorm.
De revolutie die volgt is bekend, de gevolgen voor de Grote rijken, De Tsaar en zijn gezin, ook.
Voor Mathilde blijft uiteindelijk alleen vluchten over.
Schrijfster Adrienne Sharp verteld weinig over de leefwijze van Mathilde nadat ze Rusland heeft verlaten.
Wel heeft Mathilde een groot geheim mee genomen uit haar Vaderland.
Het is aan de lezer om na het lezen van De ware geschiedenis van Mathilde Kschessinska daarover tot een eigen conclusie te komen.

De roman De ware geschiedenis van Mathilde Kschessinska is een geweldig verhaal over één vrouw die in haar tijd 1872-1971 een leven vol roem, eerzucht en passie heeft geleid.