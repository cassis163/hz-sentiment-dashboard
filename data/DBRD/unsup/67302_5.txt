Jet en Harrie, ze staan model voor respectievelijk alle mensen die een vorm van dementie hebben en hun verzorgers/mantelzorgers. Een klein maar heel praktisch boek met een opbouw die je gedurende het boek door die moeilijke wereld van dementie leidt. Uitleg over de ontwikkeling van de hersenen kan heel ingewikkeld zijn met een eindeloze terminologie. Maar niet in dit boek. Het is geschreven op een manier die iedereen begrijpt en voor zich ziet. Daarna gezonde hersenen versus demente hersenen en de verschillende vormen van dementie.. Aandacht voor dementie en prikkels en dementie en pijn.
En dan het deel wat dit boek zo bruikbaar en herkenbaar maakt voor iedereen die hier mee te maken heeft, voor beelden uit de praktijk. Kleine situatieschetsen opgedeeld in: Waarom reageert de dementerende zo, hoe reageren wij vaak en waarom beter van niet. wat werkt dan wel en hoe oefen je dat. Hele praktische en bruikbare tips en zelfs oefeningen om bijvoorbeeld in een teamoverleg te kunnen proberen of gewoon thuis. Ik heb de schrijver aan het werk gezien tijdens een symposium / workshop. Hij eindigde met een lied waarvan de tekst opgenomen is in dit boek. Een kort citaat daaruit;

Soms zie ik opeens een schaduw
en een vleugje van mijn vrouw
Maar als ik dat dan wil grijpen
drijft het weg als ochtenddauw