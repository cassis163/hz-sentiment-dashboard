Vogelvrij

Vogelvrij is een verhaal over list en bedrog. Vertrouwen en wantrouwen. Want wie kan je nog vertrouwen als een groot deel van je leven een leugen blijkt te zijn. Na zijn ongeluk, waar Olaf zich nauwelijks iets van herinnert gaat hij in therapie om het een plek te geven. Echter blijkt de therapeut niet helemaal eerlijk te zijn. Hierdoor komt Olaf erachter dat niet alleen de therapeut maar ook zijn schoonvader, vrouw en zwager dingen voor hem verborgen houden. Samen met Mila van kantoor proberen ze erachter te komen wat er nou echt gebeurd is en wie de persoon op de foto is. Waarvan Olaf zich niks kan herinneren. De reis leidt ze naar Finland waar steeds meer duidelijker wordt wat er nou precies gebeurd is.

De spanning wordt geleidelijk opgebouwd in het verhaal, echter heel spannend wordt het niet. Het verhaal zit echter wel goed in elkaar en door sommige wendingen weet je zelf ook niet meer wie je nu wel of niet kan vertrouwen. De schrijver gebruikt ook een fijne schrijfstijl wat er bij mij voor zorgde dat ik wou blijven lezen. Ondanks dat sommige dingen misschien wat voorspelbaar zijn was voor mij het einde toch een verrassing. Een heerlijk boek om lekker tussendoor te lezen en zeker het lezen waard.