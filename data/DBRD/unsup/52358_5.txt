Fantastisch! Wat een goed boek! Zelf werk ik in het werkveld met autistische kinderen en ik heb zelden een boek gelezen waarin de wereld van een autistisch kind zo realistisch en herkenbaar beschreven wordt.
Met regelmaat probeer ik weer een boek over autistische kinderen, maar over het algemeen krijg ik het idee dat het door iemand geschreven wordt die een standaard beeld van autisten heeft. Bij Cammie McGovern merk je direct dat ze een ervaringsdeskundige is en geen vooroordelen heeft. Zo herkenbaar en toch zo neutraal beschreven.

Mooi meegenomen is ook nog dat de verhaallijn verrassend en pakkend is. Tot aan het eind blijf je in het ongewisse over wie de moord heeft gepleegd.
Ook is het Cammie McGovern gelukt om in het boek de personages goed uit te diepen. Ieder kind en volwassene heeft zo zijn eigen problemen die in het boek goed beschreven worden en het verhaal heel levendig en echt maken.

Ik vind het dus aan absolute aanrader. Zeker voor mensen die ervaring hebben met autisten is het een heel herkenbaar en fijn boek. Maar ook voor mensen die er geen ervaring mee hebben is het een mooi boek; hierdoor krijgen meer mensen inzicht in het 'autist-zijn'.
En juist voor thrillerfans is het een goede combi van spanning en aangrijpende personages.