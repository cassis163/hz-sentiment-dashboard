Prachtige, deels autobiografische, roman van Micha Meinderts, waardoor ik - als doodgewone hetero - iets meer denk te snappen van de enorme complexiteit waarmee transgenders door het leven gaan, zowel voor als na een eventuele transitie. In een fijne stijl, zonder overbodige opsmuk en met veel gevoel voor mooie details en puntige dialogen, ontvouwt zich bladzijde voor bladzijde het nieuwe leven van Sybren, parallel aan dat van zijn alter ega Brechtje. Voor je het weet, wil je alleen maar verder lezen en verder lezen. Met steun van zijn ouders en vrienden hervindt Sybren zichzelf en ik hoop van harte dat dit boek een steunpilaar kan zijn voor jongens en meiden die ook worstelen met genderdysforie , en natuurlijk ook voor de mensen om hen heen. √Åldus Sybren, een boek over worden wie je bent.