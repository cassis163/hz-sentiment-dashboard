De Erfgenaam is door velen lovend ontvangen en is niet voor niets nog steeds in de race om later deze maand de prijs voor de beste Nederlandse thriller De Gouden Strop te gaan winnen. Deze nominatie zorgt er zeker voor dat de nieuwsgierigheid naar het verhaal bij thriller minnend Nederland gewekt wordt. De lat ligt echter wel direct erg hoog, want met concurrenten als Corine Hartman (Bloedlijn) en Arjen Lubach (IV) moet je wel een dijk van een verhaal hebben.

Helaas schiet het boek naast een matige spanningsboog op nog een aantal punten té kort om te voldoen aan een echt goeie thriller. En dat is jammer. Een overmaat een seks in het beginstuk is geheel niet op zijn plaats en past niet in dit boek. Daarnaast blijven er bij afloop toch nog een aantal open eindjes die je als lezer graag beantwoord had gezien. Ook een cruciaal moment in het boek, vertoont wel erg veel overeenkomsten met een fragment uit de televisieserie Breaking Bad. Of hier van enige toeval sprake is, is echter niet bewezen. Dat het er in Nederland zo aan toe gaat, is echter zeer de vraag.

Het boek leest daarentegen heerlijk weg en zit verder behoorlijk goed in elkaar. Den Tex heeft duidelijk een goed gevoel voor prachtige zinnen en het gebruik van mysterieuze woorden. Maar alles bij elkaar opgeteld onderscheid De Erfgenaam zich té weinig ten opzichte van andere thrillers die er tegenwoordig verkrijgbaar zijn. Gevreesd wordt dan ook dat De Gouden Strop deze keer aan hem voorbij zal gaan.

Net aan 3 sterren voor 'De Erfgenaam' wat mij betreft.