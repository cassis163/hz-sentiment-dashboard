Rufus Harms heeft een meisje vermoord. Daar is geen twijfel over mogelijk. Maar wat staat er dan in de brief die hij naar buiten smokkelt? En wat wordt door die brief op gang gezet?

Eigenlijk werd me al heel snel duidelijk wat er alleen maar aan de hand kon zijn. Maar het knappe van deze schrijver is dan dat hij mijn aandacht vast kan houden tot de allerlaatste bladzijde. Het is geen boek waar de spanning van af spettert, maar wel een soort ingetogen spanning, waarbij je wilt weten wie er achter zitten.

De persoon Rufus Harms wordt goed neergezet en eist mijn sympathie op, ondanks dat hij een moordenaar is. De onnodige jaloezie tussen twee broers wordt beeldend beschreven en de ellende van dementie.
Het zijn meer themaÂ’s door elkaar heen. Het is niet het beste boek dat ik van deze schrijver gelezen heb, maar wel een heel prettig leesbaar boek.