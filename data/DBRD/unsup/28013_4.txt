"No one who had ever seen Catherine Morland in her infancy would have supposed her born to be an heroine."

Zo begint 'Northanger Abbey', geschreven door Jane Austen. Dit is haar eerste roman, al werd hij pas gepubliceerd na haar dood, waardoor hij totaal anders leest dan haar andere werk. 'Northanger Abbey' is puur plezier. Boeken, vooral romans, spelen een grote rol in het verhaal, evenals de fantasie van Catherine. Het boek bestaat uit twee akten: eerst de reis die Catherine naar Bath maakt en waarin ze groeit, vervolgens de avonturen die ze op Northanger Abbey beleeft. Dit boek is geschreven als reactie op de romantische, gotische roman waarin huizen die een geheim met zich meedragen centraal staan. Wat hier opmerkelijk is, is dat de mannelijke 'held' een open karakter heeft en erg sociaal is. Meestal zijn Austens helden juist de 'brooding' types. Net als Austens eerdere boeken bevat 'Northanger Abbey' veel humor en een schitterend portret van personages, maar wat 'Northanger Abbey' totaal anders maakt dan zijn opvolgers is het lees- en schrijfplezier dat van elke pagina spat.

Als ik een cadeau moet verzinnen voor iemand die misschien Jane Austen-fan zou kunnen worden, kies ik altijd voor dit boek. Het is toegankelijk, voelt ondanks de publicatie in 1818 totaal niet oud en het verhaal is veel minder bekend dan 'Pride and Prejudice' en 'Sense and Sensibility', waardoor de leeservaring verrassender is.

4 sterren.