Een opvallend leuk prentenboek dat is; Kom uit die kraan!! Opvallend vanwege zijn afmetingen (groot, de kraan past er nu in zijn geheel op), maar vooral vanwege de originaliteit. Veel prentenboeken zijn leuk, maar eerlijk is eerlijk het verhaal in prentenboeken is toch vaak vrij standaard te noemen. Een uitzondering hierop is; Kom uit die kraan!!

Het kleurrijke prentenboek Kom uit die kraan gaat over Bart, een jongetje dat veel belangstelling heeft voor alle machines die tijdens de bouw gebruikt worden. Dagelijks staat de jongen achter het hek op veilige afstand te kijken wat de bouwwerkers aan het doen zijn. Op een dag verschijnen er een aantal grote jongens. De jongens dagen Bart uit om het hek te negeren en het bouwterrein op te gaan. Hoewel Bart slim is en best weet dat dit gevaarlijk is en absoluut niet mag doet hij het toch, maar met een goede reden…..

Kom uit die kraan!! is een stoer avontuurlijk voorleesboek met een uniek verhaal voor peuters en kleuters. Een prentenboek met onverwachts veel vrolijke prenten van een – toch meestal grauw en saai – bouwterrein.