Dit boek is zo dik, dat je er veel kwalificaties op kan loslaten. Het bevat een aantal zeer spannende goed geschreven enge scenes, die indruk maken. Voor de hoofdpersoon gaat dit echter niet op. Deze James Bond achtige figuur (maar dan zonder de vrouwen) spreekt nimmer echt tot de verbeelding. Het boek is ook veel te lang en bevat enkele episodes (zoals in Bodrum) en zijpaden die af en toe niet echt geloofwaardig of soms gewoon saai zijn. Misschien zou de schrijver de karakters wat meer diepgang en het verhaal wat meer nuance kunnen meegeven, of anders kiezen voor wat humor of desnoods romance. De stukken vanuit het perspectief van de bad guy spreken het meeste tot de verbeelding en zijn af en toe huiveringwekkend (bijvoorbeeld in Saudi ArabiÃ« en Afghanistan). De finale wordt groots aangepakt, maar de ontknoping gaat gek genoeg ook als een nachtkaars uit. Al met al (net) de moeite, maar geen thriller van het jaar (oid).