Voor wie nog een bewijs nodig had: de literaire thriller bestaat wel degelijk, en Hoeders van de waarheid is er één van. Michael Collins graaft in hart en ziel van hoofdpersonage Bill tot je niet anders kan dan meeleven met die would-be journalist, die blijven steken is in een vervallen provinciestadje. Bill schrijft vooral overlijdensberichten of over de plaatselijke sportclubs, tot de oude Lawson vermist wordt. Vast vermoord door zijn zoon Ronny, denkt iedereen, ook al is er nog nergens een lijk gevonden. Vanuit zijn positie als verslaggever geraakt Bill, via zijn contacten met Ronny's ex, betrokken in het onderzoek. Bill wordt een speelbal in het spel dat anderen spelen, en gaat er uiteindelijk bijna zelf aan ten onder. Hoeders van de Waarheid is een prachtig boek, badend in de duistere sfeer van een vervallen stad.