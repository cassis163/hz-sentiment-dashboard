Waar zal ik beginnen te vertellen over dit ontroerende, krachtige en bijzondere boek? Louisa heb ik in mijn hart gesloten, net als de dappere Will die door een zwaar ongeluk verlamd is tot zijn nek. Eerst een Intouchables-gevoel bij de sollicitatie in het grote huis als Louisa kennismaakt met de moeder van Will. Even dan, want razendsnel ontwikkelt er in dit verhaal een zelfstandige en bijzondere verhouding tussen twee mensen. Het is lachen en huilen met Lou & Will. Van paardenrennen tot een klassiek concert en van plannen aangepast survivallen voor gehandicapten tot een romantische strandvakantie. Meer zal ik niet vertellen, want je moet het zelf ervaren: Voor jou is het mooiste en meest ontroerende boek dat ik dit jaar heb gelezen.