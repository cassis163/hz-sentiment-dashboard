Een boek wat in het vergetelhoekje was geraakt door alle gebeurtenissen. En oh, wat is dat jammer! En wat ben ik blij met deze cover, veel beter dan de e-versie. Dit is het debuut van T.M. Zaan en ik ga zeker haar volgende boeken in de gaten houden! Op het moment dat ik het mocht gaan lezen was er enkel een e-versie maar ondertussen ook een papieren versie.
In het begin met het lezen, voelde ik me een beetje afwachtend. Het leek een beetje op een bouquetje en vooral het Nederlands schemerde er door heen. Daar ik veel vertaald werk valt dat op. Verder vond ik het zeker niet erg, maar het viel mij op. Het bouwt rustig op en het blijft goed volgbaar. Maar op en gegeven moment had ik wel, jee wat veel kerels hebben een oogje op haar. En toen kwamen ze bijna allemaal in een scene op de proppen. Maar het gaat verder én op een paar persoonlijke dingen, zoals de omgang met de agent. Is het niet mooi afgewerkt/vergeten in het verhaal of hoort het bij Gia….. Ik denk beiden. Ik ben het type die het niet zo zou willen doen dus ik denk dat dat meespeelt.
Daarna gaat het los en ik vind de diepgang daarna zoveel beter én ook werkelijk diep gaan. Maar de humor van de broers en de band, maken het verhaal ook weer luchtig en niet te zwaar. Ik heb deze 502 bladzijdes met plezier gelezen en helaas stoorde de kat een paar keer door te vechten met een andere kat, anders had ik het uit gelezen zonder één enkele onderbreking!
En wow, wat zijn de mannen aantrekkelijk zeg, *zet de ventilator aan bij het idee*, Knap, lief en beschermend. Wat wil je nog meer? Begrijpend en je in je waarde laten? Jep That also! Een droomkerel dus. Het Engels in het boek is goed te volgen en zeker niet storend, precies de juiste mix!
Een uitstekend debuut en ik zal graag meer van haar lezen en haar papieren exemplaar wil ik dolgraag aan mijn verzameling van goede boeken toevoegen! En herlezen ga ik het zeker ook doen!