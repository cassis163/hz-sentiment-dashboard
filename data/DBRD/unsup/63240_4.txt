Getelde dagen verteld het verhaal over Laurens en Remie Balt en hun zoon en dochter Pelle en Alex. Laurens is een bekend politicus voor de party Nieuw Conservatief Geluid. Remie is een bekend architect met een eigen architectenbureau. Door hun drukke bestaan hebben ze weinig tijd voor de kinderen, daarom hebben ze een au paire in de armen genomen. Het is verkiezingstijd en Laurens is druk met campagne voeren. Door stom toeval komt Remie erachter dat Laurens vreemdgaat met zijn campagneleidster. Ze wil scheiden. Laurens is helemaal van slag en beweerd dat hij ermee zal stoppen. Op de verjaardag van Pelle zijn de kinderen in de achtertuin spelletjes aan het doen, zodra ze voor een speurtocht het bos in gaan verandert de boel. Pelle en Alex zijn ontvoerd!

Siska heeft een prettige schrijfstijl, niet teveel ingewikkelde woorden of zinnen. Het boek leest vlot door de vrij korte hoofdstukken. De cover zou ik niet direct associëren met een thriller, vrij veel vrolijke kleuren, maar gezien de kinderen in het boek kan ik hem na het lezen wel plaatsen.

Persoonlijk vond ik het begin wat warrig. Het boek is opgedeeld in hoofdstukken en telt af van dag 71 naar dag 0, het boek start eerst op dag 0, dan ineens op dag 4 en daarna gaan we beginnen op dag 71. Hierdoor vond ik het wat lastig om erin te komen. De hoofdstukken zijn wisselend van verteller, we beleven het verhaal door de ogen van Laurens en van Remie.
Verder vond ik het verhaal ook wat traag op gang komen, het eerste deel van het boek is naar mijn zin wat te langdradig en blijft wat hangen in de ruzie omtrent de wel al dan niet scheiding. Het verhaal komt voor mijn gevoel pas echt op gang nadat Pelle en Alex zijn ontvoerd. Op dit punt wordt het boek echt spannend en leest het als een trein. De uiteindelijke ontknoping van het boek was verrassend, geen eind goed al goed.
Zodra ik in het verhaal zat leefde ik helemaal mee met de problemen rondom de scheiding en de ontvoering van de kinderen. Ik kon mij zo goed indenken hoe onzeker Remie van alle problemen en acties wordt. Het verhaal kroop onder mijn huid.

Kortom, ondanks de wat trage start een heerlijk boek, het einde maakt het meer dan goed! Let op, uw dagen zijn geteld…