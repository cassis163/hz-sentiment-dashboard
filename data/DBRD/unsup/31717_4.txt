"Achter een harde buitenkant kon een gevoelige kant schuil gaan, een gekozen familie kon belangrijker zijn dan de familie waarin je geboren werd... en zelfs de veiligste plek kon een hinderlaag worden." ~ p18.

Wat heerlijk om mezelf weer te mogen verliezen in de wereld van Alexandra Bracken. Maar zeg niet dat dit het einde is... ik ben er gewoon niet klaar voor om het los te laten!

"Ik weet verdomme niet wie je bent, maar als je nog eens achter mij of de mensen van wie ik hou aankomt, dan kun je maar beter bidden dat je me ook doodt, want anders kom ik achter jou aan en ik heb niets meer te verliezen." ~ p213.

Nagelaten is een nieuw verhaal dat de Darkest minds trilogie opvolgt: The Darkest Legacy, en speelt zich 5 jaar later af. Dit keer geschreven vanuit het perfectief van Suzume, die inmiddels 17 en woordvoerster voor de tijdelijke regering is. Ze moet vechten voor haar leven nadat ze wordt beschuldigd van een vreselijke daad, en is vast beraden om haar naam te zuiveren. Duistere complotten en dubieuze praktijken zetten de toekomst van de PSI-jongeren op het spel. Wie kan ze nog vertrouwen?
Waar het begin nog een beetje rommelig aanvoelde, en ik echt even moest wennen aan waar ik was, werd mijn hart alweer snel veroverd door de geweldige verhaallijn. Geweldig om Zu zo te zien groeien als personage! En knap hoe de auteur het bloed onder mijn nagels vandaan weet te krijgen met haar gecreÃ«erde maatschappij en de daarbij behorende kortzichtigheid van sommige mensen. Het altijd meer willen, en angst omzettend in haat voor het onbekende. Goh, waar ken ik dat toch van? Dit is echt een van mijn favorieten YA-series van 2018!

"Ik dacht altijd dat de wereld makkelijker zou worden naarmate ik ouder werd, maar ik heb alleen maar meer kunnen oefenen in doen alsof dat zo is." ~ p312.

Waarom dan geen 5 sterren? Omdat ik, ondanks mijn liefde voor dit verhaal, toch een beetje teleurgesteld was aan het einde. Er word een te grote sprong gemaakt, waar echt veel meer uit gehaald had kunnen worden, en waar je als lezer het hele boek naar toe leeft. Wel hoop ik echt dat dit niet het laatste boek in deze wereld is, want ik ben nog lang niet klaar met lezen hierover!