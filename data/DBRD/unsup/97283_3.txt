Het boek “The temptation to be happy” van Lorenzo Marone is een internationale bestseller en al in 15 talen vertaald. En met een reden, wat een leuk boek is dit. Het verhaal gaat over Cesare, een oude meneer van 77 jaar oud die naar zijn eigen idee het grootste gedeelte van zijn leven heeft verkwist en nu gaat doen wat hij wilt doen.
Ondanks dat hij graag op zichzelf is en het liefste niets te maken krijgt met zaken waarmee hij niets te maken heeft, komt hij toch in een situatie terecht waarbij hij het niet over zijn hart krijgt om zijn buurvrouw in de steek te laten. Dit met alle gevolgen van dien.
Het boek is erg vlot geschreven. Hoewel het verhaal zich afspeelt in Italië, wordt dit niet benadrukt. Hier en daar komen plaatsnamen naar voren en ook de namen zijn wat exotischer.
Het verhaal is erg grappig en Cesare komt naar voren als een grumpy old man met een hart van goud voor zijn kleinkind en , tot zijn eigen verbazing, ook voor vrienden en zijn kinderen.
In het boek staan verschillende mooie zinnen die een diepere betekenis hebben, maar wel terugslaan op het karakter van Cesare. Maar de leukste zin vond ik toch wel de volgende: “I was born sweet and will die grumpy”.
Dus heb je eens zin in een leuk, grappig, maar toch ook diepgaand boek, dan is dit het verhaal wat je zoekt!