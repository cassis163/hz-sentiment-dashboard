Korte inhoud

De vijftienjarige Emma voelt zich anders: ze voelt, hoort en weet meer dan andere mensen. Dan vertelt de mysterieuze Philana haar dat Emma’s vader – die ze al ruim twee jaar niet meer heeft gezien – deel uitmaakt van een groep mensen die zich Voorlopers noemen. Emma besluit met haar mee te reizen naar het bergdorp in Frankrijk, waar de Voorlopers zich gevestigd hebben. Daar blijkt haar leven nog gecompliceerder te worden. Is Emma zelf ook een voorloper? Waarom wil haar vader niet dat ze de Voorlopers helpt? Wat is er met de ouders van Philana gebeurd? En wie probeert haar in de val te lokken?

Auteur

Mirjam Hildebrand studeerde psychologie aan de Universiteit Leiden en heeft haar eigen psychologiepraktijk in Haarlem. Daarnaast is zij schrijfster en vaste columnist voor haarlem.nieuws.nl. Ze werkte mee aan diverse verhalenbundels.

Mijn mening

Allereerst wil ik uitgeverij Kluitman en Mirjam Hildebrand bedanken voor het gesigneerde recensie-exemplaar van het boek Voorlopers.

In dit boek volgen we de vijftienjarige Emma. Wanneer zij wordt benaderd door een meisje die aardig wat lijkt te weten over haar vader, raakt zij compleet overrompeld. Wat moet zij met deze informatie? Ze besluit met het meisje mee te gaan naar het dorp waar haar vader woont en daar komt zij erachter dat zij toch anders is dan anderen. En dat zij niet de enige is. Maar dit blijkt dit zonder gevaar te zijn.

Ik ben altijd nogal voorzichtig wanneer het gaat om het young adult genre. Vaak vindt ik dat de verhalen doorgaans veel op elkaar lijken en binnen een en dezelfde soort vallen. Gelukkig bleek dit boek compleet anders.

Ondanks dat het boek wat langzamer op gang komt, maakt het dit gedurende het boek dubbel en dwars goed. Het sleept je mee in de mysterieuze doolhof en je wilt perse de uitgang ervan vinden.

Mirjam Hildebrand heeft mij verrast met deze net anders dan andere young adults, en ik hoop ook zeker meer te mogen lezen van haar.