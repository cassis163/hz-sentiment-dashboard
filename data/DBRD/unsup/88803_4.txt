Dit was voor mij het laatste boek van 2016. Maar wel een zeer goede afsluiter!

Sofie Lafleur is op zoek naar de moordenaars van haar vader in Afrika. Ze komt erachter dat er iets niet in de haak is. Wat is haar vader overkomen? Anthonie de Graaff was geen schone zakenman. Hij delfde illegaal Coltan… er werd sabotage gepleegd en er vielen meerdere doden onder zijn bewind. Twee daarvan zijn de ouder van Chris Hurkman. Zijn moeder was ook zwanger, toen ze om het leven kwam. Hierdoor is Chris door zijn opa en oma grootgebracht in Namibië. Sofie komt er achter dat het allemaal met elkaar te maken heeft en besluit om Chris in te lichten.

Chris werkt al jaren bij hetzelfde Rotterdamse bedrijf. Hij heeft een zeer knappe vrouw, die met hem getrouwd is voor het geld. Dat wordt je al snel duidelijk. Als de eigenaar van het bedrijf zichzelf van het leven beroofd is de verhouding in het bedrijf ineens heel anders. Bij de verdeling van de erfenis zit er namelijk een addertje onder het gras. Trapt Chris hierin? Of heeft hij het spelletje door? Cecil, de zoon van de overleden De Graaff wil het hele bedrijf hebben. En hij speelt een smerig spelletje. Het is een gemene tegenstander. Dan is er ook nog de zus van Cecil, welke kant kiest zij?
Dit is doorslaggevend voor Chris. De erfgenamen trekken allemaal aan een eind. Maar wie gaat er winnen? Wint Cecil of toch zijn drugsverslaafde zus? Wie trekt er aan het langste eind?
Wie is er het sterkste? En komt deze niet zo mooie geschiedenis van dit bedrijf boven water?
Zo zie je maar dat geld niet gelukkig maakt, maar sommige mensen hebben nooit genoeg. En ze stoppen niet tot ze alles hebben. Ook al vallen er doden en gaat het op een zeer oneerlijke manier over de rug van andere mensen. Corruptie en andere smerige zaakjes die het daglicht niet kunnen verdragen. Stap voor stap wordt je meegezogen in deze duistere wereld.

Het is spannend en mysterieus vanaf het begin. Vlot geschreven en korte hoofdstukken. Het speelt zich af in Rotterdam…Een beetje België en veel Afrika. Corruptie komt nu ook nog veel voor en zeker bij dit soort bedrijven. Het is echt van deze tijd. Goede afsluiter van mijn boekenjaar 4,5 sterren.
Ik snap ook echt dat dit boek een aantal prijzen heeft gewonnen! Het is een van de beste thrillers van 2016, zeker weten!