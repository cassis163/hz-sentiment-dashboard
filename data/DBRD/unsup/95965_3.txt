Emily vlucht uit haar leventje en wil een nieuw leven opbouwen in Londen. Waarom ze dit doet is de grote vraag, want ze heeft een goed huwelijk, een gezin en een fijn huis.
In Londen neemt ze een nieuwe naam aan en daarmee vindt ze een huis en ook al vrij snel een baan. In haar nieuwe huis raakt ze bevriend met Angel. Terwijl zij een heel ander type is worden ze goede vriendinnen. Maar Cat, nieuwe naam van Emily, zegt ook tegen haar niets over haar verleden.
Toch komt er een moment dat ze weer alles onder ogen moet zien, of ze nu wil of niet.

Het boek begon goed en redelijk spannend wel. Emily zit in de trein alleen om een nieuw leven op te bouwen in Londen. De spanning wordt behoorlijk opgebouwd. Maar wat je dan nog niet weet is dat je pas ongeveer aan het einde van het boek een uitleg krijgt van waarom dit alles. Dit duurt te lang, hierdoor valt de spanning helemaal weg.
Toch is het boek niet saai om te lezen. Je wilt toch graag weten wat nou uiteindelijk de reden is waarom ze vertrekt. Op het laatst heeft het boek toch nog wel paar verrassende wendingen. Als lezer word je dan toch af en toe op het verkeerde been gezet.
Het boek leest wel heel prettig, duidelijke schrijfstijl en korte hoofdstukken veelal. Het boek is overigens niet echt een thriller te noemen.