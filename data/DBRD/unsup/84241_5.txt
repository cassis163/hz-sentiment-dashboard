Na wat oude Sci-Fi van hem te hebben gelezen, was dit de eerste Thriller die ik van John Vermeulen las. Een boek dat me werkelijk achterover blies. John Vermeulen laat een hele hoop personages opdraven in dit boek, doch slaagt erin ze alleen stuk voor stuk uitermate realistisch uit te diepen. Het verhaal vangt aan met wat een vrolijk reisverhaal lijkt, verandert dan in een griezelige setting waarbij de passagiers van het schip vaststellen op een verouderd schip ten midden de haaien op zee te dobberen. Nadat hongersnood en rampspoed de populatie uitgedund hebben, eindigt het boek tot slot met een confrontatie tussen de flik en de man die verantwoordelijk was voor zijn ergste vakantie ooit. Wel een erg klein lettertype voor een boek van deze grote. Het is alsof je een pocket over A3 formaat gevuld aan het lezen bent. Buiten dit kleine ongemak, zeker aan te raden!