Rob van Doorn heeft in zijn roman Haarlem Centraal een ware pageturner afgeleverd.

Het plot met de vele wendingen blijft tot het eind boeien. Wie bedondert wie en waarom? Het boek neemt mee op reis langs brandhaarden en brengt de hoofdpersoon en lezer op een behoorlijk geloofwaardige manier op plekken waar we best eens zouden willen komen  The Oval Office..

Het uitgangspunt is ongetwijfeld aan het brein van de auteur ontsproten in de periode dat hij dagelijks aan de Haarlems Grote Markt werkte. De hoofdpersoon lijkt op Van Doorn, maar ook weer niet. De plot is totaal fictief, of zou het zomaar kunnen gebeuren?

Zeker wie de Haarlemse politiek en ambtenarij kent, zal veel plezier beleven aan de mengeling van spanning, fictie en grappige cameos van Haarlems bestuurders, politici en medewerkers van de gemeente Haarlem.

Benieuwd wat Van Doorn hierna gaat schrijven.