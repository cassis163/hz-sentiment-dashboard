Dit boek had mijn aandacht al getrokken door zijn kaft en zijn titel. Het kon bijna niets anders betekenen dan dat dit een boek was dat past bij mijn soort genre. Nadat ik ook nog een stukje had gelezen was ik helemaal verkocht, en wilde ik het boek ook heel graag lezen. Mijn verwachting van het boek was dan ook dat het een soort divergent verhaal zou worden, maar ik wist toen nog niet dat het boek over aliens ging. Verder had het boek nog meer verrassingen voor mij in petto, aangezien het thema's zoals feminisme en diverse seksualiteit bevat. Hierbij werden verschillende blikvelden gebruikt. Zo werd in The City Above The Sky feminisme en biseksueel zijn en met meerdere personen een relatie hebben als normaal beschouwd en werd een man vrouw relatie hebben als abnormaal beschouwd. Daarentegen in Kaolin had het verhaal meer een Downton Abbey achtige setting, waarin vrouwen niet veel rechten hebben en een man vrouw relatie als standaard wordt beschouwd. Daarnaast heb je nog een tussen in wereld in Pelago waar vrouwen wel rechten hebben en de keuze hebben in man of vrouw relatie. Het feit dat deze werelden bestaan en zowel feminisme als seksualiteit centraal staan, was zeer verrassend en ongewoon voor mij. Waarschijnlijk ook omdat bij de meeste fantasy verhalen meestal feminisme en seksualiteit niet op deze manier aan bod komt. Het boek wat enigszins deze thema's behandeld is These Rebel Waves van Sarah J. Maas. Dus het bleek eindelijk een boek te zijn dat totaal anders is dan ik gewend ben, maar desalniettemin een meer dan geweldig boek.

Het boek bevat heel wat interessante en leuke personages, waardoor het ook heel moeilijk is om een favoriet personage uit te kiezen. Deze personages maken ook allemaal een redelijk heftige ontwikkeling mee. Zo is er de feministische en sterke persoon Agnes, die vecht voor haar rechten en verlangt naar Pelago waar ze haar dromen om wetenschapper te worden kan waarmaken. Echter, haar plan en karakter veranderd doordat Sera in haar leven komt. Waardoor ze ook alles wilt riskeren om haar te redden van haar genadeloze vader.

Verder is er de nieuwsgierige Sera, die graag nieuwe dingen wilt ontdekken, maar doordat het lot haar kiest als offer in het begin bang is geen avonturen meer mee te maken. Echter het lot verandert alles en ze blijft leven. Ze wordt wel helaas gevangen genomen en dreigt misbruik te worden door Agnes en Leo’s vader. De ontwikkeling die ze meemaakt is niet zo sterk als de andere personages. Ze ontdekt echter wel nieuwe dingen en krijgt steeds meer waardering voor de dingen die ze is kwijtgeraakt. Bij Sera gaat het verhaal dan ook voornamelijk om of ze aan haar gevangenisschap kan ontsnappen en naar haar wereld kan terugkeren. Een vraag wat dan ook pas in de andere boeken beantwoord zal worden.

Daarnaast is er Leeta, die een grotere ontwikkeling meemaakt dan Sera. Zo verandert ze van een zorgeloos iemand naar een soort detective. Na het verlies van Sera, gaat ze namelijk samen met de paarse moeder van Sera meer vragen stellen en komt dan ook steeds meer te weten over haar wereld. Hierdoor blijkt dat de mooie wereld van The City Above The Sky grotendeels schone schijn is.

Tenslotte is er nog Leo. Het personages die de grootste ontwikkeling meemaakt dankzij Sera. Hij verandert van een egoïstisch persoon die zijn vader trots wil maken koste wat het kost in een personage die meer om zichzelf en om anderen geeft en hen wilt helpen. Dit mede dankzij het feit dat hij Sera beter leert kennen via haar herinneringen en hierdoor kan reflecteren dat hij ongelukkig blijft als hij alles blijft doen om zijn vader trots te maken (aangezien deze waarschijnlijk nooit om hem zal gaan geven). Hij vecht zich hierdoor vrij en creëert zijn eigen normen en waarden, wat hem uiteindelijk tot een beter persoon maakt.

Mijn minst favoriete personages zijn de vader van Leo en Agnes en de hogepriesteres. Aangezien de vader van Leo en Agnes harteloos is en niet geeft om zijn kinderen en de hogepriesteres donkere geheimen bewaart voor The City Above The Sky. Deze personages maken door hun starre houding de minste ontwikkeling mee in het verhaal. Ik ben echter wel benieuwd of we meer te weten komen over deze 2 personages, aangezien deze 2 personages waarschijnlijk een grote invloed hebben op het vervolg van het verhaal.

Behalve de verhaallijnen die goed zijn uitgewerkt en spannend zijn om te lezen, is het boek in een prettige en spanning opbouwende schrijfstijl geschreven. De bladzijden in het boek lezen daarom ook makkelijk weg. Verder wordt de spanning opgebouwd door bij elke verhaallijn, bij het spannendste gedeelte, naar een andere verhaallijn over te stappen. Iets wat ik ook wel soms jammer vind, omdat ik graag altijd dat gedeelte wil aflezen. Soms ging ik dan ook in het boek verder bladeren, om te kijken hoe het verhaal verder gaat. Verder heeft het boek een goed afgebakend einde, maar laat wel voldoende verhaal over voor vervolgboeken. Ik verwacht dan ook meer te weten te komen over het geheim van de hogepriesteres en wat de werkelijke verhouding tussen de vader en moeder van Agnes en Leo was en waarom de vader zo harteloos is geworden. Verder hoop ik op een paar goede romances voor Agnes, Sera, Leeta en Leo en dat ze hun ware partner vinden of een ander goed einde.

Tenslotte, wil ik het boek aanraden aan iedereen die graag Young Adult boeken leest die zich in een fantasy/ science-fiction achtige sfeer afspelen en aan mensen die graag verhalen lezen over feminisme en biseksualiteit.

Het boek is niets minder dan stargazing spectaculair en een prachtexemplaar om te lezen!!!