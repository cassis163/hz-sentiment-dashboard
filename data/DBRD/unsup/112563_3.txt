The Firm, Grisham's verhaal van 1991 over een jonge advocaat in een gevecht voor de waarheid en gerechtigheid, was op de New York Times bestseller lijst voor 44 weken en verkocht meer dan 7 miljoen exemplaren. Het boek werd verfilmd met Tom Cruise in de hoofdrol.

John Grisham (1955) publiceerde in 1989 zijn eerste boek: A Time to Kill. Pas in 1993 verscheen de Nederlandse vertaling, De Jury. Grisham had zo zijn eigen genre gecreëerd: de legal thriller. Hij brak pas echt door met The Firm in 1991. Hij verkocht de filmrechten aan Paramount Pictures en werd plots heel wat populairder bij uitgevers. De auteursrechten werden uiteindelijk opgekocht door Doubleday. The Firm werd in 1991 nog in het Nederlands vertaald als Advocaat van de duivel.
Het verhaal gaat over Mitchell McDeere, een arm, maar briljant rechtenstudent uit Massaschusetts. Wanneer hij zijn rechtenstudie aan Harvard afrondt, biedt het juristenkantoor Bendini, Lambert & Hocke hem een baan in Memphis aan. Het kantoor heeft zeer rijke cliënten en Mitch krijgt een zeer royaal salaris, een BMW, een huis en bonussen van hen. Het enige wat daar tegenover staat: absolute loyaliteit, zwijgplicht en een negentigurige werkweek. Maar dan ontdekt Mitch dat niemand het kantoor verlaat, tenzij horizontaal of dood. En wat is er aan de hand op de ontoegankelijke bovenste verdieping? Hij vreest dat hij zijn vrijheid nooit meer terug zal krijgen.
John Grisham vertelt het verhaal als een autoritair hij/zij-verteller, waardoor je als lezer weet wat iedereen denkt en meemaakt. Toch kan hij het verhaal tot op het einde spannend houden, aangezien hij genoeg achterhoudt. Hij kan de spanning goed opbouwen, vooral naar het einde toe. In het begin komt het verhaal traag op gang, omdat er weinig gebeurt. Maar uiteindelijk was ik aan mijn stoel gekluisterd en kon ik niet stoppen met lezen.
(...)

Ik kon niet alles posten vanwege te veel tekens. Sorry daarvoor.

EP