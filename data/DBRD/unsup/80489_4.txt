Bill Floyd: Gelukkig ken ik persoonlijk niemand die zoiets vreselijks heeft meegemaakt. Mijn onderzoek bestond uit het lezen van boeken. Daarnaast heb ik mijn eigen ervaringen met bedrog (van mijzelf en anderen) in het leven meegenomen. Deze gebeurtenissen hebben mij gevormd en inzicht gegeven in de impact van tegenslagen op de mens.

De schrijver van het boek Kijk niet om, Bill Floyd, is afkomstig uit de Verenigde Staten. Bill Floyd groeide op op het platteland van Noord-Carolina, waar hij ook Engelse literatuur studeerde. Kijk niet om is zijn eerste commercieel gepubliceerd roman. Schrijven is zijn belangrijkste bezigheid en zijn passie!
Het boek is geïnspireerd op verschillende waargebeurde verhalen en andere boeken, waaronder het verhaal van seriemoordenaar Dennis Rader en het boek Black Dahlia Avenger. Dit riep bij hem vele vragen op zoals: hoe is het om samen te leven met zo iemand?, wat doet het met je leven? De dwangneurose van de seriemoordenaar vernietigt niet alleen het leven van zijn slachtoffers en hun familie, zijn eigen bedrog is ook desastreus voor het leven van zijn eigen vrouw en kinderen. Dergelijke schrijnende zaken fascineren mij als schrijver buitengewoon. zegt Bill Floyd.
De uitgever van het boek, Truth & Dare, concentreert zich vooral op boeken met als doelgroep de moderne vrouw. Het gaat hier over hoofdzakelijk vrouwelijke auteurs, die de vrouw in de hoofdrol doen verschijnen. Bill Floyd is hier dus een uitzondering. Hij geeft een boek uit met een vrouwelijke touch die precies binnen het beleid van de uitgever past, volgens Crimezone.
Het boek gaat over een vrouw, Nina, wiens ex-man, Randy, seriemoordenaar blijkt te zijn. Na jaren getrouwd te zijn krijgt Nina een vermoeden dat haar man zich bezighoudt met ongewone dingen. Wanneer ze ontdekt wat haar man bijhoudt in zijn schuur, waarschuwt ze de politie en wordt haar man gearresteerd. Vastbesloten haar zoontje een veilige toekomst te geven verhuist Nina naar een andere stad, onder een andere naam en bouwt ze een nieuw leven op. Het verhaal wordt spannend wanneer iemand uit het verleden, Pritchett, Nina terugvindt en haar leven compleet verandert. Vanaf dit moment moet Nina zich weer verzetten tegen de buitenwereld. Pritchett is er zeker van dat Nina medeplichtig is aan de moord op zijn dochter. Nina vecht om haar onschuld te bewijzen en haar zoontje een gelukkig leven te geven. Dan begint het moorden opnieuw. Nina gaat samen met een privédetective op zoek naar de seriemoordenaar die haar ex-man opvolgt.

Het verhaal speelt zich af in de tegenwoordige tijd en doorheen het boek komen er een aantal flashbacks voor. Dit zorgt ervoor dat het verleden van Nina en haar ex-man beetje bij beetje wordt onthuld aan de lezer. Alles in het boek werd stukje per stukje verteld. Hierdoor was het verhaal zeer duidelijk en gemakkelijk te volgen. Bijvoorbeeld wanneer Nina doorheen de flashbacks in het boek kleine verwijzingen naar ongewone dingen ontdekt bij haar man. Eerst gelooft ze de uitleg van haar man en is ze zich van geen kwaad bewust, maar meer naar het einde van het boek toe wordt alles haar geleidelijk aan duidelijk en beseft ze dat haar man haar heel hun huwelijk belogen heeft.
Het boek is gericht op jonge vrouwen. Het is een spannend maar luchtig boek, ideaal voor vrouwen, ook omdat de hoofdrol vertolkt wordt door een vrouw. Bill Floyd heeft dit boek geschreven omdat gelijkaardige verhalen hem inspireerden en vele vragen bij hem opriepen.
Ik vond het een zeer goed boek! Het was aangenaam om te lezen omdat je steeds nieuwsgierig wordt gemaakt door nieuwe ontdekkingen en verrassingen, je gaat zelf de leugens van de man analyseren en nadenken over wat er gebeurd kan zijn. Het verhaal is ook geschreven op een losse, leuke manier waardoor je aandacht wordt getrokken en je vlot, in één trek een groot deel kan lezen. De flashbacks doorheen het boek maken ook alles zeer duidelijk zodat je een goed overzicht krijgt over het hele leven van Nina en Randy.
Ik kan het boek aanraden aan iedereen die houdt van spanning, liefdesverhalen, emotie en het onderzoeken van misdaden. Kijk niet om bevat 223 paginas die je één voor één in spanning houden en je meesleuren in het bewogen leven van de hoofdpersonages. Kortom, ik vind het een geslaagd boek en ik heb het met plezier gelezen!