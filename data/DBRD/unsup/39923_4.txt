Net als beide vorige delen leest deel 3, Het Examen, enorm vlot. In het begin miste er wel wat spanning, waardoor dit invloed had op de leessnelheid, maar wanneer je aan de laatste 100 paginaâ€™s komt, is hem moeilijk om het boek aan de kant te leggen en blijf je toch verder lezen. Het laatste deel is wel het minst geloofwaardige deel, maar daardoor lijkt het ook een stuk minder op The Hunger Games of andere boeken in dat genre. De geloofwaardigheid wordt vooral naar beneden getrokken als je kijkt naar wat Cia allemaal al kan op haar jonge leeftijd. Net de dochter van een of andere MacGyver. Alles wat ze in elkaar flanst, werkt meteen, zonder enige moeite..

De chemie tussen Tomas en Cia is ver te zoeken, het is moeilijk om te geloven dat deze twee personages een liefdevolle relatie hebben. Ook al zijn deze twee personen de hoofdpersonages in het verhaal, er is weinig binding wanneer je de boeken leest. Sommige karakters hebben dan wel weer een boeiende rol en wil je graag meer weten over het personage, zoals onder andere Will en Raffe. Wanneer je op het einde van het verhaal komt, blijven er toch nog veel vragen over, wat niet altijd even goed is.

Deel 3 is een mooie afsluiter van het verhaal en is minder voorspelbaar dan de voorbije delen, maar het grote nadeel is dat het weinig geloofwaardig is. Niet dat alles mogelijk moet zijn wat in een verhaal aanwezig is, maar je moet je toch kunnen inleven, wat hier niet of minder het geval was.