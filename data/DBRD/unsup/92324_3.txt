Na meerdere boeken te hebben gelezen van lisa Jackson, had ik ook hier hoge verwachtingen van.
We maken kennis met zussen Jules en Shaylee. De eerste hoofdstukken draaien een beetje om waarom Shaylee naar de Blue Rock moet en waarom Jules hierop tegen is. Deze hoofdstukken hadden meer uitgediept kunnen worden. Wat heeft Shaylee eigenlijk allemaal gedaan dat ze veroordeeld wordt door een rechter.....Haar gespleten persoonlijkheid had wel meer uitgediept mogen worden.
Het boek begint met het neerzetten van de personages. En dit zijn er veel, heel veel. De hoofdpersonen zijn goed uitgewerkt en andere personages iets minder. Het aantal personages maakt wel dat je af en toe even de draad kwijt bent.
Het boek leest vlot weg. Echter de spanning komt maar langzaam op gang. Desondanks vond ik het moeilijk om het boek weg te leggen. De meeste spanning kwam echter aan het eind van het verhaal. En wat een verrassend einde! Onverwacht.

Mede door het einde toch goed voor 3*