Heb boek vertelt vanuit twee perspectieven, namelijk Lisa en Cathy. Het grootste gedeelte perspectief is vanuit Ilse. Al snel zit je in het verhaal, Lisa is naar Ierland verhuisd om in een dorpje dierenarts te zijn. Ze mist Amsterdam, maar wil niet terug. Ze is bang, aangezien er weinig leuke mannen wonen, dat ze hier single oud zal worden.
En dan is er William, van wie ze een huisje huurt. Zijn ouders zijn overleden en om het enorme familielandgoed te kunnen erven moet hij zich eerst verloven. Hij probeert Lisa te overtuigen om haar verloofde te spelen, zodat hij geld vrij krijgt om het landhuis op te kunnen knappen.
Maar Lisa kan William wel schieten. Ze vindt hem maar irritant en verwend.

Het boek leest vlot, door een fijne schrijfstijl.
Vanuit Cathy’s perspectief, die nu maar heel klein is vind ik te weinig geschreven. Haar verhaallijn had langer mogen zijn en het gaat haar allemaal wel heel gemakkelijk af nu.
Er zitten leuke lekker sarcastische dialogen in tussen Lisa en Wiilam. De skype gesprekken tussen Lisa en Tess (Lisa’s vriendin uit Amsterdam) zijn grappig, maar er zijn ook stukjes dialoog die overbodig zijn, die niets aan het verhaallijn en de personages toevoegen.
Het steeds maar om elkaar heen draaien van Lisa en William, terwijl ze elkaar duidelijk niet mogen, ik vond het niet helemaal geloofwaardig.
Enkeltje Ierland is een leuk romantisch boek om tussendoor te lezen.