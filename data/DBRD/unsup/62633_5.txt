Dit dikke boek lag al een jaar in mijn boekenkast voor ik er eindelijk toe kwam het te lezen. Ik heb er geen moment spijt van gehad. Vanaf de eerste bladzijde word je in het verhaal meegezogen. Je vraagt je af hoe de twee parallelle verhaallijnen elkaar ooit kunnen vinden. maar dit lukt wonderwel, zonder ooit gekunsteld over te komen. Elk detail, elk personage blijkt zijn betekenis te hebben. Kortom: een schitterend boek, dat wat mij betreft terecht de Golden Dagger Award heeft gewonnen.