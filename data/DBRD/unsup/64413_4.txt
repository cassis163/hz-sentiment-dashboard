Oscar en meg waren vrienden totdat Meg naar Nieuw-Zeeland verhuisde. Dat was het verleden. In het heden begint het boek met een herdenkingsdienst voor Oscar. hij is verdwenen en iedereen gelooft dat hij zelfmoord gepleegd heeft. Meg speciaal teruggekomen en enkele anderen geloven dit verhaal niet en blijven hopen? Hoe kan de aardige appeltaart bakkende jongen nu verdwenen zijn ? Dood? Hij was met zijn taart het medicijn voor alles. Meg ontdekt dat hij een vriendin,Paloma had en is stikjaloers. Maar is Oscar wel dood en waarom is hij verdwenen?

De appeltaart van hoop is een prachtig boek over verlies en verdriet maar vooral hoop. Het gaat over een alles overbruggende vriendschap die op zoek gaat naar antwoorden wanneer anderen stoppen. Is iedereen wel wie hij lijkt of spelen er andere zaken? Was Oscar nog steeds die geluksbrenger of had hij problemen waardoor hij dood liever was?
Of Oscar echt dood is of niet moet je zelf ontdekken maar dit boek is een feelgood verhaal met een portie dramatiek . Als je dit boek dichtslaat blijf je nog lang aan de appeltaartjongen denken.