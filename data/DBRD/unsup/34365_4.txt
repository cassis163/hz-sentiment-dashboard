¶Geloven jullie mij nu als ik zeg dat er iets vreemds aan de hand is? roept Quinten uit. Eerst dat gekke gebouw dat uit het nies opduikt...Dit is nog maar het begin, echt waar. Er is iets mysterieus aan de hand in Kraaidorp.¶

De elementen zijn duister, grimmig en soms een klein beetje eng

De cover is een waar spektakelstuk. Een mooi hardcover boek, met een soort spookhuis op de front. Een kraai schreeuwt en de bliksem flitst. In het midden doemt een bijzonder huis op. Ook an de achterzijde is veel aandacht besteed. De sfeer doet grimmig en duister aan.

In de 3e persoon lezen we over Quinten. Hij is 12 jaar en zit voor de 2e keer in het 6e leerjaar. Soms is hij erg moe van het slechte slapen. Dan is hij overdag erg moe en kan dingen moeilijk onthouden. Maar wat hij wel goed kan onthouden, zijn de nare dromen. Als hij de nare dromen wil navertellen, willen zijn vrienden niet altijd luisteren. Nu wil hij ze vertellen over een bijzonder en groot huis. "Quinten, je bent een fantast" zeggen ze tegen hem. Maar dan zien ze het zelf ook. Want het huis staat er echt.

De karakters worden voldoende uitgediept en omschreven en zijn leuk en ook wel heel spannend of curieus. Quinten is de hoofdpersoon. Hij is een enthousiaste gast (jongen) en heeft 2 nieuwe vrienden Marin en Daan. Terwijl Quinten bijna in de stress raakt, maakt zijn vader zich totaal niet druk over sommige dingen.

Doordat Quinten onraad ruikt, krijg je als lezer gelijk al wat spanning mee. Als de nieuwe school van start gaat, kan het feest beginnen. De spanning gaat dan steeds een stukje bij beetje omhoog. Bertus en Colette zijn heel aardig, maar toch ook wat aparte personen. De nieuwsgierig stijgt en sommige momenten zijn best griezelig voor jonge lezers.

Het einde ontpopt zich als een snelle kermisattractie, waarbij je een zeer snelle bocht maakt en je je angstig af vraagt: loopt dit nog goed af?

Conclusie

De duistere school is een zeer spannend verhaal. Quinten die nog maar 12 jaar is, maakt zeer spannende dingen mee. In het begin wordt hij niet direct gelooft, maar De duistere school staat er toch echt. Aan het einde krijgt hij een heel andere rol, zo blijkt. En dat is leuk gedaan. Het is een verhaal over ongeloof, verdriet, nachtmerries en een zeer duistere school. (Niet alle items die hier in voor komen, vond ik geschikt voor kinderen en/of leuk om zelf te lezen, richting plot en einde.) In het algemeen is het boek een zeer spannend en boeiend verhaal voor de jeugd. En of je nog rustig en cool zal blijven bij de volgende onweersbui, dat valt nog te bezien!

Hartelijke groeten, Annette Overvoorde
Birdy's Boeken, voor de blogtour dd 18-02-2019