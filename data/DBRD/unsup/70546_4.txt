'Het dodenspoor' is de derde Sara Blædel op rij die ik deze week las, na 'Chatprinses' en 'De vergeten zusjes'. Dit achtste boek in de reeks rond rechercheur Louise Rick is wat mij betreft de beste (slechts drie boeken werden tot nog toe naar het Nederlands vertaald).

Vlot geschreven boek, redelijk spannend, goed voor een paar uurtjes ontspanning.

Louise en haar collega's moeten aan de slag met de vermissing van een 15-jarige jongen. Zijn verdwijning blijkt al snel omgeven met de nodige mysteries. Waarom hebben zijn vader en enkele vrienden een broederschap gesloten en wat is dat toch met die offerplaatsen ?

Ondertussen wordt ook één en ander over Louises jeugdjaren en de dood van haar toenmalige vriend duidelijk. In 'Het dodenspoor' krijgen we antwoord op de vragen die in 'De verdwenen zusjes' opdoken.

Spanning 4, Plot 3, Leesplezier 4, Schrijfstijl 4, Originaliteit 3, Psychologie 4.