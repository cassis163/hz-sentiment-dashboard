Ruim tien jaar deed de Amerikaanse auteur Don Winslow onderzoek naar de feiten op en rond de Mexicaanse drugskartels met als resultaat dit lijvige (700 pagina's) werk wat ook nog eens door Ridley Scott verfilmd zal worden met in één van de hoofdrollen Leonardo DiCaprio.

Hoewel Winslow zelf nadrukkelijk aangeeft dat het verhaal op zich fictie is, geeft hij ook aan dat er veel griezelig dicht bij de werkelijkheid komt en dat de belangrijke personage Adàn Barrera gemodelleerd is naar de beruchte kartelleider Javier "El Chapo" G~uzman.

Het verhaal geeft een indringende inkijk in de gitzwarte wereld van de Mexicaanse drugskartels, de verwevenheid in deze oorlog van de Amerikaanse onderzoeksdiensten en het enorme leed en verdriet waaronder de Mexicaanse gemeenschap lijdt..
Het plot is uitermate gedegen geconstrueerd en volgt een tijdlijn van 2004 tot 2012 met in het laatste hoofdstuk een korte passage tot 2014.

Lastig is het om dit boek in een hokje te vangen, hoewel in de boekhandel gepositioneerd tussen de thrillers is het dit zeker niet, en een factie roman vind ik het ook niet. Het beste zou je het misschien nog wel ondanks dat het dus fictie is, een lijvig onderzoeksverslag kunnen noemen.Hoewel dat het knap en gedetailleerd is beschreven leest het niet altijd even gemakkelijk en/of prettig.Impliciet worden de gruwelijke werkwijze en daden van de verschillende kartels beschreven, corruptie, afpersing,marteling en chantage het komt allemaal uitgebreid aan bod, maar omdat het boek leest als een onderzoeksverslag (achteraf) en je daardoor nergens in het verhaal wordt gezogen als zijnde dat je er bij bent wordt het nergens spannend.

Winslow heeft een misschien wel historisch werk afgeleverd wat op sommige punten is te vergelijken met "the Godfather". Het boek verdient absoluut aandacht. Ik vond het zeker een interessant verhaal maar las het boek als zijnde een thriller- en zoals gezegd- dat is het absoluut niet.

totaal score: 3 sterren

Spanning: 2**
Plot: 5*****
Leesplezier: 2 **
Schrijfstijl: 3 ***
Originaliteit: 4 ****
Psychologie: 3***