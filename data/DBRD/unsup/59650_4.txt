Het boek heeft iets van hoop, geloof en liefde, dat is het eerste wat me te binnen schiet bij het lezen van dit boek. Zonder dat het een overdreven chicklit is want daar houd ik niet van. Het gaat over hopen op het uitkomen van je dromen. Over het geloof in jezelf en in de liefde. De schrijfstijl van Chantal is heerlijk. Alsof je naar een goede vriendin zit te luisteren die haar leven met je deelt. Heel bijzonder. Ze is duidelijk in haar element met dit genre, deze manier van schrijven. Er zit alles in, een lach en een traan. Herkenning en verrassing. Ik ben aangenaam verrast moet ik zeggen!

Het idealisme van Mia is aanstekelijk, je zou haast zelf de boeg omgooien. Een beetje ´the shop around the corner´ gevoel. Een herkenbaar Meg Ryan en Tom Hanks sfeertje heeft het bij me achtergelaten. En dat is alleszins positief!
Al bij al heb ik een paar heerlijke uren doorgebracht met deze dikke pil. Ben benieuwd waar ze de volgende keer mee gaat komen!! Een vervolg zou zeker niet verkeerd zijn want er zijn legio mogelijkheden en interessante verhaallijnen te bedenken met deze hoofdpersonages!

Een zeer aangename kennismaking met Chantal haar boeken. En dat voor een overtuigd thrillerlezer!