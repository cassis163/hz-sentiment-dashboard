Titel: De zeven zussen
Schrijfster: Lucinda Riley
Uitgever: Xander Uitgevers BV.
Verschijningsdatum: September 2017
Blz. 622

Over de schrijfster:
Lucinda Riley schreef op haar vierentwintigste haar eerste roman. De boeken van Lucinda zijn vertaald in 25 talen en in 36 landen uitgegeven. Riley woont met haar gezin in North Norfolk, Engeland.

Achterflap:
Na de plotselinge dood van hun vader komen Maia en haar zussen bij elkaar in hun ouderlijk huis, een prachtig landhuis aan het Meer van Genève. De zussen werden als baby door Pa Salt geadopteerd en krijgen na zijn dood allemaal een brief met een mysterieuze verwijzing naar hun afkomst.
Maia's verleden brengt haar naar Rio de Janeiro. Daar aangekomen probeert ze met de weinige aanwijzingen die ze heeft haar achtergrond te ontrafelen. Het voert haar tachtig jaar terug in de tijd, naar de bouw van het wereldberoemde Christus de Verlosser-beeld én de glamour van de jaren twintig in Parijs. Slaagt zij erin haar ware identiteit te achterhalen?
De zeven zussen is het eerste deel uit een zevendelige serie over liefde, verlies en de zoektocht naar wie je werkelijk bent.

Mijn mening:
Even moet ik een keer extra slikken als het boek wat ik als recensie exemplaar voor T&M heb mogen ontvangen wordt bezorgd, een verhaal van maar liefst ruim zeshonderd bladzijdes.
Het verhaal begint met de dood van Pa Salt, hij heeft zeven dochters geadopteerd.
De zusjes DÁpliese, luisterend naar de namen Maia, Ally (Acyone), Star (Asterope), Cece (Celaeno), Tiggy (Taygete), Electra en Merope (zij is afwezig) weten geen van allen hoe ze bij Pa Salt terecht zijn gekomen, na zijn dood komt hier verandering in.
De start van het boek is wat ongeloofwaardig, een rijke alleenstaande man adopteert een klein meisje om dit vervolgens aan te vullen tot een zevental. Als Pa Salt, de vader van de meisjes overlijdt geeft hij elk van zijn dochters de mogelijkheid op zoek te gaan naar hun verleden.
Het eerste deel van De zeven zussen draait om Maia, de oudste van het stel, haar afkomst ligt in Rio de Janeiro. Vrij snel na het overlijden van haar vader besluit Maia naar Rio af te reizen om de vele vragen die zij heeft beantwoord te krijgen. Maia neemt je figuurlijk mee op sleeptouw naar Rio en laat je als lezer getuige zijn van een spannende zoektocht. Ondanks de dikte van het boek heb je als lezer totaal geen moeite om je aandacht bij het verhaal te houden. Dit komt omdat het boek uit twee verhalen bestaat, een heden en verleden, deze wisselen elkaar af en zijn beiden zo aangrijpend geschreven dat dorlezen de enige optie is.
De schrijfstijl van Lucinda Riley is boeiend, je leeft je als lezer moeiteloos in in het leven van Maia. Je voelt hoe moeilijk het is om voor de liefde te gaan als de omstandigheden waarin je leeft het maken van eigen keuzes onmogelijk maakt. De emoties die Maia t verwerken krijgt weten bij mij een gevoelige snaar te raken.
De zeven zussen beschrijft een mooie afspiegeling van verschillende culturen, hierin speelt zowel macht als arm en rijk een zeer grote rol. Geld maakt niet gelukkig, maar de onfortuinlijke invloed van familie kan iemand ertoe dwingen tot het maken van keuzes waarin je er het beste van moet zien te maken.
De plot zorgt nog voor vele onbeantwoorde vragen die snakken naar een vervolg.
Een boeiende intrigerende roman vol liefde en verdriet welke mij direct nieuwsgierig hebben gemaakt naar het volgende deel wat in januari zal verschijnen, daarin zal het verhaal van Ally uitgebreid aan bod komen.


Het eerste deel van De zevens zussen krijgt van mij dik verdiend 4 sterren.

Met dank aan Xander Uitgevers voor dit prachtige recensie exemplaar!
Bianca