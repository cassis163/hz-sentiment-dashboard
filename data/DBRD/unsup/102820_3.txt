‘B.B.’ is het debuut van Karin en Dimitri, maar dat merk je er helemaal niet aan. Je hebt het gevoel dat de twee auteurs al helemaal op elkaar ingespeeld zijn. Ze hebben een enorm vlotte pen, zodat je dit boek makkelijk in één dag uitleest. Een van de eerste dingen die je je afvraagt is natuurlijk waar die B.B. voor staat, gelukkig wordt die vraag duidelijk beantwoord.

De belangrijkste thema’s in dit boek zijn pesten, kindermisbruik en wraak. Niets nieuws, maar bepaalde handelingen in dit boek zijn dat absoluut wel.

Ik zie twee verhaallijnen, enerzijds Andy (als kind en volwassene), anderzijds Femke (vooral als volwassene). Andy is geobsedeerd door Femke, de vraag is hoever hij zal gaan om dichter bij haar te komen. Een niet onbelangrijke rol is weggelegd voor Femkes vriend Ruben. Je ziet niet aankomen hoe het boek zal eindigen, de auteurs hebben absoluut voor een verrassend slot gekozen.

Op een bepaald moment vind ik het gedrag van Femke niet logisch, wat voor mij toch een beetje afbreuk doet aan een voor de rest prima verhaal. Debuut ‘B.B.’ krijgt 3,5 sterren.