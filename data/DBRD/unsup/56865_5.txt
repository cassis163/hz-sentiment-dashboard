In deze spannende thriller is de politieagente Tessa Leonie, die de hoofdrol speelde in een eerder boek van Gardner Korte Metten als detective werkzaam bij een beveiligingsfirma. Als er een melding komt dat een belangrijke klant, met zijn vrouw en vijftienjarige dochter is ontvoerd komt ze in actie. Ze werkt samen met de plaatselijke recherche, maar als een teken van leven ver over de staatsgrens heen binnen komt, wordt het een zaak van de FBI en de plaatselijke sheriff Wyatt. Tessa en de sheriff werken samen.

Naast de verhaallijnen van Tessa en Wyatt loopt de verhaallijn van Libby, de vrouw van Justin en moeder van Ashlyn. En dat is precies wat het boek zo spannend en mooi maakt. Je weet als ware als lezer net iets meer dan de politie, maar ook meer dan de ontvoerde familie. Lisa Gardner weet het verhaal van de  familie en dat van de detective en sheriff op een subtiele manier aan elkaar te koppelen. De ontknoping is dan toch nog verrassend.

Je wordt 'aangeraakt' door het boek, de hoofdpersonen en de intriges. Als het boek uit is, blijft het je bezig houden: had ik al eerder kunnen weten hoe het precies in elkaar zat? Een heerlijke thriller, die je met moeite aan de kant kunt leggen als je eenmaal in het verhaal zit.