Auteur Olivia A. Cole debuteerde in 2014 met haar eerste sciencefictionboek Panther in the Hive. In 2016 tekende ze een contract bij HarperCollins voor een tweedelige nieuwe Young Adult serie (The Faloii Series). Met A Conspiracy of Stars is het eerste deel van deze serie uitgekomen.
De voorouders van Octavia zijn gestrand op de planeet van de Faloii en zijn de oprichters van N’Terra. Domes in de jungle zorgen ervoor dat de inwoners veilig zijn voor de oorspronkelijke bewoners en dieren op de planeet. Octavia is vastbesloten om haar ouders op te volgen in het onderzoek naar dat er op gericht is de inwoners van N’Terra te beschermen. Het doel is kunnen overleven. Wanneer ze stage gaat lopen blijkt al snel dat Octavia op een speciale manier verbonden is met de dieren om haar heen. Als er een bijzondere ontmoeting volgt in de jungle, blijkt dat niets is wat het lijkt. De bewoners van N’Terra lijken zich niet aan afspraken te houden. Een oorlog met de Faloii lijkt op handen.
“War. Violence has grave consequences. The idea sends a quake through my bones.”
Cole verwelkomt je in een nieuwe, wonderbaarlijke wereld. Ze zet een prachtige beeldende, beschrijving neer van deze wereld, haar bewoners en hun manier van communiceren.
“Inside, my mind’s eye looks toward the pulling sensation, and it’s as if a tunnel opens slowly before me, widening, allowing a hazy light to seep through. And there it is: a word. A word I’ve never known or heard or shaped in my mouth, but I find myself speaking it slowly, lilting at the end to form a question.”
Eenzelfde beschrijving zien we terug bij de bewoners van N’Terra en hun emoties.
“Anxiety gnaws at me. Once you kno something, you can’t unkonow it, I tell myself.”
Sciencefiction, fantasy en avontuur komen samen op een prettige en toegankelijke manier. De thema’s vriendschap en vertrouwen spelen een belangrijke rol. Opvallende elementen van Under the Dome (de koepel en het ei) en Avatar (de oorspronkelijk bevolking) roepen vraagtekens op over de originaliteit van het verhaal, dat maar traag op gang komt.
“It means ‘Knowledge is power!’” I can’t help but chuckle. “Why do you know all these stupid dead words?” “They’re not stupid! They’re beautiful.” She shrugs. “See: Scientia potentia est,” she says with a flourish. We both laugh, but I still want to know.
Het verhaal met een verrassende afloop heeft een langzame start. Veel aandacht gaat uit naar de beschrijving van N’Terra, zijn geschiedenis en zijn inwoners. Een noodzakelijke basis, wetende dat er een tweede deel zal verschijnen. Het verhaal zou echter aantrekkelijker zijn geweest, wanneer de kennis al vanaf het begin van het boek, in kleine hoeveelheden met de lezer werd gedeeld. Kennis blijkt namelijk niet alleen voor de personages belangrijk. Naarmate deze bij de lezer groeit, groeit de kracht van dit verhaal.