Lefbek, op enigszins humoristische wijze geschreven door Anke Laterveer. Het mooi uitziende boek met dubbele flappen aan de kaft, toont verzorging en belooft een bijzonder boek, volgens Ronald Giphart. En na de beschrijving op de binnenkaft gelezen te hebben wordt die belofte ook waargemaakt. Op de cover zien we een beetje een brutale, mooi gevormde mond met lippenstift, aan één kant helemaal uitgesmeerd. Toont dat lef of is het per ongeluk?
Deze debuutroman van Anke Laterveer is een deels auto-biografische roman. Na de levensloop van Anke op haar site gelezen te hebben, was haar aanwezigheid op de wereld niet altijd even vermakelijk. Integendeel, ze heeft het zwaar gehad. En om daar dan een heel boek over te kunnen schrijven is knap en dwingt respect af.
Anke is een geboren vertelster en houdt de lezer constant bij de les.
Ze vertelt het verhaal over Lise, een niet doorsnee meisje en latere vrouw. Ze wil normaal zijn als anderen, maar is dat absoluut niet. Als klein meisje al heeft ze te maken met emotieloze ouders. Maar gelukkig heeft ze een trouwe vriendin, Saar. Later komen vriendjes om de hoek kijken, en de allereerste is al gelijk een profiteur. Maar ze weet niet hoe te reageren, dat heeft ze nooit geleerd. Veel van wat ze meemaakt wordt nogal compleet neergezet op een nuchtere manier. Toch lukt het Anke Laterveer om een komische draai te geven aan het geheel, waardoor het lezen meer aangenaam wordt. Want het is uiteindelijk een opsomming van gebeurtenissen uit het leven van Lise, die voor haar belangrijk waren. Zo ook behoorlijk wat sexscene’s, die niet voor iedereen even vermakelijk zullen overkomen. Maar uiteindelijk hoort ook dat bij het leven van Lise. (En van wie niet).