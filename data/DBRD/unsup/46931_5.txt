Dit is het verhaal van de 16 jarige Skye, ze leeft in een virtuele wereld, de Appwereld. Dit is de online wereld van de wereld zoals wij die kennen. Tien jaar geleden werd ze door haar familie ingeplugd om in de virtuele wereld te kunnen leven, een leven waarin ze een beter toekomst zou hebben dan in de onze. Skye is een virtuele wees, zonder geld voor dure downloads die van digitale persoonlijk iets zouden kunnen maken. Ze kijkt uit naar het moment dat ze eenmalig mag uitpluggen en haar familie in de echte wereld weer mag omhelzen. Maar vlak voor dat het zover is, wordt de grens tussen de echte en de virtuele wereld gesloten en zit ze gevangen in een digitale wereld en is de kans op hereniging met haar familie verkeken. Ze zal nooit weten hoe haar familie er uit ziet, nooit meer echt zonlicht op haar huid voelen, nooit meer in een echt lichaam van vlees en bloed kunnen zitten…Skye riskeert haar leven om terug te keren…maar de realiteit is veel duisterder dan ze zich kan herinneren.
Skye is een virtueel persoon, je leert haar wel kennen maar je krijgt er niet echt een band mee zoals bij normale menselijke hoofdpersonen. Je kan je wel in haar verplaatsen. Ze is een Solo, ze heeft alleen een virtuele familie. Virtuele personen eten en drinken niet echt, ze downloaden een app…ze slapen ook niet… ze gaan ’s nachts op “standby”…. Samen met haar virtuele zus Inara heeft ze een leven dat alleen maar bestaat uit apps. Moet je je voorstellen dat je voor alles wat je doet een app gebruikt.. .dit is in de Appwereld dus altijd zo. Ik zou er niet willen wonen.
Het leukste karakter vind ik dat van Rain Holt, als je het boek leest weet je waarom. Inara vind ik wat minder leuk .
Skye heeft weinig herinneringen aan de echte wereld en haar familie, daarom wil ze graag eenmalig uitpluggen om hen te kunnen zien. Nu dat niet meer kan, laat ze het daar niet bij zitten. Ze laat dit niet zo maar afpakken, ook al heeft het een risico. Kan ze haar virtuele familie in de steek laten voor haar echte familie die ze niet eens kent?
Kan Skye toch gaan uitpluggen of word er een stokje voor gestoken?
Het verhaal is een dystopische , science-fiction Young Adult. Het boek leest vlot, ook al staan er veel beschrijvingen in , in dit geval is dat absoluut niet storend.
Er is een mooie climax naar het slot, dat helaas een open eind is.Ik kan niet wachten tot deel 2 uitkomt, want ik moet weten hoe het afloopt.