Soms heb je van die boeken waarvan iedereen helemaal enthousiast wordt en welke jij dus ook moet lezen. Voor mij was dat Strange The Dreamer van Laini Taylor. Ik kan prima Engels, dus dat moet geen probleem zijn. Dacht ik.

Complex taalgebruik
De taal was echter zo complex dat ik het niet begreep. Dit lag ook aan de schrijfstijl van Laini Taylor. Deze combinatie van ingewikkelde taal en poÃ«tische schrijfstijl maakte het voor mij echt heel lastig om te lezen. Heel jammer, want ik keek er echt naar uit. Voor een YA vond ik het Engels vrij pittig.

Hoofdlijnen begrepen
Ik begreep wel de hoofdlijnen van Strange The Dreamer, maar dat is lang niet genoeg om helemaal lyrisch over dit boek te zijn. Het zit hem bij dit boek vooral in de kleine details die heel mooi uitgewerkt schijnen te zijn, maar die begreep ik dus niet. Ik hoop echt dat dit boek ooit vertaald wordt naar het Nederlands, want ik wil het graag begrijpen. Ik denk namelijk dat dit boek best wel wat meer sterren van mij gekregen zou hebben als ik alles tot me kon nemen.

Kortom: ben je al gevorderd met het lezen van Engelse boeken? Dan is dit boek zeker een aanrader, maar het kan alsnog pittig voor je zijn. Begin je net met het lezen van Engels? Dan zou ik dit boek aan de kant laten liggen.