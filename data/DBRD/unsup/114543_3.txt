De cover van Bijna echt gebeurd oogt frivool als een zomerse cocktail. Op de achterflap een inleiding in het verhaal met de aankondiging van Liane Moriarty als winnaar van de Goodread choice award voor beste roman van het jaar. Met haar eerste hoofdstuk introduceert Moriarty celliste Clementine die haar verhaal verteld op een maatschappelijke bijeenkomst in de wijk, waar zij geconfronteerd word met Erika, haar vriendin die bijna dwangmatig gestructureerd overkomt. Beide dames zijn hoofdpersoon in deze roman en het verhaal wordt afwisselend vanuit hun perspectief verteld, waarbij er nog kort geschakeld word naar een derde perspectief. Deze perspectief wisselingen maken het verhaal wel boeiend en zorgen ervoor dat je als lezer lang blijft gissen wat er nu precies gebeurt is. De personages weet Moriarty goed tot leven te gaan brengen, het zouden prima je eigen buren kunnen zijn en dit maakt ook dat je wilt weten wat hen bezighoudt en hoe ze hiermee omgaan. Wat Moriarty ook goed weet neer te zetten zijn de gezinnen die een rol spelen in deze roman, ook al zijn het deels slechts bijpersonages, toch hebben ze allen een eigen rol binnen het verhaal. Ruim 500 paginaÂ´s weet Bijna echt gebeurd boeiend te blijven en het is dan ook zeker een mooie roman om te lezen.