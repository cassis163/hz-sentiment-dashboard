Achtste groepers huilen niet van Jacques Vriens. Ik zag dit boek als filmtip voorbijkomen bij de bibliotheek. Ik dacht de film heb ik al eens gezien, maar het boek nog nooit gelezen. Ik vond het erg ontroerend en eerlijk. De manier waarop de volwassenen in het boek omgaan met de realiteit van de ziekte leukemie. Akkie wordt als achtste-groeper getroffen door leukemie. Ze noemt het zelf 'stommemie'. De manier waarop ze blijft volhouden en vechten is echt fantastisch. Ze wil zich betrokken blijven voelen bij groep 8. Helaas redt ze het niet, maar haar herinnering blijft voortleven. Mooi jeugdboek in een prettige schrijfstijl!