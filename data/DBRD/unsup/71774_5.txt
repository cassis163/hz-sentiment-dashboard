De donkere kroon van Sarah J. Maas is het tweede deel in serie: De glazen troon.
De cover ziet er weer spectaculair uit: een rennende jonge vrouw met een zwaard in haar hand.
De nieuwere covers (de eerdere delen van deze YA serie zijn opnieuw uitgebracht) zien er een beetje gewoontjes uit, met bloemetjes â€¦ Jammer. Ik weet wel dat het om het verhaal gaat, maar het oog wil ook wat.

Celaena is nu de Kampioen van de Koning, maar loyaal aan deze koning is ze totaal niet. Als de koning haar opdracht geeft om een oude kennis uit de weg te ruimen, probeert ze via deze weg er achter te komen wat de koning van Adarlan van plan is: hij heeft veel macht, maar waar komt die vandaan? Jaren geleden is de magie verdwenen uit het land.

Het verhaal zit boordevol spanning en mysterie. Je ziet het verhaal door de ogen van verschillende personages, wat het leuker maakt omdat je zo een inzicht krijgt in hun karakter en gevoelens. Ook de aantrekkingskracht tussen de Kampioen van de Koning en de Kapitein van de Garde speelt een belangrijke rol.

De schrijfstijl is heerlijk, het boek was zo uit (gelukkig heb ik de andere delen ook).
Celaena is een heerlijk personage: stoer, gevaarlijk, humoristisch, maar verbergt ook en groot geheim. Dit komt aan het eind van dit deel naar voren en wat is dat een plotwisseling!

Ik ben heel erg fan van deze serie en kan ook dit boek van harte aanbevelen!