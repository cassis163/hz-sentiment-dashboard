Hart-slag – Joanne Carlton
5 sterren!
Wat een hartverscheurend boek. Wat knap van de schrijfster dat ze dit verhaal zo enorm goed op papier heeft gekregen. Menig keer moest ik mijn tranen wegknipperen maar uiteindelijk waren de zakdoeken zeker nodig. Jonge mensen, een terminale ziekte en een droom voor het leven. Joanne Carlton weet het tot een roerend en goed lopend verhaal te brengen, waarin ze ontwikkeling van jonge mensen die geconfronteerd worden met een terminale ziekte heel goed en reëel beschreven heeft. De versie die ik gelezen heb, heeft nog wat taalkundige correcties nodig, maar het verhaal staat als een rock. Ook de liedjes en teksten die aan bod komen passen perfect bij de opbouw en de tragiek in dit boek.


Sam, 16 jaar, heeft door een auto-ongeluk haar ouders en zus verloren. Vanaf de begrafenis is ze bevriend met Jasper, inmiddels 18 jaar. Ze blijken zielsverwanten te zijn en te blijven. Sam vindt het moeilijk om sociale contacten aan te gaan en richt zich vol op haar medische opleiding waar ze met haar hoge intelligentie versneld studeert en een onderzoeksproject af wil ronden. Ze is uiteindelijk terecht gekomen bij goede pleegouders, maar zondert zich af om maar geen binding aan te gaan. Jasper heeft fantastische ouders. Zijn vader is een succesvol architect met een eigen bedrijf en was in zijn jonge jaren een basketbalster. Jasper richt zich op zijn studie tot architect en op een basketbalcarrière om in zijn voetsporen te treden. Hij cijfert zich volledig weg om zijn ouders maar trots te maken. Dan slaat het noodlot toe. Sam valt van de trap en lijkt geveld door een hersenschudding en zware hoofdpijn. Sam zijn hart stopt en hij wordt gereanimeerd. Beiden horen dat Jasper terminaal is en nog maar een week te leven heeft. Jasper verzet zich tegen een ziekbed en Sam richt zich op het realiseren van zijn ultieme droom. Ze vluchten naar Londen, waar Sam het vriendenechtpaar Jonathan en Max kent met medische en muzikale achtergrond. Er blijkt een talentenjacht te starten waar Jasper aan mee mag doen. Wat volgt is een race tegen de klok. Kan Jasper zijn ultieme droom neerzetten of worden de lichamelijke klachten te zwaar en stort hij voor die tijd in?

Dank je wel Sandra J.Paul/Joanne Carlton voor het mogen lezen van dit bijzonder mooie boek!