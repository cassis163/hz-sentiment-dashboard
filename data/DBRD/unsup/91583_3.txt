De eerste vijf hoofdstukken van dit boek vond ik het maar een niet diepgaand boek met allerlei personages, maar ik miste de duidelijkheid waar het nu om ging. Aangezien het boek makkelijk weg leest, heb ik er niet over nagedacht om ermee te stoppen. Daarbij trok het boek wel mijn nieuwsgierigheid hoe het nu verder zou gaan. Ondanks dat ik behoorlijk wat mistte, werd ik toch getrokken om door te lezen.

De titel “leugens” heeft op meerdere momenten in het boek mijn aandacht gehad. Veel momenten waarop ik dacht dat het de titelverklaring was. Maar met verder lezen kwam ik erachter dat dit toch nog niet de kern van de titel was. Toen uiteindelijk, redelijk tegen het einde van het boek de juiste titelverklaring kwam, was dit ook direct duidelijk en ik vind de titel goed passend bij zowel het verhaal als de thematiek van het boek. Ik zal verder niet ingaan op wat de titelverklaring is, om spoilers te voorkomen.

Over het algemeen zijn er meerdere woorden die door mijn hoofd spoken als ik denk aan dit boek: schokkend, over-the-top, boeiend, soms wat ver gezocht.
Schokkend omdat ik weet dat deze vormen van mishandeling zoals beschreven worden in het boek ook daadwerkelijk gebeuren. Het is moeilijk voor te stellen dat dit kan als je het zelf nooit hebt meegemaakt, maar door het te lezen is dat toch een vorm van realiteit waar je mee te maken krijgt.
Over-the-top, omdat ik soms de acties van Albert en van Jos wat ver vindt gaan, ook in de context van dit boek en dit verhaal. Het gaat me dan juist een stapje te ver waardoor ik als lezen kan gaan twijfelen over de echtheid van de gebeurtenissen wat betreft de mishandeling die plaats vinden in de realiteit. Dat is jammer. Als Vreeswijk het wat kleiner en realistischer had gehouden, dan was dit een boeiender, schokkender en realistischer boek geweest. Maar misschien heeft ze bewust de keus gemaakt om het wat te overdrijven om de zwaarte weg te halen.
Boeiend, om te merken hoe één persoon een gezin zo kan beïnvloeden, zo kan terroriseren en zoveel angst kan creëren.
Soms ver gezocht als het gaat om hoe het uiteindelijk afloopt. Ook mis ik toch wel belangrijke informatie. In het boek is de auto die verdwenen is erg belangrijk, maar aan het einde komt niet meer boven water of dat er iets mee gedaan wordt, of voor de politie duidelijk is wat er nu daadwerkelijk met de auto gebeurd is en wie de schuldige is.

Al met al krijgt dit boek van mij 3 sterren. Het was wel boeiend, maar niet enorm pakkend dat ik het niet weg kon leggen. Het was realistisch maar vermengt met gebeurtenissen die wel erg extreem zijn in dit verhaal. En dan nog de belangrijke items die ik miste aan het einde waardoor het boek geen open einde heeft, maar ook niet antwoord geeft op alle hoofdpunten uit het boek.