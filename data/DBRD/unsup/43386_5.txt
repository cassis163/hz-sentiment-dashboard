Conclaaf is het eerste boek dat ik lees van Harris. Ik verwachtte een heel spannend boek, maar dat is het eigenlijk niet. Ondanks dat was ik toch enorm in de ban van het verhaal, omdat het zo boeiend was een kijkje te kunnen nemen achter de (kardinaalrode) schermen van de Sixtijnse kapel. Op een of andere manier was het lastig om het boek terzijde te leggen. De auteur heeft heel wat research gedaan naar het reilen en zijlen tijdens een pausverkiezing. En met name deze research maakt dit boek enorm interessant. Ook de persoonlijke vetes, de 'achterklap' en de kleine menselijke kantjes van de kerkelijke hoogwaardigheidsbekleders worden door Harris op een onderhoudende manier beschreven. Ik houd deze auteur voortaan in de gaten:-)