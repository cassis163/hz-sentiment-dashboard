Een perfect leven lijkt Maggie te hebben: getrouwd, eigen zaak, 2 kinderen. Ze mag van haar man en kinderen een week lang relaxen op Ibiza.
Relaxen wordt het echter niet op het eiland waar ze een verleden heeft. Er verdwijnen meisjes van het eiland, ze ontmoet haar ex en er worden moorden gepleegd. In de tussentijd ontvangt ze ook naar rare berichten op haar telefoon.

Tijdens het lezen wil je graag meer weten over wat er 17 jaar geleden op het eiland is gebeurt. Het eiland waar Maggie goede, maar ook minder goede herinneringen aan heeft. Langzaam wordt er steeds meer duidelijk. Het is een boek met romantiek en een vleugje spanning. Een echte thriller zou ik het niet noemen. Al zitten er zeker spannende stukken in het boek.