Recensie Manipulatie van Mark Allen Smith.


De hoofdpersoon Geiger in dit boek is informatiehandelaar. Oftewel: hij is in te huren als martelaar om informatie te verkrijgen van mensen die dat niet zo makkelijk prijsgeven.

Geigers methode is onfeilbaar: deels fysiek, maar voornamelijk psychologisch. Hij gebruikt eerder de angst die mensen voor pijn hebben dan de pijn zelf. Hij gaat net zo lang door toch de echte waarheid boven tafel komt.
Een keiharde dus? Nee: hij heeft zijn uitzonderingen: hij werkt niet met kinderen als onderwerp van zijn tactieken en brengt zelden echte pijn toe.

Als op een dag door zijn zakenpartner Harry toch een kind bij hem binnengebracht wordt, neemt bij Geiger zijn gevoel de overhand en hij vlucht weg met het kind.
De opdrachtgevers zijn echter niet van plan het hierbij te laten, waarna een spannende achtervolging begint. Geiger moet de geheime informatie zien te achterhalen voor het te laat is.

Dit boek is anders dan de gemiddelde thriller. Geen seriemoordenaar die gepakt moet worden, geen whodunnit. Ik zou dit boek eerder in de categorie actie of spionage plaatsen.
Langzaam komt de lezer meer te weten over het verleden van Geiger, maar naar mijn mening voegt het weinig aan het verhaal zelf toe. Maar bij de ontknoping komt er een afschuwelijke waarheid boven water.

De schrijver maakt mooie sier met lange volzinnen gevuld met originele metaforen, die sommige lezers echter als langdradig kunnen ervaren. Mij beviel het wel.

Dit boek is zeker anders dan de doorsnee thriller!