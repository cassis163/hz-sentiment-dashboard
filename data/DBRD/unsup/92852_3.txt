maar het thriller gedeelte en het chicklit gedeelte lopen elkaar vooral in de weg. ,Lauren Henderson is een Engelse schrijfster en journaliste. Ze schrijft zowel volwassen als jeugdboeken. Zoenen & Leugens is het tweede deel van haar tweede serie jeugdthrillers, het is het vervolg op Fatale Kus. In het boek Fatale Kus zoent Scarlett op een feestje met de ontzettend populaire Dan McAndrew. Helaas verloopt de zoen niet helemaal zoals ze gehoopt had; Dan sterft in haar armen. Het blijkt dat Dan allergisch was voor noten en Scarlett ontdekt dat de zoutjes die zij gegeten had met notenolie besprenkeld waren. Bovendien heeft een meisje het medicijn van Dan in iemand anders tas zien zitten. Scarlett besluit dus zelf op onderzoek uit te gaan.
Zoenen & Leugens begint als Scarlett net begonnen is met dit onderzoek. Samen met een vriendin komt ze er na enig gesnuffel achter dat de tas waarschijnlijk van de vriendin van Dans broer was. Omdat Scarlett er van overtuigd is dat Dan vermoord is, bezoekt ze de familie van Dan in haar vakantie. Daar vervolgt Scarlett haar onderzoek en komt ze steeds dichter bij de moordenaar Los van dit verhaal heeft Scarlett ondertussen een nieuwe liefde, Jase. Dat levert een hoop redelijk nutteloze zoen- en o ik heb een afspraak met Jase, wat moet ik nu aantrekken- scènes op. Deze stukken voegen erg weinig toe aan het verhaal en stellen waar het eigenlijk om gaat, de moord op Dan, telkens uit. De enige geheimzinnigheid hieraan is dat je je  gaat afvragen is waarom de vader van Jase zo ontzettend tegen de relatie van Jase en Scarlett is. Misschien stof voor een deel drie...  
Het boek is een kruising tussen een thriller en een chicklit, maar het thriller gedeelte en het chicklit gedeelte lopen elkaar vooral in de weg. Je hebt geen zin in een zoenscène met Jase wanneer Scarlett steeds dichter bij het mysterie van Dans dood komt. Het boek is verder redelijk geschreven en lees wel lekker weg. De rijke mensen met kastelen zorgen voor een sprookjesachtig decor, waar sommige meisjes bij weg zullen dromen. Dan kom ik meteen aan het volgende punt, het boek is een absolute afrader voor jongens!