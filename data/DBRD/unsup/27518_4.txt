De zeventienjarige Victor moet meevechten in de oorlog. Het oorlogsgeweld valt hem zwaar en het feit dat hij plotsklaps wordt weggerukt uit zijn vertrouwde omgeving lijkt hem te breken. Victor en zijn oorlogscompanen worden slechts omringd worden door gevaar, elkaar en de geur van de dood. Veel van zijn medestrijders sterven een vreselijke dood wanneer zij worden ingezet om de oppermachtige vijand tegen te houden.

Tijdens een jarenlange uitputtingsstrijd, komt Victor zichzelf steeds meer tegen en hij wordt getergd door nachtmerries en de terugkerende vraag: wat als de oorlog nooit meer eindigt?

“Opa opent het kistje en toont ons een dagboek, gebonden in leder. Het is nog in vrij goeie staat. Op de eerste pagina staat de naam van opa’s vader: Victor Vermeersch.”

‘Loopgravenheld’ kent een vloeiende verhaallijn en de schrijfstijl van Paul is onveranderd fijn. Het verhaal is zowel emotioneel als realistisch.

Mooi is ook dat dit boek geschikt is voor een heel breed lezerspubliek. Het is zeker aan te raden voor de jeugdige lezers die meer willen weten over de impact van een oorlog op hun leeftijdsgenoten die dat hebben meegemaakt, maar ook de volwassen lezer zal dit boek weten te waarderen.

“Het doet me verschrikt overeind komen in de loopgraven, met mijn geweer in de aanslag. Heel even vrees ik dat er soldaten in onze richting komen, wat met doet denken aan die vreselijke nieuwjaarsnacht van 1917. Het gezicht van de soldaat die me toen neerschoot, doet met nog steeds wakker schieten met het angstzweet op mijn lijf.”

De auteur heeft op knappe wijze twee wereldoorlogen verweven in haar verhaal. Zij heeft dat creatief opgelost door de grootvader van de jonge Lukas centraal te stellen in de Tweede Wereldoorlog en Victor in het deel over de Eerste Wereldoorlog. Paul weet bovendien haar schrijfstijl en de dialogen kundig aan te passen op het personage dat op dat moment centraal staat.

Kortom, Paul is er in geslaagd een prachtig gelaagd en indringend boek af te leveren!

Over de auteurs

Sandra J. Paul is een veelzijdig auteur die vooral bekend staat om haar Young Adult-boeken en thrillers. Zij debuteerde in 2015 met de Eilanden-reeks, gevolgd door de thrillers Azerty en Moordspel. Haar boeken werden meteen in Vlaanderen en Nederland uitgebracht en massaal gelezen.

Uitvoering

Uitgeverij Het Punt

ISBN 9789460794094

Paperback, 284 pagina’s

Over Hanneke Tinor-Centi

Hanneke Tinor-Centi (1960), eigenaar van HT-C Communicatie en Marketing, literair agent, boekmarketeer en recensent. http://ht-c-communicatie.nl/