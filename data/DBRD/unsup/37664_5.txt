Sluimerend vuur is een heerlijk verhaal! De schrijvers, Johanna Lime, hebben dit keer hun hoofdpersonages volwassener gemaakt. Dat komt het verhaal ten goede. Je wordt al snel meegesleept in de verwikkelingen. Jima, Luciano, Frank en Kamilia ontmoeten elkaar om de oude taal Klanisch te bestuderen. In het verre verleden hadden de regerende families grote magische krachten. In het heden maakt alleen de Min familie nog gebruik daarvan. Jima, de kroonprins, komt uit de Morene familie, hij heeft sluimerende magische krachten. Kamilia helpt hem deze te ontwikkelen. De planeten waarop dit verhaal zich afspeelt, worden goed omschreven, de ruimtevloot, de snelwegen, het openbaar vervoer. En de regeringspartijen en de fracties en fricties daarbinnen spraken mij erg aan. Terwijl je leest voel je alsmaar dat er meer speelt. Het verhaal wordt goed opgebouwd en blijft tot de laatste bladzijde spannend. Ik vond het jammer toen het uit was. En wacht nu op het vervolg.