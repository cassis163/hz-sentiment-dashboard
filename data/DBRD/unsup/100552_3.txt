Als haar vriendin Flore niet komt opdagen bij een afspraak, besluit Manon naar haar toe te gaan.
Aangekomen bij het huis van haar vriendin, ontdekt Manon het vermoorde lichaam van Flore.
Al snel is Manon de hoofdverdachte.
Niet veel later worden er op een boerderij twee gruwelijk om het leven gebrachte lichamen gevonden.
Rani Diaz, hoofdinspecteur en belast met deze moorden, heeft het idee dat er meer aan de hand is dan dat men op het eerste oog ziet.
Het blijft niet bij deze 3 moorden.
Voor Diaz en haar team dringt de vraag zich op of de moorden aan elkaar gelinkt zijn. Wie heeft dit op zijn geweten?
De ontknoping zorgt voor een schok in het politiecorps.

Puta is een boek wat je onmiddellijk mee sleept in het verhaal. Door de vlotte en aangename schrijfwijze van sterren Carron, in combinatie met de korte hoofdstukken, leest het boek als een trein.
Door de manier waarop het verhaal in elkaar is gezet wil je als lezer, niet stoppen met lezen.
Ondanks dat het hier en daar wat voorspelbaar is en op sommige stukken zelfs ongeloofwaardig blijft het verhaal boeien en is het een zeer vermakelijk boek.
Wat Sterre Carron heel knap doet is in het hoofd kruipen van de dader. Ze laat de lezer een stukje meekijken in het denkproces waardoor er een bepaalde mate van begrip wordt ontwikkeld.
Daarnaast heeft zij een beeldende manier van schrijven waardoor het boek als een film voorbij schiet.
Dit is een boek waar menig thrillerlezer van zal genieten.