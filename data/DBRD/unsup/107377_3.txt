Over 7 dagen van Deon Meyer
Achterflaptekst:

'Ik zal elke dag een politieman neerschieten totdat jullie de moordenaar van Hanneke Sloet hebben gearresteerd.
Kort nadat de saps, de South African Police Services, deze dreigmail heeft ontvangen, wordt een politieman door een sluipschutter neergeschoten. Bennie Griessel krijgt ogenblikkelijk de opdracht de zaak-Sloet te heropenen.
Hanneke Sloet, een ambitieuze advocate, is veertig dagen daarvoor in haar luxe appartement doodgestoken met een mes. De zaak is op een dood spoor beland en er zijn vrijwel geen aanwijzingen, afgezien van enkele naaktfotos van Sloet die bij haar thuis worden gevonden. Terwijl zijn superieuren hem op zijn nek zitten, de pers zich boven op de zaak stort en de sluipschutter elke dag weer een slachtoffer maakt, neemt voor Bennie de druk steeds meer toe.

In 7 dagen maken we wederom kennis met Bennie Griessel. Hij worstelt nog steeds met de verwerking van een aantal privézaken zoals o.a. zijn alcoholverleden, zijn scheiding, omgaan met zijn kinderen. Een goede vriendin, die een comeback maakt als zangeres, dreigt een alcoholprobleem te krijgen en Bennie probeert haar van de drank te houden.
Het dossier van Hanneke Sloet wordt opnieuw geopend omdat de SAPS dreigmails ontvangt waarin staat dat er elke dag, 7 dagen lang, een politieman neergeschoten gaat worden. Hij krijgt de leiding van het onderzoek om de moordenaar van Hanneke Sloet te vinden binnen 7 dagen.
Er zijn twee daders te zoeken, vinden en op te pakken.

Het duurt vrij lang voordat de spanning in het verhaal komt en totdat dag 5 aanbreekt, heb ik moeite om mijn aandacht erbij te houden. Ook de vele afkortingen die worden gebruikt, maakt het minder leesbaar. Achterin het boek zit een woordenlijst voor de Zuid-Afrikaanse woorden die veelvuldig worden gebruikt.
Uiteindelijk komen de twee verhaallijnen bij elkaar en wordt duidelijk wie de daders zijn. Voor mijn gevoel is dit een beetje afgeraffeld en plotseling opgelost..

Kortom; Niet echt heel spannend maar een leuk boek om te lezen.