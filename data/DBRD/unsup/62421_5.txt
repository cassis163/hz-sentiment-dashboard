Duitsland 1939.
In een klein Duits stadje woont Lisa, met haar ouders en blinde broertje. Haar vader is huisarts en ze hebben het altijd goed gehad, maar de tijden veranderen heel snel door hun Joodse achtergrond. Als haar vader niet thuiskomt na een visite, opgepakt? Verandert alles. Het gezin moet uit hun appartement: dit is voor Echte Duitsers bestemd. Haar moeder weet voor Lisa een plekje in op laatste kindertrein naar Londen te bemachtigen. Haar blinde broertje wordt niet toegelaten.
In Londen aangekomen komt Lisa bij een heel vriendelijk kinderloos echtpaar, Dan en Naomi. Na een aantal aanloopproblemen gaat het best goed. Ze leert de taal, gaat naar school en krijgt vrienden. Een van haar belangrijkste virenden is Harry (Heinrich) die uit haar geboortestad komt. Dit is een schoffie, maar de gemeesnchappelijke achtrgond blijft lIsa trekken.
Af en toe spreekt ze stiekem met hem af. Zo ook tijdens een zwaar bombardement op Londen. Lisa raakt gewond en weet niet meer hoe ze heet en waar ze woont... Weer moet ze voor zichzelf vechten en een plekje veroveren.

Het is een aangrijpend boek met een interessant onderwerp.
Ik wist niet dat er kindertransporten waren geweest vanuit Duitsland.
Maar het verhaal vertelt heel mooi welke problemen Lisa, maar ook haar pleegouders, moeten overwinnen om een band te krijgen, om te overleven.
Ik vraag me alleen af of de kinderen altijd zoveel liefde ontvingen als Lisa ? Slecht een paar keer kwam jaloezie , haat tegen vreemden aan de orde .Maar het werd slechts lichtjes aangestipt.
Het is wel heel erg jammer dat de echte familie van Lisa niet enigszins gevolgd worden in het verhaal. Ik zou het wel boeiend hebben gevonden om af en toe een sprongetje naar Duitsland in oorlog, te maken om te zien hoe die levens verder verliepen...
De schrijfstijl van Diney is erg prettig. Geen ingewikkelde, lange zinnen ; soms iets te breedvoerig maar hierdoor heb je wel de indruk de personages echt te kennen!

Al met al heb ik het boek met heel veel plezier gelezen en ik heb me voorgenomen ook de andere boeken van Diney Costeloe te gaan lezen.
Heel fijn dat ik aan de Hebban Buzz mee mocht doen!