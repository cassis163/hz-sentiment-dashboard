In De hoed van opa wordt het verhaal verteld van Bas. Vlak voordat zijn opa komt te overlijden geeft hij Bas zijn hoed met daarbij de boodschap dat de hoed heel speciaal is en Bas hem kan helpen. Bas vindt het maar een vreemd verhaal. Maar dan wordt Bas bang als hij op een avond in zijn bed ligt en moet gaan slapen. Hij hoort enge geluiden en gekraak. Monsters, Bas weet het zeker. Maar dan biedt de hoed op een wel heel bijzondere manier hulp. Bas leert dat bang zijn oké is en dat iedereen wel eens bang is, ook grote mensen. De hoed van opa wordt op speelse wijze een belangrijke boodschap gebracht, namelijk dat bang zijn niet erg is én dat je je angst kunt overwinnen. Door de schrijfwijze is het boekje heel toegankelijk om voor oudere kinderen om zelf te leen. Voor de wat jongere kinderen is De hoed van opa ideaal om samen te lezen. En te bekijken, want het boekje staat vol met prachtige illustraties die het boekje echt tot leven wekken. Auteur Raymond Zachariasse maakte naast de duidelijke tekst ook de mooie illustraties. De auteur baseert zijn boeken altijd op zijn eigen ervaringen en heeft ook met De hoed van opa weer een mooi kijk- en leesboek neergezet voor de jongere lezer. Een klein boekje met een –belangrijke-grote boodschap.

- NancyW