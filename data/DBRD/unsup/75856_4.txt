Na Cora Carmacks eerste twee succesvolle delen, waarin we de avonturen van Bliss en Max konden volgen, is er nu ook het derde en laatste deel waarin we kennis maken met Kelsey Summers. In Finding it leren we Kelsey kennen als een verwend meisje, die niet echt goed weet wat ze met haar leven wil. Daarom besluit ze om door Europ te reizen, op zoek naar avontuur en vooral naar zichzelf. Daar beleeft ze de tijd van haar leven. Ze trekt rond, ze gaat iedere avond uit en schept daar ook nog eens regelmatig knappe mannen bij op. Tijdens een avondje stappen ontmoet ze de knappe, maar toch wel mysterieuze Jackson Hunt. Kelsey voelt zich gelijk tot hem aangetrokken, maar dat gevoel blijkt niet wederzijds te zijn. Hun wegen scheiden zich dan ook snel als Jackson haar gewoon naar haar hostel terugbrengt, en daar afscheid van haar neemt. Ze weten elkaar echter al snel terug te vinden en steeds vaker blijven ze elkaar zien. Uiteindelijk besluiten ze om samen verder te reizen, waardoor Kelsey alsmaar gekker op hem wordt. Alleen lijkt Jackson iets voor haar te verbergen. En dan beseft Kelsey hoe weinig ze eigenlijk maar van hem af weet...

Ondanks dat de drie boeken een trilogie vormen, kunnen ze net zo goed apart worden gelezen, in welke volgorde dan ook. Zelf heb ik de eerste twee delen ook niet gelezen, en hoewel de personages elkaar kennen en ze onderling verbonden zijn, heb ik absoluut geen moeilijkheden ondervonden. Dat komt omdat het boek zich grotendeels op Kelsey en Jackson focust, en niet op haar vriendinnen. En als dat dan wel gebeurd, dan gaat het over de dingen die in het boek zelf zijn gebeurd. Niet over de vorige twee delen.

Wat het boek betreft, daar ben ik zelf heel erg enthousiast over. Het is een boek dat luchtig geschreven is en daardoor lekker vlot weg leest. De inhoudt bestaat zowel uit grappige stukken tekst, als serieuze en harde stukken tekst. Er is tevens ook heel wat intimiteit en seks te vinden in het boek, iets wat we op voorhand natuurlijk wel kunnen hadden verwachten. De opbouw is goed, eveneens de spanning.

Dankzij de leesclub heb ik kennis mogen maken met Cora Carmack haar boek Finding it. Ik kende haar nog niet, net zoals haar boeken. Ze heeft me echter wel weten te verassen en te plezieren, en daardoor zal ik in het vervolg vast en zeker meer boeken van haar gaan lezen. Want komaan, wie heeft er nou geen zwak voor dat soort mannen die zij in haar boeken gebruikt? Finding it krijgt van mij vier verdiende sterren!