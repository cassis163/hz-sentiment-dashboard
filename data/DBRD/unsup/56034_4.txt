Het is op zich niet een boek wat ik zelf snel uit zou kiezen. Mijn moeder heeft hem lange tijd geleden voor mij meegenomen, toen het tussen de afgeschreven boeken van de bibliotheek lag. Heel erg lang heeft het boek ongelezen in de kast gestaan en voor #boektober besloot ik hem er toch maar eens bij te pakken.

Het verhaal speelt zich in het begin af in twee verschillende landen. Aan de ene kant heb je het westerse meisje Femke die een nierziekte heeft. Aan de andere kant van de wereld heb je het Filipijnse meisje Celi die maar al te graag haar broer wil helpen en daarvoor geld nodig heeft. In het begin lees je beide verhaallijnen, wat ze doormaken totdat ze elkaar ontmoeten. Vanaf het ogenblik dat Femke naar de Filipijnen vertrekt, lees je vooral vanuit haar beleving en ook een stukje van die van haar moeder. Het is ook totaal niet verwarrend, want in het begin is het om en om qua hoofdstuk.

Wat wel fijn is, is dat het boek een inleiding en een nawoord heeft, geschreven door twee verschillende artsen. Hierdoor wordt je het een en ander ingelicht over nierziekten en transplantaties. Erg handig als je er nog niet zoveel vanaf weet. Ik werd letterlijk in het verhaal gezogen en leefde erg mee met zowel Femke als Celi.

Toch heb ik een minpunt gevonden aan het boek. Ik heb toevallig de eerste druk van het boek (op zich niet heel gek aangezien het bij de bibliotheek weg komt) en ik merkte af en toe wel wat fouten. Zelfs op de achterkant van het boek staat een spelfout. Gelukkig waren het er niet ernstig veel, maar toch leest het dan niet helemaal lekker.

Al met al moet ik zeggen dat ik het een interessant boek vond om te lezen, ondanks dat ik het zelf niet zo snel gekozen zou hebben. Zo zie je maar weer; Donâ€™t judge a book by its cover! Af en toe is het juist goed om open-minded aan een boek te beginnen, want zoals in mijn geval sprak het boek me uiteindelijk toch aan!