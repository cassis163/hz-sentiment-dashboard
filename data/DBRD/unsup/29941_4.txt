Deze Rozenkrans is een origineel en spannend boek gebleken.
Naast de hoofd verhaallijn maakt Lisa Jackson in dit boek gebruik van enkele kleinere verhaallijnen. Je krijgt de indruk dat deze lijnen echt allemaal naast elkaar lopen, ze raken elkaar wel maar hoe ze eventueel in elkaar passen, blijft tot aan het einde een duister gegeven.
Ook al lijkt het soms een wirwar van verhalen die niet kloppen in het geheel, het heeft de spanningsboog niet kunnen breken, Jackson heeft hem strak kunnen houden. De plot zat zeer goed in elkaar. De lezer wordt zeer lang in het ongewisse gelaten, aan het einde krijg je dan een soort van aha-erlebnis. Er is wel een open einde aan het boek, het leek een aanzet naar een volgend boek. Dit is een overbodig iets, maar bij nader inzien kon het bijna niet anders als je de plot voor ogen houdt.
Het verhaal gaat niet altijd even snel en toch weet de schrijfster haar lezers in het verhaal te houden. Er is voldoende afwisseling. Dat het verhaal vanuit verschillende standpunten en personages wordt gebracht, is hier ook niet vreemd aan.
Wat wel soms storend was, waren de talrijke taalfouten, woorden teveel, of te weinig, foute zinsconstructies, het viel wel op. Dat moeten we uiteraard niet op het conto van de auteur schrijven.
Rozenkrans is een goed opgebouwd Ã©n spannend verhaal. En daarbij komt de eigenlijke dader als een duveltje uit een doosje tevoorschijn einde boek, heel erg verrassend. Je ziet hem absoluut niet aankomen.