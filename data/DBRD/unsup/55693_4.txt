De lange regeerperiode van Lodewijk XIV kan men niet zomaar in een klein boek gieten. Het is een klepper van 732 pagina's geworden maar dit mag de lezer niet afschrikken om eraan te beginnen. Niet enkel voor geschiedenisliefhebbers maar boeiend voor iedereen. Heel vlot geschreven in mooi afgewerkte hoofdstukken zorgen ervoor dat men het boek moeilijk kan wegleggen. We leren de zonnekoning kennen vanaf zijn geboorte en niet alleen politiek maar ook zijn liefdesleven komt aan bod. We leren de persoon van Lodewijk XIV op een andere manier kennen : gedreven, uitgekookt en zorgde ervoor dat Parijs een andere stad werd. Hij was omringd door interessante politici en militairen maar de uiteindelijke juiste beslissingen werden door hem genomen.
De illustraties in het boek zijn goed uitgekozen en bezorgen de lezer een mooie aanvulling.
Johan Op de Beeck heeft met zijn nieuwste boek een interessante figuur uit de geschiedenis op een totaal andere wijze naar voor gebracht en het project mag als geslaagd beschouwd worden.
Benieuwd welke figuur hij nu zal uitkiezen.