Het boek Marilyn, de laatste sessie is een sublieme kijk op het tragische leven van Marilyn Monroe. Het verhaal is geschreven naar aanleiding van gevonden bandopnames die Marilyn maakte tijdens haar sessies met haar laatste therapeut Ralph Greenson.
Niet alleen het leven van Marilyn wordt compleet uit de doeken gedaan maar het geeft tevens een goed beeld van de gekte die er heerste in Hollywood. Sterren als Truman Capote, Dean Martin, Anna Freud en Yves Montand stonden dichtbij de filmster en ook hun leven was gebaseerd op angsten, fobieën, drugs en sessies met psychotherapeuten.
De grote vraag blijft natuurlijk was het zelfmoord door de enorme druk vanwege haar beroemdheid en haar privéleven met vele mislukkingen op romantisch gebied? Was het een verkeerde psycholanalyse of weet de therapeut Ralph Greenson meer dan dat hij deed vermoeden.