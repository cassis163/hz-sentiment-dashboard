Toen ik dit boek in bezit kreeg, was ik heel blij. Ik had namelijk nog nooit een boek gelezen met tekeningen van Floor Rieder en ik had ook nog nooit Alice in Wonderland gelezen. Wel de film gezien (van Tim Burton), maar die bleek anders te zijn dan het boek.
En toen begon ik dit boek te lezen. Ik moet eerlijk toegeven dat dit boek, ondanks de dikte, snel uit te lezen is. Verder waren de woord- en zinspelingen/grappen wel leuk. Maar dat was het zo'n beetje.
De dingen die in het verhaal gebeuren slaan nergens op, en ik weet dat het Wonderland is, maar toch. Ik lees liever logische boeken, of in ieder geval boeken met een logisch verhaal. Dit boek ging over een reeds gebeurtenissen die nergens op sloegen.
Alles wat in het verhaal gebeurd is eigenlijk een droom. Dat snap ik ook wel, maar toch vind ik dit boek maar 3 sterren waard.
De tekeningen van Floor Rieder zijn heel erg mooi en ik ben benieuwd naar haar andere boeken.
Of Lewis Carroll andere boeken heeft weet ik niet, maar wel dat ik ze niet zal lezen.