Het verhaal pakte me vanaf de eerste bladzijde. Als lezer leer je eerst kennismaken met Rose die bij haar vriend is ingetrokken in het Barbizon gebouw. Ze is opgejaagd en probeert haar best voor hem te doen, maar hij laat haar in de steek en gaat terug naar zijn ex-vrouw vanwege problemen met hun dochter.
Rose is journaliste en hoort over een tragisch ongeluk dat in de jaren 50 in het Barbizon huis is gebeurd. Ze gaat op onderzoek uit en is vastbesloten hier een artikel over te schrijven.
Naast de verhaallijn van Rose gaan we terug naar de jaren 50. Darby trekt in het Barbizon huis en volgt een secretaresse opleiding. Ze heeft moeite met wennen aan deze totaal andere omgeving dan haar thuis in Ohio.

De personages zijn goed overtuigend neergezet. De schrijfstijl is mooi beeldend. Bij de eerste bladzijde kreeg ik trek in de door Rose klaargemaakte risotto. Later waande ik me mee uit met Darby in een Jazzclub uit de jaren 50. De afwisseling tussen Rose en Darby leest fijn. Het verhaal is spannend en Feelgood.