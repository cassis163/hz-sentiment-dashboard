Stilte is een New Adult boek en het is het eerste vertaalde boek in een serie van 12 die allemaal iets te maken hebben met Zodiac Signs (sterrenbeelden).
De boeken zijn trouwens allemaal afzonderlijk te lezen.

Het boek gaat over Bree en Archer. Beiden hebben te maken met traumatische ervaringen. Bree slaat op de vlucht met haar hondje Phoebe en komt in het gemoedelijke stadje Pelion terecht waar Archer ook woont. Zij vindt daar een huis en werk maar haar flashbacks komen iedere ochtend terug. Wat is er precies met haar aan de hand.

Bij Archer lees je zowel in de tegenwoordige tijd als stukjes over toen hij 7 en 14 jaar was. Er wordt vanuit beide personen verteld maar wel het merendeel vanuit Bree.

Vrij snel na haar aankomst in Pelion botst Bree letterlijk tegen Archer op. Zij merkt gelijk dat hij “anders” is. En waarom zegt hij niets?

Archer is een eenling in het stadje, niemand bemoeit zich met hem. Bree trekt zich hier niets van aan en wil haar eigen mening vormen (dit vond ik een sterk punt in het boek, maar dat terzijde). Bree gaat niet mee in de menigte maar vertrouwt op haar eigen intuitie. Zij komt erachter dat Archer niet kan praten maar wel kan horen.

Bree en Archer worden vrienden, doordat Bree de gebarentaal beheerst kunnen zij met elkaar communiceren. Bree trekt Archer langzaam uit zijn schulp, al gaat dit wel met vallen en opstaan. Het is mooi om te lezen hoe de 2 hoofdpersonen groeien in het vertrouwen naar elkaar, hoe ze geliefden worden en wat dit met hun trauma’s doet.
“Jij bracht de stilte”
“Het mooiste geluid dat ik ooit had gehoord”

Het boek kwam enigszins langzaam op gang maar na de ontmoeting van Bree met Archer kwam de vaart erin en leest het vlot weg. De schrijfstijl is prettig, je bent benieuwd hoe het verder gaat, Mia houdt je nieuwsgierig.
Wel bijzonder vond ik het dat Bree ineens wel erg snel van haar flashbacks af was.
Mia laat je beide personage goed leren kennen en werkt naar een mooi einde toe.

Het belooft veel goed voor de overige 11 delen.

Het boek krijgt van mij 3 sterren. 3 sterren omdat ik iets meer diepgang prettiger had gevonden, het blijft allemaal vrij oppervlakkig.