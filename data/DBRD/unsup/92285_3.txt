Ik had voordat ik Bernice ontmoette in een boekhandel in Amsterdam Noord, nog nooit van Flame gehoord maar was nadat ik net De Godinnentest serie van Aimée Carter had uitgelezen opeens erg geïnteresseerd in Griekse goden.

Het verhaal begon heel interessant, goden die naar een klein dorpje, Enter, verhuizen omdat daar naar alle waarschijnlijkheid Titanen ronddwalen. Amor, de jongste zoon van de familie meld zich aan op een school, niet om te leren maar om de leerlingen uit te horen en de roddels op te vangen over wat er gebeurd in Enter en zo misschien de Titanen op het spoor komt. Totdat hij Moon tegenkomt, een meisje die het niet makkelijk heeft en hij, tegen alle regels in, op haar verliefd wordt.

Je komt eerst veel te weten over hoe de familie van Amor in elkaar zit. Wie welke god is en hoe ze zich voorstellen aan de buitenwereld. Hier raakte ik soms nog wel eens in de war van, zo werd Venus (de moeder van Amor) aan andere voorgesteld als de tante waardoor ik het zelf soms ook niet meer wist (dit is pas de tweede keer dat ik me verdiep in Griekse goden!) Vervolgens komt het verhaal van Moon, hoe ze leeft en waarom ze zo leeft en hoe dat allemaal veranderd als ze Amor tegenkomt.
De eerste 200 pagina's waren interessant maar er gebeurde heel weinig. Ja, de relatie tussen Moon en Amor werd hechter en erg gebeurde tussen hun steeds meer maar wat was er opeens met de Titanen gebeurd? De reden dat ze in Enter zijn? Toen in de laatste paar bladzijdes opeens alle actie kwam voelde het voor mij alsof het er nog even aan vast moest worden geplakt. Je komt dan te weten waar de Titanen mee bezig waren terwijl de Griekse goden aan het zoeken waren. Ik had liever gezien dat er soms een hoofdstuk tussen alle romantiek van Moon en Amor inzat waarin je dat meekrijgt om de spanning erin te houden. Ook had ik de clue van het Orakel helaas al ontcijfert ver voordat de goden dat deden dus helaas was dat ook niet meer een verassing.

Het boek las echter wel snel weg en ik vond het leven van Moon en haar situatie interessant en de karakters in het boek, met elk hun eigen persoonlijkheden leuk om over te lezen.