Na al enkele andere boeken van Corine Hartman gelezen te hebben, is dit het eerste uit de reeks met Nelleke de Winter. Blijkbaar is dit ook haar debuut.
Nelleke is een politie-inspecteur van vlees en bloed, eentje die zelf al de nodige dosis pech heeft gekend in haar leven.
Het dorp, de sfeer en de bewoners worden zeer goed weergegeven. Ze zouden zomaar je buur kunnen zijn.
Het verhaal op zich is hier en daar wat langdradig, en soms heb je het gevoel dat de speurtocht iets korter kon.
Daarnaast zijn er nog veel nevenlijntjes waarvan niet altijd even duidelijk is wat ze hier komen doen, maar uiteindelijk komt alles mooi samen.
Het slot is heel verrassend, en dat had ik niet zien aankomen. Het smaakt duidelijk naar meer.
En ondertussen weten we wat Corine in haar mars heeft.