In Deal? volg je het leven van Cassius Dreschner, een alleenstaande man. Hij wil heel graag schrijver worden van horrorverhalen maar er is geen enkele uitgeverij geïnteresseerd in zijn verhalen en dat frustreert hem. Dagelijks gaat hij na zijn werk in de carwash, iets sterks drinken in zijn stamkroeg en daarna nog langs de nachtwinkel voor wat junkfood en bier zodat hij thuis zijn mislukkingen kan wegdrinken. Wanneer Damarcus zijn pad kruist wordt zijn leven plots 100% omgekeerd.

Het boek telt iets minder dan 500 bladzijden. Een donkere cover met een donkere auto vraagt om een duister verhaal. Het duister aspect is vooral terug te vinden in het leven van Cassius.
Op de cover staat ‘duistere thriller’ maar Johan Deseyn bedoelt eigenlijk ‘Psycho-Horror’ wat er beter bij past,hoewel het qua horror-elementen sober is gehouden. Het is geen nagelbijtende thriller maar toch word je nieuwsgierigheid geprikkeld.
Zeer aangename en vlotte schrijfstijl waardoor je zonder enige moeite de vele pagina’s verslindt.
Deseyn wordt ook wel de Vlaamse Stephen King genoemd en dat kon je in dit verhaal wel voelen.

Het verhaal kent een lange aanloop. Dit is nodig voor de verschillende verhaallijnen uit te diepen. Je hebt het verhaal van Cass, dat van zijn verhalen en ook een beetje het verhaal van de politie. Deze lopen op het einde van het verhaal samen.
De personages daarentegen blijven oppervlakkig alleen dat van Cass heeft een evolutie.

Voor mij 4 sterren waard. Een aangename thriller die in het begin een beetje vreemd lijkt maar stilaan vallen alle puzzelstukjes in elkaar. Qua horrorgehalte mocht het net ietsje meer zijn.