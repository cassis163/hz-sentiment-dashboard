Shappa Crane is er getuige van dat haar man Cassius wordt neergeschoten en zint op wraak. Ze neemt contact op met een huurmoordenaar die de moordenaar van haar man moet vermoorden. Het duurt haar echter te lang duurt dus wil ze zelf actie ondernemen. Wat ze echter niet had verwacht, is dat ze verliefd wordt op de man die Cassius neerschoot.

Sioux blues is een boek dat zich in een redelijk hoog tempo afspeelt en nogal gecompliceerd in elkaar steekt. Diverse verhaallijnen lopen door elkaar heen, maar hebben w√®l met elkaar te maken. Soms is dat wat lastig te doorgronden.

De spanning in het boek is tegenvallend en er wordt een soort humor in gebruikt die gemaakt overkomt waardoor het geforceerd aandoet. Ondanks dat is Sioux blues een boek dat wel vlot leest. Dit zal mede komen omdat het nergens diepgaand is. En ook omdat je toch wilt weten hoe ieder verhaal in elkaar steekt en hoe het afloopt, blijft je aandacht wel bij het boek. Maar een hoogvlieger is het zeker niet.