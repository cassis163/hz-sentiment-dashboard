Met veel plezier is het dat ik deze recensie schrijf.
Ik heb reeds het boek Magnus van Arjen Lubach gelezen en ook hiervan heb ik erg genoten.

IV is een boek dat wat mij betreft verplichte kost zou moeten zijn op de middelbare school. Het vertegenwoordigd de mening en zienswijzen van een aantal individuen betreffende de rijke en soms zelfs fabelachtige geschiedenis van het Nederlandse koningshuis.
Naast deze waarnemingen en interpretaties liggen aan dit verhaal ook een aantal bewezen feiten ten grondslag. Het zet je in ieder geval aan het denken. Bestaat het leger van III of iets soortgelijks? Wat vinden we nu echt van de monarchie? Staan vorsten, vorstinnen en hun familie en entourage boven de wet? Verkeren zij in uitzonderingsposities?
Mijn eigen mening doet er niet toe. Het is wel een fantastisch discussiepunt.

Het verhaal van Elsa Ruys speelt zich af in de Provence, Amsterdam en Delft. Zij is een promoverende wiskundige die op vakantie wordt gebeld dat haar vader Marcus is overleden. Haar vader is vermoord en de politie hoopt dat ze snel naar NL wil komen. Eenmaal aangekomen volgen de gebeurtenissen elkaar in rap tempo op en wordt Elsa onderdeel van een enorme speurtocht die haar vader voor haar heeft uitgezet. Ze komt in contact met bekenden uit het heden en verleden van haar vader. Zij blijken essentieel te zijn om het einde te bereiken... het einde dat wel eens enorme gevolgen kan hebben voor het leven van Elsa en al haar nakomelingen, voor de mensen die haar assisteren en de mensen die een klopjacht op haar voeren maar ook voor de rest van Nederland en de manier waarop de rest van de wereld naar ons kijkt.

Lubach bewijst andermaal een geweldig multi-talent te zijn. Het boek heeft een heerlijke snelheid, de juiste hoeveelheid spanning en de goede mix van "fictie" en "non-fictie".
Iets wat ik mij na en tijdens het lezen meteen heb afgevraagd is waarom dat er nog niemand in NL op het idee is gekomen om dit op een dramatische te verfilmen.. zijn wij als Nederlanders echt alleen maar in staat om Soof, Hartenstraat en spion van oranje te maken of hebben we ook nog een filmmaker die het aandurft om dit te brengen ? Misschien is de wil er wel maar zijn er diensten in NL actief die dit onmogelijk maken... Wie zal het zeggen..