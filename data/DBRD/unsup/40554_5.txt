Samenvatting:
Als Amari, dochter van de koning, getuige is hoe haar slaaf en beste vriendin door haar vader wordt vermoord slaat ze op de vlucht. Ze neemt een belangrijk perkament mee. Het toeval wil dat ze Zelie ontmoet, een maji. Zelie komt van een stam met magische krachten. De de koning probeert de maji uit te roeien. De missie van Zelie is om de magie die vrijwel verdwenen is terug te laten keren. Het perkament van Amari speelt hierin een belangrijke rol. Samen nemen ze het op tegen de koning en zijn troepen. Een avontuur op leven en dood volgt.

Leeservaring:
Wat een prachtig boek. Een mooi verhaal waarin veel gebeurd en verraad en vriendschap en liefde een grote rol spelen.Het verhaal leest vlot. Er gebeurd veel, niets is voorspelbaar en het is boeiend tot het eind.
Door het verhaal heen lees je ook een moraal tussen goed en slecht, rassenhaat, macht e.d. Het is dus ook een boek met een boodschap. Dit nog eens aangestipt wordt in het nawoord.
Boven ieder hoofdstuk staat een naam van een van de personages zodat goed te volgen is vanuit wie je het avontuur beleeft. Hierdoor ervaar je ook de gedachtengangen van deze personages waardoor je als het ware meeleeft in de avonturen en ervaringen van deze hoofdpersonen.
Het verhaal is goed opgebouwd. De omgeving waarin het zich afspeelt zie je als het ware voor je. Het is geschreven alsof je zelf getuige bent van de avonturen.
Het genre valt onder Young Adult maar het zou ook prima bij fantasy kunnen. Een prachtig boek voor jong en oud. Zeer zeker een mustread!