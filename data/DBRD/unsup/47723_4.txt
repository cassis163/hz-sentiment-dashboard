Zoals je misschien wel weet, ben ik grote fan van Jackie van Laren en haar serie over Q. Ik kon ook echt niet wachten tot ik in ‘Vallen’ kon beginnen. Toen ie eenmaal binnen was, baalde ik dat ik mijn huidige boek eerst uit ‘moest’ lezen, maar toen ik eindelijk in ‘Vallen’ begon, kon ik het gewoon weer niet neerleggen.

En dan nu het boek, is dit net zo mooi als de vormgeving? Daar kan ik volmondig JA op zeggen. Toen Rory in het boek kwam, wist ik het al. Ik ben keihard voor deze geweldige bad guy gevallen. Ik kon Anne wel voor haar kop slaan, en trouwens de rest van de band ook. Maar die heftige emoties, daar hou ik van tijdens het lezen van een boek. Ik kan me helemaal onderdompelen in de wereld van Anne, waande me op tour en was oprecht teleurgesteld toen ik me bedacht dat ik niet Annie ben en geen Rory heb. Wel een hele lieve dude, die mijn Rory is, maar poeh, ik moest wel even terug in de werkelijkheid komen.

Ik hou van de schrijfstijl en verhaalopbouw van Jackie van Laren. ‘Vallen’ leest net zo fijn als de Q-serie en Jackie heeft duidelijk veel kennis van de muziekwereldje, wat voor een buitenstaander soms wat abstract kan aanvoelen. Maar door haar manier van vertellen, waan je je op tour en tussen de gillende meiden. I love it.

Ik kan denk ik wel uren doorschrijven over hoe geweldig ‘Vallen’ van Jackie van Laren is, maar ik ga ervan uit dat je mijn hint wel snapt. Bestel het boek en dompel je onder in heftige romantische scenes en de muziekwereld. Kom me daarna maar vertellen dat je ook keihard voor Rory bent gevallen.