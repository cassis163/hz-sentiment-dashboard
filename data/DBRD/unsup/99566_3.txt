De kaft en het verhaal trokken me aan toen ik dit boek tegenkwam bij de kringloopwinkel. Het boek begon ook veelbelovend. Het was leuk geschreven met leuke karakters. Maar rond pagina 160 had ik het eigenlijk wel gehad met het boek en toen moest ik nog 200 pagina's. De laatste 200 heb ik dus maar vluchtig gelezen om te weten hoe het afloopt, en ik heb eigenlijk niets gemist van het verhaal. Er gebeurt namelijk weinig in het boek en veel alinea's zijn ook echt overbodig. Ik denk dat het boek een stuk beter was geweest als het in 250 pagina's was afgerond. Soms ging de schrijfstijl me wel even tegenstaan. Want de schrijfster spreekt als derde persoon soms de hoofdpersonen aan. Het was fijner geweest als ze steeds dezelfde schrijfstijl had gebruikt. Kortom een goed leuk begin maar daarna (rond pg 160) erg saai en langdradig. De eerste helft geef ik 4 sterren maar vervolg 2, dus gemiddeld 3.