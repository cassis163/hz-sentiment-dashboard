Unplugged is een typisch dystopisch YA verhaal met een leuke beschrijving van het virtuele leven. Maar de verwarrende plotlijnen maken een vervolg met meer informatie echt noodzakelijk. Hopelijk worden mijn vragen dan beantwoord.

Het virtuele leven vond ik erg leuk beschreven. Super grappig hoe de karakters bepaalde apps konden downloaden zodat ze een specifiek uiterlijk zouden krijgen. Of zodat ze zichzelf in een game konden verplaatsen of een lekkere maaltijd konden downloaden. Erg origineel, en ergens ook wel realistisch aangezien er in de echte wereld, volgens mijn studie, ook gefantaseerd wordt over een volledig virtueel leven. Tot nu toe is virtual reality hetgeen wat het meest dichtbij komt, maar wie weet wat de toekomst brengt?

Ook viel het mij ook op dat de hoofdstukken in dit boek een titel hebben. Dus niet standaard 1… 2… 3… Etc. Maar echt een titel die een voorproefje over inhoud van dat hoofdstuk geeft. Vond ik leuk om te zien.

Maar verder vond ik het boek eigenlijk niet zo leuk. Het was erg langdradig beschreven soms, waardoor ik er lastig doorheen kwam. Er werden ontzettend veel details gegeven. Dit vond ik een beetje te veel gebeuren in het verhaal. En simpele wandeling nam zo al snel vijf bladzijdes in beslag.

Ook kreeg ik nogal wat “dejavu’s” tijdens het lezen. Skye, een 16 jarig knap en arm meisje. Vader is uit beeld. Rebels. Wantrouwt regering. Blijkt een bijzondere speelbal te zijn voor rebelse groeperingen en ze komt in opstand… Hmmm waar heb ik dit eerder gezien?

Maar hetgeen waar ik me nog het meest aan ergerde, waren de verwarrende plotlijnen en karakters. Of de acties van karakters. Het werd in mijn hoofd zo’n warboel van waarom iemand nou wat deed, en waar welke groepering nou voor stond. Wie zijn de goede en wie zijn nou de slechte. Wie hoort bij wie. Er was hier zo weinig uitleg over. Misschien dat dit in het tweede boek wat duidelijker wordt, en is dit boek een soort inleiding voor de rest van de serie.

De recensie op mijn blog: https://readinge.wordpress.com/2016/09/02/recensie-unplugged