Het houdt niet op! Weer een boek van Marissa Meyer waarvan ik het einde gewoon moet weten, terwijl ik tegelijkertijd niet wil dat het boek uit is. Dat dubbele gevoel lijkt me een goede indicatie voor de kwaliteit van het boek. Ik vond de chemie tussen Cress en Thorne in dit boek geweldig. Humoristisch ook vaak, door Cress's na√Øeve blik op de wereld. Wel werd het soms wat verwarrend met het groeiende aantal karakters in het boek. Desondanks weet Meyer dit telkens uitstekend vanuit de desbetreffende persoon te verwoorden. Soms zelfs zo dat je als lezer ineens bedenkt: ohja, dat wist die eigenlijk nog niet. En: oeps, zo kan dat ook overkomen.

Al met al een absolute aanrader en ik ben zeer benieuwd naar de volgende delen.