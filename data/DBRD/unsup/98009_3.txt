Simone van der Vlugt kan onderhoudend vertellen. Dat is inmiddels bewezen. Toegankelijk en vlot is haar pen. In naar historische romans spelen steeds krachtige vrouwen een rol. Binnen de mogelijkheden van de tijd waarin zij leven, weten de vrouwen het 'patriarchaat ' naar hun hand te zetten. Ook nu weer. Deze keer is het een fictief figuur die de rol van de krachtige vrouw krijgt toebedeeld. Als Catrijns man onder, zo blijkt in de loop van het verhaal, verdachte omstandigheden sterft, vertrekt de nog jonge vrouw naar de stad. Via Alkmaar en Leiden, waar zij in het voorbijgaan nog grote schilders ontmoet, komt zij in Delft. Vanuit Catrijn volg je als lezer de ontwikkeling van de plateelindustrie. Romantiek, emancipatie, historische gegevens doorspect met alle tinten blauw: van mannen een blauwtje laten lopen, blauwe ogen tot Delfts blauw. Veel toevalligheden, fikse tragedies en wensvervullend. Zeker niet de beste historische roman van Simone, maar als je niet te kritisch bent, een lekker tussendoortje.