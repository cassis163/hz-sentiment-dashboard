Julie Kagawa- Schaduw van de vos

Ik kijk altijd uit naar een nieuw boek van deze auteur.

Yumeko is een Kitsune.. Dat betekent dat ze van gedaante kan verwisselen. Ze groeit op in en klooster, waaruit ze van de een op de andere dag, halsoverkop moet vertrekken. Ze moet een eeuwen oude rol veilig stellen. Hiervoor moet ze vele gevaren doorstaan en een lange reis.

Yuki werkt als kamermeisje voor een hele slechte vrouw. Ze komt er vrij snel achter dat deze vrouw genadeloos is. Haar kant van het verhaal is niet meteen duidelijk. Maar ze ziet alles op een andere manier en dat kun je de geestenwereld noemen.

Dan is er nog Tatsumi, hij is een demonendoder. En ook hij is op zoek naar de rol. De rol kan nameljjk veel macht geven als alle delen samen gevoegd worden. Hij is een heel andere wereld opgegroeid en ik kon een tijd lang niets voor hem voelen. Voornamelijk omdat hij nogal afstandelijk reageert of gewoon is.

Deze 3 verhaallijnen volg je in dit nieuwe verhaal. Wat ze met elkaar te maken hebben, daar kom je achter.

Het boek begint vrij goed en je waant je meteen in Japanse sferen. Maar ik hou er niet zo van. Namen waar je tong van in de knoop raakt. Veel Japanse woorden vliegen je om de oren. Deze kun je achterin het boek opzoeken. Maar dit haalt de vaart steeds weer uit het boek. Je moet woorden blijven opzoeken, het houdt maar niet op. De vaart in het boek had ook wel iets sneller gemogen. Het duurde allemaal net iets te lang in mijn ogen.

De fantasy, demonen en bijzondere wezens, maken een hoop goed. Dat is erg origineel bedacht en die stukjes vond ik heerlijk lezen. Heerlijk om het visueel voor je te zien. Dat is ze nog niet verleerd.

Maar het was gewoon echt mijn boek niet. Te veel hebben moeten opzoeken, haalde voor mij de vaart er uit en de goede zin om verder te lezen. Voor mensen die van Japan houden is het echt om te smullen denk ik. Ik had het boek bijna niet willen uitlezen.

Ik geef het boek 3 sterren. Eerljjk gezegd, weet ik niet of ik het vervolg ga lezen. Ik denk het niet. Ik kijk wel uit naar haar volgende Iron Fey boek. Dat is helemaal mijn ding. Japanse cultuur en woorden is dat blijkbaar niet.