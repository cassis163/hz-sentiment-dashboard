Zo luidt de subtitel van dit boek, en dat is precies wat het is: een "spannend" boek om je in de zomer mee te "ontspannen". Toch vond ik dit boek niet van een dergelijk hoog niveau als de andere thrillers die ik recent las. Het boek is bij momenten ook ongeloofwaardig. Ik voelde ook al van ver aankomen wie achter de sms-jes en dergelijke zat. Ik vond het niet passen dat Eline en Sara, tijdens de gijzeling, nog grapjes maakten tussenin. De angst van Eline kwam ook niet ernstig genoeg over voor mij, wat het minder geloofwaardig maakte.. Jammer, want het verhaal sprak me zeker aan.Beide vrouwen krijgen het uiterst dramatische nieuws dat hun echtgenoot is overleden bij een verkeersongeval, en ze bouwen uiteindelijk een soort van vriendschap uit. Ook dit gegeven vind ik te luchtig uitgewerkt. Jammer, had volgens mij meer ingezeten. Dus enkel aan te raden op vakantie in warme oorden, waarbij je liefst niet teveel wil nadenken en je even laat meevoeren door dit verhaal.Een tussendoortje dat bij mij persoonlijk niet zal blijven hangen.