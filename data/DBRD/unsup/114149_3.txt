Patrick Davis is uit een filmproductie gegooid, uit het echtelijk bed gegooid, heeft een dure claim aan zijn broek en krijgt DVD waarop hij zichzelf ziet. Hij wordt in het oog gehouden, van alle kanten en weet niet wat ze van hem willen. Hij krijgt mails met vreemde opdrachten die hij ook uitvoert. Hij geeft een zak geld aan een vrouw met een ziek kind, hij overhandigt een DVD aan iemand die daarop beelden ziet die zijn gelijk bewijzen. Wanneer hij niet meer wil voldoen aan de vragen, neemt zijn nieuwsgierigheid het over want wat gebeurt er als hij de opdracht niet uitvoert? Hij wordt geleefd alsof hij zelf in een film meespeelt.
Parano√Øa neemt grote vormen aan, de technische snufjes om iemand te volgen, sporen te wissen zijn bangelijk.
Ik vond dat het te lang duurde voor het verhaal echt op gang kwam maar daarna was er geen houden meer aan.