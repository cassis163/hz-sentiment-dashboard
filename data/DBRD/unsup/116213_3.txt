Pauline is verlaten door haar man, maar ze wil dat niet accepteren. Ze besluit hem mooie herinneringen te sturen per brief om hem te herinneren aan wat ze hadden.
Dat gegeven loopt als een rode draad door het boek, want ondertussen gaat het leven gewoon verder. Een familieweekend in een huisje aan zee legt andere herinneringen bloot en dan blijkt dat de familie vele gebeurtenissen heeft weggestopt

Geen standaard feelgood boek, maar een familie roman waar het verleden grote invloed heeft op het functioneren van de personages in het heden. En er zijn best heftige en verdrietige dingen gebeurd, wat slecht is verwerkt en waarbij “het niet praten over” niet de beste oplossing bleek.

In korte hoofdstukken en brieffragmenten wordt het leven en de geschiedenis beschreven. Met een fijne schrijfstijl neemt de schrijfster je mee in de levens en de herinneringen van een gewone familie. De gebeurtenissen zijn herkenbaar en kunnen iedereen overkomen.

Een feelgood roman zonder zoetsappige liefdes perikelen, lijkt een afspraakje die kant op te gaan, dan weet de schrijfster je deze keer te verrassen. En toch draait het om liefde en het maken van keuzes en het kunnen rekenen op je familie.

"Het is niet omdat het anders afloopt dan jij wilt, dat het niet goed afloopt."