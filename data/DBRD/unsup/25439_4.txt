Peter gaat vol hoogdravende ideeÃ«n het geloof verspreiden onder de aliens op een planeet op 5 kilometer van de aarde zoals de missionarissen en zendelingen dat een paar eeuwen geleden in Afrika deden. Zijn zwangere vrouw laat hij op een steeds verder degenererende aarde achter. SF met een commentaar op het evangelie - dat zie je niet vaak.
Alles loopt natuurlijk anders -zoals Joseph Konrad al beschreef, doet de jungle wat met een mens. Dat de lucht ook op deze planeet zwaar en vochtig is is vast geen toeval. Op de basis krijgt hij een VIP-behandeling. Dat hij zo welkom is, blijkt echter heel opportunistische redenen te hebben. Dat de ongrijpbare mensachtige wezens zo enthousiast zijn over het geloof, ook.
Zonder helemaal de plot te verklappen: onder druk van de omstandigheden vallen heel wat mensen in dit boek van hun geloof, lijkt Faber te willen zeggen. Daar neemt hij heel wat pagina's voor. Aan de andere kant zijn er veel spannende, griezelige en, ja zelfs romantische ontwikkelingen. Daardoor,door de volwassen stijl en door de karakterontwikkeling, stijgt dit boek een flink stuk uit boven de genreliteratuur.