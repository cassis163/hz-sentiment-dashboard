Peter van Opperdoes en Jacob Holm zijn in Bureau Raampoort terug onder een nieuwe naam in lijn met de tv-serie Bureau Raampoort. Na een lange dag staan van Opperdoes en Jacob op het punt hun bed op te zoeken, maar dan vindt er een schietpartij met dodelijke afloop plaats en worden zij ter plaatste geroepen.

De sfeer in Bureau Raampoort voelt direct weer als in de eerdere Baantjer en de Waal v.v., maar ook zeker de originele Baantjer boeken. Door de tv-serie wordt er een bepaald beeld van de personages opgedwongen, toch blijft het Simon de Waal die ik zie als van Opperdoes. Goede restaurants komen met regelmaat voorbij in het boek en lekker eten speelt een grote rol.

Naast ouderwets speurderswerk, krijgt de lezer ook een lesje in het onderzoeken van de sporen. Bijvoorbeeld een pistool, welke uit de gracht wordt gevist, direct weer in het water leggen - anders gaat hij roesten.

Bureau Raampoort is gewoon een heerlijk boek om te lezen, geen verrassingen, geen grote acties, maar gedegen speurwerk en het uiteindelijk inrekenen van de dader.