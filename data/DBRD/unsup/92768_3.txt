Niets is , wat het lijkt.

Op een dag ziet kraanmachinist Jos, vanuit zijn hoge positie aan de oever van de Schelde een lijk van een vrouw liggen. Alles lijkt op een tragisch ongeval, of is er toch meer aan de hand. Wat volgt is een bizar onderzoek, waar niets is zoals het lijkt.

Het verhaal is voornamelijk geschreven vanuit het perspectief van Jos, die hoog vanuit zijn kraan, zijn omgeving op een beschouwende en soms humoristische manier bekijkt. Mede hierdoor gaat de omgeving , Temse en de Schelde , waar het boek zich afspeelt, leven.

Belinda Aebi heeft een vlotte schrijfstijl en mede door prettige bladspiegel leest het boek vlot weg. Door korte, bijna poëtische onderbrekingen in het verhaal vanuit …… wordt je als lezer steeds op het verkeerde been gezet. Het is geen superspannende thriller, maar een verhaal , dat naast misleiding, ook gaat over liefde, vriendschap en verdriet.
Het is een Vlaams boek, met hier en daar wat Vlaamse woorden en uitdrukkingen, dit maakt het ook amusant en geeft voor de Hollandse leze ook wat inzicht in het Vlaamse leven.

Belinda Aebi, schreef al eerder zeven romans in de reeks rond de onderzoeksrechter Maud Gelderman. Troebel water is de eerste standalone thriller.

Een prettig lezende thriller, met een niet geheel onverwachte plot, maar toch een verrassend einde .
Een schrijfster om zeker meer van te lezen