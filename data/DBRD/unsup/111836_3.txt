Hoewel thrillers mijn favoriete genre is, lees ik af en toe een chicklit; hapt zo lekker weg. Zo heb ik Vlinders voor altijd meegenomen van de bieb. Jill Mansell staat meestal garant voor een paar uurtjes onvervalst genieten van een romantisch boek. Op zich vind ik Vlinders voor altijd ook weer een plezierig boek wat supervlot wegleest. Maar soms bekroop mij het gevoel dat Mansell teveel wilde vertellen in één verhaal; er waren teveel en ook onlogische plotlijnen. Toch verraste ze me ook met bepaalde ontwikkelingen en daardoor bleef het tot op het eind een prettig boek om te lezen. Lichtelijk teleurstellend, vandaar 3 duimpjes, maar je blijft bij Mansell aan het goede adres wanneer je een leuke chicklit wilt lezen.