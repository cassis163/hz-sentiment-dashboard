Ik schrijf deze recensie een paar uur nadat ik de laatste bladzijde van het boek dichtsloeg. Wat een einde. Wat een onverwachte wending in het verhaal. Julie Cohen heeft net als ‘Zij, jij en ik’ een prachtig verhaal neergezet wat je niet onberoerd laat. ‘Samen’ vertelt een liefdesgeschiedenis van Emily en Robbie en het verhaal begint in het heden maar in elk deel wordt er teruggeblikt tot aan 1962 waar ze elkaar voor het eerst ontmoeten. Het is liefde op het eerste gezicht maar het wordt al vrij snel duidelijk dat de toekomst er niet gemakkelijk uitziet. Emily studeert voor gynaecoloog en Robbie zeilt de hele wereld over. Als dan ook nog Emily’s ouders bezwaar tonen tegen deze relatie, raken ze elkaar kwijt. Ze gaan allebei verder met hun leven maar ze kunnen elkaar niet loslaten. Als ze tien jaar later elkander weer ontmoeten, blijkt de liefde tussen hen veel te sterk is en besluiten ze voor altijd samen te blijven