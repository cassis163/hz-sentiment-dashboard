Alles begint bij Anna vond ik een bijzonder mooi boek. Een ander boek dan alle andere. De roman is gebaseerd op de familiegeschiedenis van de auteur.
Het verhaal speelt zich af in Zuid-Afrika, 1930. Poppie groeit samen met haar broers en zus op in een weeshuis. Als ze ouder zijn en op eigen benen staan werkt Poppie in verschillende zaken en verhuist ze regelmatig. Ze gaat een opleiding doen en ontmoet vele mensen. In de liefde vraagt ze zich af waar ze goed aan doet.
Ze komt erachter dat haar zus een ander verhaal verteld heeft over haar moeder. Poppie komt er stukje bij beetje achter wie haar moeder was. Dat geeft rust maar ook onrust.
Het is bijzonder de verhalen te lezen vanuit de verschillende generaties. Als lezer word je meegenomen in een familiegeschiedenis waar je snel inzit en wat lastig is om los te laten.
Prachtig geschreven liefdesverhaal waarin de oorlog grote invloed heeft op de levens van de verschillende generaties.