Het Stonehenge Ritueel is een absolute aanrader als je houdt van de nodige raadsels, enig speurwerk, een vaak zeer strak gespannen spanningsboog en verschillende verhaallijnen die echt op de allerlaatste bladzijden pas bij elkaar komen. Ik had voordat ik het boek kocht mijn twijfels omdat ik eigenlijk nog nooit van deze schrijver gehoord had. De korte samenvatting op de achterkant van het boek maakte me eigenlijk direct nieuwsgierig. Tijdens het lezen heeft deze nieuwsgierigheid me niet meer losgelaten. Echt een prachtig werk dat wel iets weg heeft van de Da Vinci Code. Niet alleen de manier van vertellen, maar ook de mysterieuze plaats waar alles gebeurt, de hoogbegaafde hoofdpersonen in het boek en vooral de spanning die lezende het boek alsmaar verder opgeschroefd wordt totdat deze echt pas op de laatste pagina ontzenuwd wordt. Ik zal uiteraard niet verklappen hoe het afloopt, maar pfjeh het is echt een boek om in een ruk uit te lezen. Al met al een echte aanrader dus, met recht 4 sterren voor Het Stonehenge Ritueel wat mij betreft