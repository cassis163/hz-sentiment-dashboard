Ik heb kort hiervoor Verdronken verleden van deze schrijver gelezen en die vond ik echt beter. Dit was een goed boek met een goed verhaal, maar wat oppervlakkiger dan Verdronken verleden.
Wel een mooi verhaal: aan het begin van het verhaal wordt de moordenaar gepakt na een melding van huiselijk geweld. De agenten die op de melding afgaan ontdekken de vrouw des huizes in elkaar geslagen bij de voordeur. Wanneer ze op onderzoek uitgaan, doen ze een gruwelijke ontdekking in de kelder: een vastgebonden dood meisje in een kamer vol kaarsen en spiegels en bloed. En daar wacht ook de moordenaar op hen..... Hij wordt overmeesterd, waarbij één van de agenten de dood vindt en de ander getraumatiseerd raakt.

Aan Alan Banks en Annie Cabot (die inmiddels bij Interne Zaken werkt) de taak uit te zoeken wat er is gebeurd. Hoe kon het dat de moordenaar zolang zijn gang kon gaan zonder dat zijn vrouw, collega's en buurtbewoners er enig idee van hadden? Welke gruwelen hebben zich afgespeeld en wie zijn er allemaal slachtoffer?

Goed boek en met veel plezier gelezen! Op zoek naar het volgende boek van Peter Robinson .