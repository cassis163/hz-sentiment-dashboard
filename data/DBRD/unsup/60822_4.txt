Dit superleuke, interactieve boek heb ik mogen pre-readen van Scelta Publishing, het verschijnt namelijk pas op 27 mei.
In eerste instantie is het heel gek voor iemand die zo zuinig is op boeken als ik om in een boek te gaan schrijven! Maar ik ben het maar meer als notitieboek gaan zien, dan is het ineens een stuk minder erg ;-)
Dit boek, wat overigens vanbinnen gewoon Nederlandstalig is, staat vol met leuke leesuitdagingen, lijstjes en opdrachten. Het is zo leuk om door dit boek heel intensief bezig te zijn met welke boeken je leest en welke auteurs je graag leest.
Er staan makkelijk uitvoerbare opdrachten in als: “Tweet de eerste zin van pagina 12 van het boek dat je nu leest” of “Mooiste cover ever”, maar er staan ook moeilijkere opdrachten in als: “Lees een boek waarin de volgende eeuwen centraal staan: 16e eeuw, 17e eeuw, 18e eeuw, 19e eeuw, 20e eeuw, 21e eeuw” of “Lees voor elke letter van het alfabet een boek, dat begint met die letter”. En alles wat je deelt op Social Media doe je met #TheReadingChallenge, zodat het makkelijk terug te vinden is.
Oftewel: een onwijs leuk boek vol met inspirerende opdrachten waar je als boekliefhebber wel een tijdje zoet mee bent! Leuk om cadeau te geven of te krijgen, mede door de zachte prijs van 8,99. The Reading Challenge, ga jij de uitdaging aan?