Een treinreis door Duitsland, Denemarken en Finland. Een tijdreis naar het tsarenrijk onder het bewind van tsaar Nicolaas II Aleksandrovitsj, de laatste tsaar die Rusland heeft mogen kennen. Je bagage, een oud versleten koffertje met de initialen CEH propvol brieven die zo te zien iedereen wil bemachtigen.

Richard Eusden, een ambtenaar van middelbare leeftijd wordt op een miezerige, allesbehalve speciale dag opgeschrikt door zijn ex-vrouw, Gemma. Zij vraagt Eusden een koffertje naar Marty Hewitson, Richards jeugdvriend en haar ex-man te brengen. Een opdracht waar Eusden maar beter niet had mee ingestemd. Al snel wordt het Eusden duidelijk dat hij een kleine schat in handen heeft, vol geheimen die het daglicht beter niet aanschouwen. Wanneer het koffertje in verkeerde handen terecht komt, blijkt het een lastig kat- en muisspel te worden waarin je niemand kan vertrouwen. Terwijl Eusden en Hewitson alles op alles zetten om het waardevolle koffertje terug in bezit te krijgen, maakt het grote succesvolle bedrijf Mjollnir zich steeds meer verdacht. Waarom nemen zij deel aan de jacht naar dit mysterieuze object? Maar wat in godsnaam heeft Anastasia Nikolajevna, de jongste dochter van de tsaar hiermee te maken?

Naarmate het verhaal vordert, steken de schandalen zich de kop op. De sociale kritiek op hoever mensen gaan voor een waardevol koffertje, hoever ze gaan voor geld. De maatschappij wordt bekritiseerd in Een oude schuld doordat Goddard de nadruk specifiek legt op alle moorden die simpelweg in de doofpot worden gestoken. Iedereen houdt zijn mond omwille van het oppermachtige Mjollnir. Onschuldige mensen sterven of worden geterroriseerd. Niemand kan of mag iets meer te weten komen. Als je dat wel probeert wordt er niet getwijfeld over één lijk meer of minder.

Robert Goddard lijkt erin gespecialiseerd om alle historische details te dubbel checken. Alle verwijzingen in het boek kloppen van begin tot eind. Wat het juist zo sterk maakt. De Russische tsarenfami