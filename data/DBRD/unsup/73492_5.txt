Wat is dat? Lotta ziet op een mooie zonnige dag een rare vogel in de wei. Hij heeft maar één poot. Dan ontdekt ze dat het een ooievaar is en twee poten heeft. In Lotta telt ga je op pad met de kip Lotta en ontmoet je andere dieren waarbij steeds iets te tellen valt. Kinderen zijn meteen betrokken bij het verhaal en gaan mee tellen. Ze tellen de poten van de hond, de stippen van een lieveheersbeestje en de spinnenwebben van een spin. Er valt veel te tellen. Het aantal staat vet gedrukt in het verhaal, zo zien ze meteen het cijfersymbool.
En wat een grap! Ook de poten van Lotta zijn te tellen en is er een dier met negen poten?
Lotta telt is echt een aanrader. Met dit boek leren de kinderen tellen tot 10. Het heeft al een plaatsje gekregen in mijn rekenhoek in de klas.