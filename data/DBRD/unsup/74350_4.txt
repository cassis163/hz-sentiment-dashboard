Elsa is na een ongeval in de bergen in een coma geraakt en ligt al ruim een half jaar in het ziekenhuis. De prognose is niet hoopgevend en haar familie staat voor de moeilijke beslissing om de apparatuur af te laten koppelen.
De broer van Thibault ligt ook in het ziekenhuis en door toeval belandt Thibault op de kamer van Elsa. Al direct voelt hij een band met haar en hij gaat haar vaker bezoeken. Hij krijgt de overtuiging dat Elsa hem hoort en hij wordt verliefd op haar.
Het verhaal wordt afwisselend door Elsa en Thibault ‘vertelt’. Dat maakt het verhaal dynamisch en de lezer nieuwsgierig. De keuze die de familie van Elsa moet maken voor het afkoppelen van de apparatuur zorgen ervoor dat de spanning in het verhaal opgebouwd wordt. De gedachtegang van iemand die in coma ligt is zeer fascinerend en voor Elsa worden de bezoekjes van Thibault als heel aangenaam ervaren. Thibault wordt voor haar de reden om te ontwaken uit haar coma, maar heeft ze hier nog tijd genoeg voor?
Het is een prachtig verhaal en een boek dat je op het puntje van je stoel houdt. Het is niet een doorsnee liefdesverhaal, maar wel een verhaal over kracht, overtuiging en natuurlijk de liefde.