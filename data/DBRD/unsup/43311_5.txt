Fredrika Bergman en haar collegas van het team van inspecteur Alex Recht onderzoeken de zaak van een dood echtpaar in Stockholm. Hij was een dominee en alles wijst erop, dat hij eerst zijn vrouw heeft vermoord en daarna de hand aan zichzelf heeft geslagen. Enkel mensen in zijn omgeving menen echter, dat het uitgesloten is, dat de dominee zelfmoord zou hebben gepleegd. Ondertussen is er een vluchteling uit Irak opgesloten in een appartement. Hij wil een nieuw leven beginnen in Zweden met zijn gezin. Dit was een goedkopere route dan normaal. Hij wacht nu al een paar dagen tot hij nieuwe informatie krijgt.

De politie ontdekt, dat de dochters van het dominee- echtpaar er ook iets mee te maken hebben. De dominee wilde mensen helpen, die in moeilijke situaties waren beland. Wat is er allemaal gebeurd, dat het zo moest aflopen?

Kristina Ohlsson heeft in Verzwegen een boek geschreven over de moeilijke weg, die vluchtelingen soms afleggen als ze in een ander land hun toevlucht zoeken. Sommige mensen willen daar weer geld uit slepen en helpen de mensen niet belangeloos. Dit boek zet je wel aan het denken. Er zijn verschillende verhaallijnen en ze schrijft heel vlot. Pas op het eind had je door wie het had gedaan.

Kristina Ohlsson (1979) is geboren in Kristianstad en woont nu afwisselend in Stockholm en Wenen. Ze is politiek analist en werkte voor het Zweedse ministerie van Buitenlandse Zaken. Haar thrillerdebuut Ongewenst was een internationaal succes en verscheen in vijftien landen.Ik vond Verzwegen weer beter dan haar eerste boek Ongewenst. Het plot was verrassend. Vijf sterren voor deze boeiende thriller.
[bewerk]