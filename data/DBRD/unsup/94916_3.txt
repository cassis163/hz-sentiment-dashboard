Ann Leckies 'Imperial Radch'-trilogie is op dit moment mijn favoriete serie boeken. Althans, 'Ancillary Justice' en 'Ancillary Mercy'; ik weet niet goed wat ik van 'Ancillary Sword' vind. Datzelfde gevoel heb ik nu met 'Provenance'. Ik heb me er prima mee vermaakt en het was geweldig om terug te zijn in het universum van de Radchaai, maar toch... Net als bij 'Ancillary Sword' heb ik het gevoel dat ik iets essentieels mis en daardoor het boek niet goed op waarde kan schatten. Ik ga 'Provenance' binnenkort nog wel een keer herlezen, denk ik. Hoewel dat bij 'Ancillary Sword' ook niet hielp...