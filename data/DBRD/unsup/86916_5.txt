Opa heeft een boerderij
HIE-JA-HIE-JA-HO
met op zijn erf een...
GRAAFMACHINE

In dit geweldige prentenboek van uitgeverij De Fontein heeft opa naast boerderijdieren allerlei groot materieel op zijn erf. En terwijl we samen het bekende lied zingen komen ze allemaal voorbij... de voorlader, de bulldozer, de grondschuiver. Ook de kiepwagen wordt met gemak bestuurd door meneer Vos, inclusief bouwhelm. Hij is waarschijnlijk het enige dier op de boerderij die in het bezit is van een groot rijbewijs. Met het groot materieel werkt opa aan iets, maar aan wat is nog niet duidelijk.
Ondertussen klust oma, met automonteur Varken, aan de oude truck. Een nieuwe motor, opgepompte bandjes, nieuwe lak en... als de truck klaar is stapt oma in een racepak met racebril.
En dan is te zien waar opa zo hard aan gewerkt heeft....een heuse racebaan!

...met op zijn erf een...
MONSTERTRUCK!

HIE-JA-HIE-JA-GOOOOO!

Een verrassend en vlot prentenboek, die perfect past in het thema van Kinderboekenweek 2016 'opa & oma, voor altijd jong'.

Veel leesplezier!

Vrolijke groet,
Fien de Voorleesfee
www.voorleesfee.nl