Elizabeth Jane Howard ( 1923-2014) behoorde tot de uppermidde class in Groot-Brittanie. Ze trouwde op haar 19e met een veel oudere man. Na WO2 liet ze hem in de steek en nam haar baby mee. Daarna trouwde en scheidde ze nog enkele keren. Vanaf 1950 is ze gaan schrijven. In 1963 trouwde ze met auteur/leraar Kingley Amis, waarvan ze in 1980 scheidde. Haar zoon stimuleerde haar om een kroniek te gaan schrijven gebaseerd op haar eigen leven. In 1982 begin ze met het schrijven van deze Cazalets kronieken.
Deel 1 Lichte jaren en deel 2 Aftellen gaan aan het derde deel Verwarring vooraf.

Verwarring speelt zich af tijdens de Tweede Wereld Oorlogs jaren. De Cazalets leven een turbulent leven in Londen en op hun landgoed Home Place in Sussex.Het is een periode vol dreiging van bombardementen en met vrienden en familie aan het front en tekorten ( veel dingen zijn op de bon).
In Verwarring staan de drie kleinkinderen van De Generaal en de Baronie centraal in hun proces van volwassen worden. Een moeilijk proces om dat de respectievelijke ouders er niet echt bij betrokken zijn . Iedere generatie leeft een eigen leven.
De eigenzinnige Louise trouwt tegen alle verwachtingen in met de oudere Michael. Michael zit erg onder de plak bij zijn moeder en is vooral gericht op zijn carri√®re als officier.
Hierdoor is Louise erg eenzaam en onzeker. Ook haar zwangerschap en vreselijke bevalling zijn tekenend voor deze situatie.
Polly heeft moeite haar leven op te pakken na het overlijden van moeder. Sybil. Ze ruimt diens spullen op en dat roept soms vragen op. Ze is heel zorgzaam voor haar vader en broer Neville.
Clary is wanhopig, maar ook hoopvol dat haar vermiste vader Rupert ooit nog terug komt en haar dagboeken dan zal kunnen lezen. Ze leeft in een isolement.
Daarnaast lezen we hoe het Rachel vergaat in haar wankele met Sid.
Het boek eindigt op het moment van de bevrijding.

Dit boek was een heerlijk thuiskomen bij een bekende familie. Nu in de wat moeilijkere periode van WO2.
Een boek vol liefde, ontrouw, huwelijksperikelen, verdriet en dreiging. Het is sneller geschreven dan de eerste twee delen. Je vliegt door de tijd, er gebeurt met iedereen veel en het is een beetje overdreven. Ook de mooie omschrijvingen van de omgeving en de huizen zijn grotendeels achterwege gelaten.

De titel verwarring is goed gekozen. De periode waarin het verhaal speelt is verwarrend, de gebeurtenissen zijn verwarrend en als lezen blijf je in verwarring achter, uitkijkend naar deel 4 bevrijding.
Al met al drie sterren, toch iets teleurstellend.