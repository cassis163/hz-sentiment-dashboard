Ik kan me niet herinneren dat ik ooit zo'n goede psychologische thriller gelezen heb. Het boek is heel mooi geschreven, zit supergoed in elkaar en bevat volop onderhuidse spanning.

De hoofdpersoon Christine is een vrouw die door een ongeval elke ochtend als ze wakker wordt haar herinneringen kwijt is. Met behulp van een arts gaat ze een dagboek bijhouden. Dit is in het kort het verhaal.

De auteur SJ Watson is een man en ik vind het onwijs goed dat hij zo levensecht een vrouwenleven kan neerzetten. Wat een goed boek en dit is pas zijn debuut.
SJ Watson hoeft zich over "Voor ik ga slapen" geen zorgen te maken want dit wordt zeker een bestseller. De internationale rechten van dit boek zijn dan ook al zeer terecht aan meer dan 30 landen verkocht. Op dit moment wordt het boek ook verfilmd door Rowan Joffe (The American)

Mijn conclusie: gewoon lezen dit boek.