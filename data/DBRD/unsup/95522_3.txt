Mike Nicol (1951,Kaapstad,ZAF) is een Zuid Afrikaanse auteur die wereldwijd doorbrak met de Kaapstad-trilogie. Machtsvertoon is een spin-off van deze serie waarbij een hoofdrol is weggelegd voor de dochter van Mace Bishop (samen met zijn partner Pylon Buso de hoofdpersoon in de Kaapstad-trilogie)),-Krista Bishop en de voormalige assistente Tami Mogale. De dames zetten het beveiligingsbedrijf van Mase & Pylon voort, en richten zich daarbij op de beveiliging van vrouwen.


Terwijl Mace Bishop zich schuil houd op de Kaaiman-eilanden en daar het luxe leven leidt, neemt het beveiligingsbedrijf van zijn dochter Krista een tweetal zaken aan. Aan de ene kant nemen ze de beveiliging op zich van twee Chinese zaken lieden die zich bezig houden met de zeer lucratieve maar illegale handel in Abalone (een lokale specialiteit van de familie van de zeeslakken, die in China als zeer exclusieve delicatesse wordt beschouwd). Aan de ander kant wordt hun hulp ingeroepen door een lokale bende leider, die juist weer betrokken is bij de handel in de Abalone. Krista en Tami raken verwikkeld in het keiharde lokale milieu, waar niets ontziende bende’s recht tegen over elkaar staan en waar de meest gruwelijke boodschappen aan de orde van de dag zijn. Normaal nemen Krista en Tami deze zaken niet aan, maar ze kunnen niet meer terug doordat ze onder druk worden gezet door een schim uit het verleden.

Nicol legt met dit boek de vinger op de zere plek van een actueel probleem in het huidige Zuid-Afrika. De overheid krijgt maar moeilijk vat op de illegale handel en de bende’s hebben de kaapregio in hun greep. Sommige delen van Kaapstad zijn echte no-go zones waar niemand zich waagt. Nicol gooit dit zo bij je naar binnen. In zijn typische staccato stijl laat hij je de duistere kant van het land zien. Moord, schietpartijen, wraak en ontvoeringen worden als warme broodjes opgevoerd. Expliciet en gruwelijk beschreven,
Helaas zit er weinig balans in het boek. De beschrijving van het geweld voert zo de boventoon dat het verhaal totaal ondergesneeuwd raakt. Dat is jammer want Nicol verstaat het vak van schrijven. Zoals gememoreerd, een staccato schrijfstijl, hard-boiled misdaad. Maar ook humor, strakke dialogen en interessante karakters.