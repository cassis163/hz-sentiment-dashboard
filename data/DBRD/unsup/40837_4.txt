Een roman over het leven van Florence Nightingale. Een naam die bij elke verpleegkundige een belletje doet rinkelen. The lady with the lamp, 'De vrouw met de lantaarn'. Wij weten van haar dat zij de grondlegster was van de hedendaagse verpleegkunde. Dat zij er voor zorgde dat verplegen een vak/beroep werd met een gedegen opleiding en niet meer werd gezien als werk van aan lager wal geraakte vrouwen. Maar wie was Florence nu eigenlijk? Het maakte mij nieuwsgierig.

In deze roman maken we kennis met Florence Nightingale. We lezen over het huwelijk van haar ouders en over de twee dochters (Parthe en Florence) die uit dit huwelijk geboren worden. Florence groeit op in rijkdom. Een wereld van welgestelden, zomer en winterverblijven, dure kleding, grote diners en vele bals waar vooral haar moeder en zusje erg van genieten. Naar gelang Florence ouder wordt voel je dat haar onvrede met deze manier van leven groeit en haar drang om 'iets' nuttigs te doen steeds sterker wordt.
Als jonge vrouw ontmoet Florence de charmante Richard Manckton Milnes die haar de ogen doet openen.

Citaat; Richard ;"Ieder mens is in wezen goed, maar ieders omstandigheden zijn anders".

Citaat ; Florence (in gedachte), ik luister en besef dat ik nooit heb gezien hoe de wereld om mij heen lijdt. Dat er zo dicht bij mensen zijn die in armoede leven. Honger hebben. Ik heb het nooit willen zien. Het was nu eenmaal zo dat sommige mensen (vele) hongerlijden en ik toevallig niet.

Het schud Florence wakker en zij beseft dat er voor haar een andere rol staat te wachten dan die van toegewijde echtgenote welke haar familie van haar verlangt. Voor het zover is gaan er echter nog enkele jaren voorbij. Het zijn andere tijden maar uiteindelijk krijgt zij toch de kans om zichzelf te ontplooien. Als zij haar eerste betrekking bemachtigd zijn haar woorden; 'Ik ga ervan genieten, ik ben nuttig, ik heb een doel in mijn leven. Vanaf dit moment volg je Florence in haar strijd om van de verpleegkunde echt een beroep te maken.

Wat een fijn boek en ook nog één waar je iets van opsteekt! Je beleeft het leven van Florence door haar ogen. Haar liefdesleven (ja, ja), haar strijd om los te komen van haar familie, haar gevecht met de autoriteiten, de confrontaties met de afschuwelijke dokter Hall, haar wensen, haar dromen en uit eindelijk haar succes.Soms vond ik Florence een beetje zeuren, vooral over de omgang met haar familie. Dan dacht ik, "kom op schouders er onder en pak een beetje door". Maar ja, ik ben dan ook een vrouw van deze tijd.Ook heb ik mij verbaasd over alle keren dat zij zelf ziek was en dan maanden op bed lag. Als zij zich niet nuttig kon maken lag een depressie steeds op de loer.

De vraag die mij rest is wel; Zou zij (als zij niet uit zo'n welgestelde familie was gekomen) tot dezelfde inzet en resultaten zijn gekomen? We gaan het nooit te weten komen.
Wat blijft is een mooi boek over het leven van een vrouw die door haar strijd er voor zorgde dat mensen uit alle lagen van de maatschappij recht hebben op respect en goede zorg.

Auteur;Cindy van de Woestijne
Uitgave van; De Drvkkery / Schrijverspodium
Historische roman
Soft cover
203 bldz