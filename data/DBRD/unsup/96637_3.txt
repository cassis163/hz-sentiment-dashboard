Anna is een 17-jarig meisje die in haar examenjaar zit van de middelbare school. Ze is een meisje die niet echt binnen het vaste clubje op school past en heeft ook maar een vriendin, Ellen.

De thuissituatie van Anna is niet ideaal, maar ze vindt het tot nu toe wel prima thuis bij haar moeder. Het contact met haar vader is al een hele tijd niet zo actief.

Op een dag gaat Anna naar de dokter, omdat ze vermoeidheidsklachten heeft en de klieren in haar hals opgezet zijn. In het gesprek met de dokter laat hij het woord kanker vallen en dat is het begin van de grote omslag in haar leven. Anna weet nog niet zeker of ze kanker heeft, want dat moet nog onderzocht worden, maar haar omgeving lijkt wel al de bevestiging gehad te hebben.

Haar omgeving reageert er in Anna's ogen positief op, ze krijgt aandacht van haar vader en haar klasgenoten en zelfs een jongen toont interesse in haar. Maar wat moet ze doen als ze niet ziek blijkt te zijn en ze dus weer gewoon Anna wordt?

'Anna' is een boek dat makkelijk wegleest. Het is makkelijk geschreven en er gebeurt constant wat in het verhaal waardoor je verder wil lezen. Ook vond ik dat ik een klik kreeg met de hoofdpersoon. Je kon duidelijk inbeelden hoe Anna alles meemaakte en wat ze dacht.

Af en toe vond ik wel dat het te kort door de bocht was geschreven. Anna maakt op een gegeven moment keuzes waar ik het niet helemaal mee eens was, omdat dat voor mijn gevoel ook anders kon. Naar mijn mening was het niet zo dat ze niet onder die keuzes uit kon en miste ik informatie en dat vond ik jammer.

De verhaallijn vond ik erg goed, omdat er een duidelijke opbouw in zat en dat vind ik persoonlijk heel fijn. In het begin maak je kennis met de hoofdpersonage en haar omgeving. In het middenstuk kwam het moraal van het verhaal naar voren en het slot was ook duidelijk geschreven.

Het boek krijgt van mij 3 sterren