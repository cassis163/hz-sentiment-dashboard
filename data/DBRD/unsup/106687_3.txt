Erica James schrijft mooie, boeiende romans. Ook in dit boek weet ze de lezer weer te triggeren met een verhaal dat verschillende kanten van de liefde behandelt: Harriets liefde voor haar overleden zus Jennifer die zo diep gaat dat ze voor Jennifers kinderen gaat zorgen. Dit zet haar hele leven op zijn kop; hoe gaat ze daarmee om? Haar vader verafgoodde Jennifer - wat betekent haar dood voor hem en zijn ziekelijke vrouw? Will Harts' liefde voor zijn dochters die bij zijn ex-vrouw wonen. Dan raakt zijn 19-jarige oudste zwanger en wil alleenstaande moeder worden. De vroegere buurjongens van Harriet en Jennifer zijn elkaars grootste tegenpolen - welke rol spelen zij in het verhaal?

Zoals gebruikelijk bij Erica James wordt het verhaal niet tot in alle punten en komma's opgelost (hoe gaat het aan het eind verder met Dominic bijvoorbeeld?), maar ze geeft een mooi beeld van de levens van al haar hoofdpersonen.
Leuk boek om te lezen, ideaal voor de vakantiekoffer.