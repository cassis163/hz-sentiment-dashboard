Annabel Lee Truckson , een jonge tiener, wordt samen met een hond, een Duitse herder die luistert naar de naam Hond, opgesloten in een militaire bunker onder de grond.
Waarom dat gebeurt weet ze niet, haar oom, oom Truck, die haar heeft opgesloten, vertelt haar niets .
Het enige wat hij tegen Annabel zegt is dat ze voor niemand open moet doen, zelfs niet voor hem.
Alleen wanner iemand het juiste wachtwoord gebruikt mag ze open doen.
Ook gebruikt oom Truck daarbij wat Duitse woorden.

Annabel houdt zich in leven door het eten van gedroogd voedsel en conserven en sluit vriendschap met de hond, voor wie ze eerst bang is. Merkwaardig is dat Hond alleen luistert naar bevelen die in het Duits gegeven worden.

Het meisje wordt gezocht, o.a. door een sluipschutter, genaamd The Mute, de geheimzinnige Dr. Smith en twee priv√© detectives.
Hoe weten ze van haar bestaan en waarom wordt ze gezocht? Wie heeft het goed met haar voor en wie niet?
En vooral: wie van hen zal haar als eerste vinden?

De auteur, Mike Nappa, was in Amerika al bekend door het schrijven van religieuze boeken, waaronder kinderboeken.
Annabel Lee is zijn eerste thriller.

Het boek is opgedeeld in verschillende, niet al te lange hoofdstukken, die allen de naam van een personage dragen.
Het verhaal wordt daardoor verteld vanuit verschillend perspectief, wat het lezen boeiend houdt.
Ook de goede schrijfstijl zorgt ervoor dat het verhaal vlot leest.
Goed uitgewerkte personages, een verhaallijn die langzaam maar duidelijk toewerkt naar de uiteindelijke plot.
Eenmaal in het verhaal begonnen, is het moeilijk het boek weg te leggen.
Een bijzonder boek, wat ook nog eens stemt tot nadenken.
En vergeet vooral het naschrift niet te lezen.