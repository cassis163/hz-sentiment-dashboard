De proloog zorgde er voor dat ik wat rechter in mijn leesstoel ging zitten. Dat beloofde wat !
Afwisselend lees je de gebeurtenissen uit het gezichtspunt van Pien en die van René haar jeugdvriend (deze vertelling in de derde persoon). Hierdoor merk je op een gegeven moment dat eenzelfde gebeurtenis, door deze twee mensen heel anders beleefd wordt.

Toen ik het volgende over het boek las, wist ik dat ik dit boek moest gaan kopen en lezen:
'Hij volgt je, overal...
Gebaseerd op een waargebeurd verhaal.'
Het is een heel akelig onderwerp, waarover geschreven wordt. Je moet er niet aan denken
om het slachtoffer te zijn van stalking, waar dit verhaal over gaat.

Een boek dat je lekker vlot doorleest, doordat Marelle Boersma een heel pakkende manier van schrijven heeft, naar mijn mening. Het kost geen moeite om in het verhaal te blijven, de dingen die gebeuren zijn ook wel een beetje te verwachten. Ikzelf had al eerder over stalking gehoord via een vriendin en was daarom ook bijzonder geïnteresseerd in dit boek.
Wat voor mij de geloofwaardigheid wat drukte, was een onverwachte wending in het verhaal. Jammer van het einde, dit was helemaal onverwacht !
Dat neemt niet weg dat het een geweldig goed boek is. Je zit met samengeknepen billen te lezen, het liefst in de nabijheid van anderen. Niet alleen lezen in je zomerhuis wanneer er niemand anders is !
Marelle Boersma schrijft over actuele misstanden en doet dat op een manier waardoor je meer na gaat denken over het betreffende onderwerp ! Stalking kan een leven vernietigen of op zijn minst helemaal op zijn kop zetten.

Ik waardeer dit boek met 4/5 sterren.