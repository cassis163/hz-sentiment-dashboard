Een ontluisterend verhaal, vlot geschreven waardoor je er makkelijk doorheen leest. Je ogen geloven niet wat ze lezen en langzaam aan dringt tot je door dat dit kan. Ook in Amsterdam, Amsterdam-Zuid nota bene. De moed die de schrijfster heeft gehad om uit dit diepe dal te klimmen en de beschrijvingen zo gedetailleerd op te schrijven vond ik bewonderenswaardig. Ook de scenes door de ogen van een jong kind in verschillende fases van haar leven zijn intrigerend. De ambivalentie tussen het begrijpen dat sommige zaken niet kloppen en toch verlangen naar een moeder, een thuis. Al met al een verhaal dat zeer de moeite waard is!