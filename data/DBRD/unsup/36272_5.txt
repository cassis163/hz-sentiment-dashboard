Het is dat ik door crimezone weet dat dit het debuut was van Cilla en Rolf Brjlind, anders zou ik het niet geloofd hebben. Springvloed is een bloedspannende thriller. Er wordt tijdens springvloed een vrouw vermoord op het strand van Nordkoster. Tom Stilton is een van de rechercheurs die de zaak onderzoekt. Hij heeft amper aanknopingspunten en de zaak loopt vast. Tom Stilton verdwijnt hierna en lijkt van de aardbodem verdwenen. Jaren later krijgt Olivia Rnning voor haar opleiding tot politieagent de opdracht een cold case te onderzoeken en te kijken wat zij anders had gedaan in het onderzoek. Zij is de dochter van een agent en kiest voor deze moordzaak. Olivia bijt zich vast in de zaak en spoort Tom Stilton op. Intussen vinden er diverse incidenten plaatsñ er worden meerdere daklozen in elkaar geslagen en mishandeld. Wat hebben deze zaken met elkaar te maken? Het boek leidt je via diverse draadjes naar de ontknoping die zeer goed in elkaar zit, en mij verraste. Dit boek is zeer beeldend beschreven in de typische sfeervolle scandinavische stijl. Cilla en Rolf Brjlind hebben er een fan bij: ik kijk uit naar deel 2!!