Toen ik op de cover las: ~het verleden zal niet worden vergeten...~ was meteen mijn interesse gewekt. Ik wilde daarom het boek graag lezen.
Wat vond ik er van?

Een zin uit het boek, geeft een beetje weer hoe ik me voelde toen ik de laatste bladzijde gelezen had:
'Toen ze weer in haar huurauto stapte, besefte Nikki dat alles waarin ze bijna haar hele leven had geloofd een leugen bleek te zijn geweest.'
Als lezer wordt je vanaf het begin op het verkeerde been gezet. Een geweldig knappe plot, deze uitkomst kun je niet verwachten terwijl je aan het lezen bent! Vooral de cursief gedrukte gedeelten verrassen je achteraf. Niets is wat het lijkt!

Het is een verhaal over slechtheid, domheid, liefde en vertrouwen. En dat alles gegoten in de zachte, zinnelijke, zuidelijke sfeer van Savannah, waar het verhaal zich afspeelt. Savannah ligt in Georgia, een van de zuidelijke staten van de Verenigde Staten. Dat sfeertje is goed neergezet.
Ook het boek zelf lees je niet snel even, maar langzaam. Zodat je niets zult missen van alle karakters en hun eigenaardigheden. Het zijn er nogal wat, maar ze hebben ieder hun plaats in het verhaal. Als je uit bent op een snelle thriller, moet je deze niet gaan lezen.
Deze moet je waarderen voor wat hij is. Een zinderende thriller!

Ik waardeer dit verhaal met 4/5 sterren****