Samenvatting
In dit boek verteld de auteur over zijn ervaringen in de Bhagwan gemeenschap.
Hij gaat naar de ashram in Phoona (India). Tijdens zijn verblijf van een maand in de ashram neemt hij deel aan diverse therapiegroepen. Liefde staat centraal evenals het uiten van vastzittende woede. De therapiegroepen zijn erg intensief. Beschreven wordt hoe het er aan toe gaat in de groepen en welk persoonlijk effect het heeft. Ook de lezingen van Bhagwan, de meditaties en uitbundige dansavonden komen aan bod. De auteur raakt geheel in de ban van Bhagwan maar overdenkt ook alles en heeft zo nu en dan twijfel. Als Bhagwan op een gegeven moment zich in Amerika vestigt gaat hij ook regelmatig daar heen. In dit boek wordt ook het leven in communes beschreven, de effecten van de regels en gewoonten van het hele gebeuren op zijn relatie en de ondergang van de sekte.

Leeservaring
Het boek leest als een soort dagboek. Je leeft mee met hetgeen de auteur mee maakt en wat dat met hem doet als persoon en zijn leven. Al lezende krijg je een prima beeld van de Bhagwan periode. Je krijgt inzicht in het reilen en zeilen in Phoona en hoe het er later in Amerika aan toe gaat. Het is een makkelijk lezend boek. Omdat het als een soort dagboek leest maakt dit het levendig. Het is een recht voor zijn raap boek. Duidelijk in gewone spreektaal wordt het uiteengezet. Klein minpuntje is dat er wel redelijk wat taalfouten in staan. Dit uit zich door het weggevallen zijn van letters in een woord. Wel wil ik opmerken dat ik niet weet of het boek dat ik heb gelezen een recensie exemplaar/proefdruk is. Mij is dus niet duidelijk of dit kinderziektes zijn die er reeds uitgehaald zijn.

Conclusie:
Een duidelijk boek over de Ashwan gemeenschap weer gegeven door iemand die het persoonlijk heeft meegemaakt. Een interessant boek.