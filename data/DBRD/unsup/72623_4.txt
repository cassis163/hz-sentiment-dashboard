Zeemeermin gaat over een viertal vrienden, alhoewel eigenlijk drie want al snel wordt de eerste dood gevonden, bevroren in/onder het ijs. Gedurende het verhaal leren we de 'vrienden' steeds beter kennen. Niet alleen het heden maar minstens zo belangrijk het verleden van de heren wordt duidelijk gemaakt. Stuk voor stuk komen ze niet onder bedreigingen van een onbekende persoon uit. Pas tot een aantal pagina's voor het eind vallen de puzzelstukjes ineen. Het knappe is dat het verhaal tot op dat moment nog alle kanten uit kan gaan en iedereen verdacht is. Het einde is achteraf eigenlijk zowel wel voorspelbaar maar gelijkertijd heel erg verrassend te noemen.
Een geweldig goed geschreven verhaal. Camilla Lackberg weet de spanning niet alleen gedurende het hele boek langzaam op te bouwen maar ook dusdanig hoog te houden dat je haast wel door moet lezen. De eerste 75 bladzijden moest ik er alleen een beetje inkomen maar als je eenmaal op gang bent......

Zeker een hele grote aanrader en lekker voor tijdens de vakantieperiode. Echt een boek om in een ruk uit te lezen.