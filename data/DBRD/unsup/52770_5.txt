The plant pharmacy door Lisette Kreischer

Ik volg Lisette al jaren, ben dol op al haar boeken. Met haar laatste boek stelt ze me wederom niet teleur. Naast super boeiend is dit boek ook super mooi. Alleen al er in bladeren maakt me blij.

Planten en kruiden als geneeskrachtige medicijnen, dat is iets wat me boeit maar waar ik, tot dit boek, geen verstand van had.
In haar plant pharmacy legt Lisette uit wat planten en kruiden voor jou kunnen doen maar ze doet dit niet op een belerende manier. Ze verwijst continue naar andere boeken en schrijvers en wijst er veelvuldig op dat jij zelf het beste weet wat goed voor jou is. Met dit boek reikt ze je informatie, tips en trics aan. Handvaten om zelf aan de slag te gaan en je eigen werkmethode te vinden. Dat vind ik er tof aan.

Ze begint met een grondige uitleg over wat je wel en niet kan verwachten, daarna volgt een opsomming van de ideale huisapotheek, er komen een reeks portretten van planten voorbij en ze eindigt met meer dan 40 veganistische seizoensgebonden recepten.

The plant pharmacy is een boekt dat boeit, bruist, bloeit en goesting geeft. Het enthousiasme van Lisette spat als een regenboog van het papier. Echt knap gedaan, zeker wetende dat ze zelf ook de fotografie heeft gedaan. Je ziet dat dit een boek is waar met hart en ziel aan is gewerkt. Smaakt naar meer!