Daan is een verwend jongentje dat eigenlijk alle speelgoed al heeft. Geen cadeau is dan ook goed genoeg voor hem. Zijn ouders vinden hem zo speciaal dat ze hem, met liefde, tot het bot toe blijven verwennen. Maar eigenlijk wil Daan maar een ding, iemand om mee te spelenâ€¦..

Het prentenboek Het cadeau is mooi vormgegeven. De harde kaft heeft een leuke illustratie en een heuse rode strik. De inhoud, waarvoor stevig glanspapier gebruikt is, bevat naast het leuk en vlot geschreven verhaal, veel grappige illustraties van Harmen van Straaten. De vragen die het boek oproepen liegen er ook niet om: Waar ligt de grens als het om verwennen gaat. En zijn ouders en kinderen zich wel bewust van wat ze werkelijk willen?