Het verhaal "Mijn beeld van jou" doet me erg denken aan "Voor jou" van Jojo Moyes. Op de kaft staat ook vermeld voor de liefhebbers van Jojo Moyes. Dit boek is het debuut van deze Nederlandse schrijfster. Je maakt kennis met Emma van 32. Ze lijkt alles voor elkaar te hebben: liefde, werk, huis alles is op orde. Tot ze de mysterieuze Boris ontmoet. Hij is fotograaf en zorgt ervoor dat Emma ook weer plezier krijgt in het fotograferen. Ze worden verliefd op elkaar. Maar geeft Emma haar vertrouwde leven op om verder te gaan met Boris? Of blijft alles bij het oude? Ik moest een traantje laten bij het einde. Maar vond wel dat het een rollercoaster was waarin wel erg veel gebeurde. Daarom 4 sterren.