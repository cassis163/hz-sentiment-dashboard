Matt Shore is piloot van een luchttaxi. Zijn werk bestaat er voornamelijk uit om jockey's, trainers en eigenaren naar de verschillende renbanen van Engeland te vliegen. Doorgaans geen spannend beroep. Maar al in zijn eerste werkweek ontploft zijn vliegtuigje. Gelukkig raakt niemand gewond, maar voor wie was de bom bedoelt? Voor de beroemde jockey aan boord? Of was iemand anders het doelwit?
Matt gaat op onderzoek uit en dat komt hem duur te staan.

Zoals alle boeken van Francis is het vanaf de eerste tot de laatste bladzijde bloedstollend. Steeds als je denkt dat je weet wie de dader is en wat zijn motief is, krijgt het verhaal weer een andere wending. Hoewel dader en motief mij in dit verhaal eerder duidelijk waren dan anders. Maar dat maakt het verhaal zeker niet minder goed.
Dick Francis is vooral bekent om zijn passie voor paardenrennen, maar in dit boek heeft hij ook zijn andere passie verwerkt: vliegen. Zijn vrouw en hij hadden een luchttaxiebedrijfje en zijn ervaringen daarmee heeft hij in dit boek verwerkt. Maar ook andere onderwerpen zijn goed uitgewerkt. Francis verzon nooit zomaar "feiten", hij deed altijd goed research. In dit geval naar de onderwerpen leukemie en bommen. Mede dat maakt dat het verhaal heel geloofwaardig is en heel goed in elkaar zit.
Echt een aanrader voor iedereen die van crimi's houd, of je nu wel of niet van paarden houd. Een boek dat je niet mer weg kunt leggen als je eenmaal begonnen bent.