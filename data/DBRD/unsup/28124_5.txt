Heel erg fijn om weer in het gezelschap van oude bekenden te verkeren – de intrigerende en stoere Helen natuurlijk, betrouwbare en moedige Charlie, slinkse persparasiet Emilia – en ook kennis te maken met een boeiend nieuw personage: brigadier Joseph Hudson. Je krijgt het gevoel dat er bij hem meer is dan er op het eerste gezicht lijkt te zijn… Ik ben benieuwd hoe dat zich gaat ontwikkelen!
Iets minder aandacht in dit deel voor het privéleven van Helen, maar genoeg om meteen weer sympathie te voelen voor deze bijzondere, maar ook eenzame dame. En de verhaallijn is zo al boeiend en spannend genoeg met die klopjacht op de moordenaar, dus ik vond het geen minpunt.

Wat onwijs jammer dat ik het boek alweer uit heb en nu weer zo lang moet wachten op een volgend deel! (Volgend voorjaar verschijnt er eerst een standalone van Arlidge: Kom je spelen? Ook héél benieuwd naar!) Ik heb namelijk weer ontzettend genoten van het super spannende en heerlijk vlot lezende avontuur van Helen, Charlie en de rest. Het verhaal was ontzettend meeslepend en niet weg te leggen; ik wilde alleen maar door, door, door! Net zoals ik van deze serie nog steeds alleen maar meer, meer, meer wil! Een Topserie met Toppersonages! Ik blijf fan!!