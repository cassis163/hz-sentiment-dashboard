(Recensie komt oorspronkelijk hiervandaan: https://nlboekenrecensies.wordpress.com/terug-naar-de-kust-saskia-noort/)

Terug naar de kust – Saskia Noort

Als Maria zwanger blijkt van haar derde kind, besluit ze het voortijdig te laten weghalen en de relatie met de vader te verbreken. Vlak daarna wordt ze met de dood bedreigd, kennelijk vanwege haar levensstijl en de gepleegde abortus: het is het begin van een zenuwslopend kat-en-muis-spel, waarbij Maria er alles aan doet om zichzelf en vooral haar kinderen in veiligheid te brengen. Ze besluit onder te duiken bij haar zus, die nog altijd in hun ouderlijk huis aan zee woont. Daar wordt ze geconfronteerd met jeugdherinneringen die ze liever zou vergeten, en beginnen haar dierbaren steeds meer aan haar geestelijke gezondheid te twijfelen. Ondertussen komt haar belager dichterbij…







Maria’s leven gaat niet over roosjes. Als ze zwanger blijkt te zijn van haar derde kind besluit ze het zonder overleg weg te laten halen, tot ongenoegen van de vader van het kind. Na een ruzie besluit Maria de relatie te verbreken. Niet lang erna volgen er bedreigingen, waarop Maria vlucht en besluit onder te duiken bij haar zus. Niemand weet waar ze is, en de bedreigingen komen niet meer terug. Echter moet Maria nu opgewassen zijn tegen wat anders dan de bedreigingen: de jeugdherinneringen die ze liever onderdrukt en niet meer aan denkt. Hierdoor begint haar omgeving te twijfelen of ze geestelijk wel helemaal in orde is en of dit allemaal nog niet genoeg is voor Maria komt de bedreiger ook steeds dichterbij..



Dit boek was het allereerste boek wat ik gelezen heb van Saskia Noort, ik wist dus niet wat ik moest verwachten en kon verwachten.

Het boek Terug naar de kust leest ontzettend vlot en je hebt het snel uit. Je hoeft er niet bij na te denken, het is een heerlijk ontspanningsboek, ondanks de spanning die ontzettend snel aanwezig is. Hierdoor zit je aan de pagina’s gekluisterd en voel je je net zo ellendig als Maria als haar omgeving zich als het ware tegen haar keert.

De onthulling (oftewel het plot) kan voor sommige mensen verwacht zijn, voor sommigen ook niet. Persoonlijk vond ik het een leuke plot twist, ik had er zelf wel aan gedacht maar ik ging er niet 100% voor.

Ik geef het boek 3.5/5 sterren.