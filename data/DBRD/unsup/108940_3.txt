Zeer benieuwd was ik naar dit laatste boek van Belinda Bauer omdat haar vorige boeken steeds beter werden. Het woord wat me nu direct te binnen schiet is tegenvallend. Je leert de personages, behalve Jack, niet goed kennen want ze worden allemaal maar oppervlakkig aangestipt. Voor Jack krijg je als lezer wel veel sympathie, de manier waarop hij als 14-jarige de verantwoordelijkheid neemt voor zijn jongere zusjes, is ontroerend.
Wat me echter het meeste stoorde was het feit dat het totaal niet spannend is. Bovendien hangt het verhaal van teveel toevalligheden aan elkaar, zoals de vondst van het mes.
Het verhaal is goed bedacht maar slecht uitgewerkt als thriller. Het is meer een roman over een ontwricht gezin na de dood van de moeder. Op zich is dat element genoeg om de lezer aan het lezen te houden want Belinda Bauer heeft een erg prettige schrijfstijl en je blijft benieuwd hoe het met de kinderen zal aflopen.