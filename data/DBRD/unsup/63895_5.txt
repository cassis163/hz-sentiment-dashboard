Toen ik de flaptekst hier op Crimezone las, sprak het boek mij helemaal niet aan. Ik veronderstelde dat het een heel zielig verhaal ging worden, gezien de toestand van de hoofdpersoon. Maar niets is minder waar! Toen ik het boek toevallig tegenkwam in de bibliotheek, heb ik het toch maar eens meegenomen en vanaf de eerste bladzijde werd ik meteen in het verhaal gezogen. Ik had nog nooit zo snel een boek uit! Een origineel, aangrijpend en vaak grappig verhaal.