De titel is al mooi, het boek is heel mooi geschreven.
Het verhaal gaat over een familie die al sinds lang een uurwerk fabriek runnen. Het start als de grootvader van Lizzy Tanner sterft. Op zijn sterfbed vraagt grootvader aan haar om voor gerechtigheid te zorgen. Lizzy belooft dat en weet in eerste instantie niet waarin ze toegestemd heeft. Dan ontpopt zich een verhaal dat in de oorlog afgespeeld heeft. Wie stond aan de goede kant in de 2e Wereldoorlog.
Gedurende haar onderzoek naar het verleden, schopt ze tegen heilige huisjes. Bij sommige valt dat in verkeerde aarde. Maar ze zet door. Haar zoektocht wordt afgewisseld met stukjes uit de oorlog. Deze fragmenten zijn schuin gedrukt waardoor je meteen weet in welk tijdperk het zich afspeelt.
Lizzy is een sterke vrouw die de waarheid boven tafel wil krijgen, ongeacht de weerstand die ze ondervindt..
Haar huwelijk staat onder druk, maar toch blijft ze standvastig wat betreft de familiegeschiedenis.
Dit boek is een echte aanrader.