Dit is het tweede deel van een trilogie, ik heb helaas deel 1 niet gelezen waardoor het in het begin nogal lastig is om in het verhaal te komen.

Het verhaal speelt zich af in de toekomst, in een dystopische wereld.De Vijfde Golf komt eraan, en de mensheid staat aan de vooravond van totale vernietiging. Cassie, Ben en Ringer overleefden de eerste vier vernietigende Golven en staan voor een moeilijke keuze: wachten tot Evan Walker terugkomt, of op zoek gaan naar andere overlevenden vóór de vijand hen te pakken krijgt. Want dat er een nieuwe aanval komt is onvermijdelijk. Cassie en haar vrienden zullen de ultieme strijd moeten aangaan tussen hoop en wanhoop, leven en dood. We hebben de eerste vier Golven overleefd. We houden vol, maar de overwinning is nog ver weg. We hebben hoop, maar worden door haat verteerd. Ze denken dat we zwak zijn. Maar we zijn niet alleen.

Het verhaal gaat verder waar het vorig boek geëindigd is.Gelukkig wordt er in de eerste paar hoofdstukken het een en ander herhaald , waardoor je enigszins begrijpt wat er gebeurt is. De vijf hoofdpersonen besluiten zich op te splitsen, Pepper gaat op onderzoek uit en de rest wacht op haar. Ze zitten in een leegstaand hotel en proberen uit de handen te blijven van Vosch, de kampcommandant uit Askuil, die de vader van Cassie en Sam heeft gedood.Ze moeten een veilig heenkomen vinden voordat de vijfde golf eraan komt.Dit is de golf van verderf. Ook zijn ze op de vlucht voor Evan Walker, alhoewel de meningen over hem verdeeld zijn. Of ze een veilig heenkomen vinden, moet je zelf maar lezen.
Het verhaal leest wel vlot ondanks de vele personages en de rare namen (Theekop,Pondcake). Het is een verhaal dat zich laat vergelijken met de Labyrinthrenner van James Dashner. Dystopisch, jongeren en proefpersonen zijn ook in dit verhaal belangrijke ingrediënten. Sommige stukken zijn niet te volgen, het is echt boek waar je je aandacht bij moet houden.
De personages zijn wel duidelijk gekarakteriseerd maar toch blijft het allemaal oppervlakkig.
Het boek heeft een open eind.Vooralsnog is het voor mij niet spannend genoeg om deel 3 ook te gaan lezen.

3 sterren.