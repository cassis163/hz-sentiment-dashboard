Recensie Witter Zwart

Met dank aan In de boekenkast mocht ik deelnemen aan de leesclub met het boek Witter Zwart.

In het boek volgen wij Marco Sebastini Corletti en zijn vriend Helmut van Schlagen. Beide hebben zich aangesloten bij de SS. Eerst doen ze dienst in het kamp Dachau waar Marco al moeilijke beslissingen moet maken maar daarna komen ze in Italie terecht. Het landgoed La Perla Bianca wordt door de SS opgeÃ«ist. Het landgoed behoort aan de familie Tandori die Marco maar al te goed kent. Hij is al tijden verliefd op hun half joodse dochter en violiste Ester. De twijfel slaat toe en hij wil er alles aan doen om dit gezin te redden van de Duitsers. Ook slaat de twijfel bij Marco toe. Heeft hij de juiste keuze gemaakt om zich aan te sluiten bij de SS en wie is hij nu eigenlijk zelf?

De titel en de cover verteld het hele verhaal. Wie is er zwart en wie wit? Een grijs is er niet, ook niet voor Marco. Het verhaal gaat de hele tijd over tegenstellingen zoals oorlog- vrede, liefde en haat, hoop en wanhoop.
Een goed gekozen titel.

Het boek is geen boek wat je zo even uitleest terwijl de schrijfstijl wel heel erg prettig is. Er gebeurt zoveel in het boek en er komen zoveel namen in voor, dat de emoties soms erg hoog zitten en ik het boek even weg moest leggen.
Ook had ik af en toe wat moeite met de vele namen en de bijbehorende titels.
De personages worden net als de gebeurtenissen heel goed en geloofwaardig neergezet. Je voelt de haat en de liefde. Alles is even mooi omschreven.
Door alle foute keuzes die Marco heeft gemaakt kon ik toch geen hekel aan hem krijgen. Vooral hem vond ik heel menselijk omschreven.

Ik heb echt genoten van dit boek ondanks dat ik dit genre niet snel zal pakken om te lezen. Het eind ging ook nog net even anders dan ik had verwacht. Met een diepe zucht heb ik het boek gesloten en het zal nog lang bij me blijven

Ik geef het 4 sterren