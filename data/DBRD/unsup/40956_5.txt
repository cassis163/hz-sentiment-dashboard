Weer een snel geschreven boek, met nu en dan rauwe en gruwelijke details.
Mooi vond ik dat in het begin van het boek even kort is vermeld wat zich in de delen 'Bloedlijn' en 'Glashard' heeft afgespeeld.
Als je begint te lezen pik je eigenlijk gewoon weer de draad op, waar je was gebleven bij Glashard. Jessy Haider is ook nu weer volop in actie, nu en dan weet ze niet wie te geloven, en dan weet ik nu ik het boek uit heb eigenlijk nog niet echt. De hobby van Jessy en haar opgezette dieren spreekt met niet erg aan, maar toch is het een fijn en goed verhaal waarvan ik de afloop wil weten. Die afloop weet ik nu nog niet, want het gaat gewoon verder in het volgende deel! Mooi zoals af en toe de ware Jessy even in het verhaal opduikt, met haar kwetsbaarheden.
Superknap dat je als schrijver tevoren hebt uitgedacht wat Jessy allemaal gaat beleven en ik denk dan ook dat ons als lezers nog heel wat te wachten staat! Superboek dus eigenlijk gewoon weer!