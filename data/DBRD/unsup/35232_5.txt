In De dans van de tijger verteld Sarita Mandanna de meeslepende familiegeschiedenis van het meisje Devi.
Zij wordt geboren in India 1878 en groeit op met Devanna, een jongen die in haar nabijheid woont.
Hun gezamenlijke toekomst wordt bepaald door noodlottige en trieste omstandigheden die hun leven voor altijd bepalen.

De tragedie die Devi en Devanna heeft getroffen is als een rode draad door de geschiedenis verweven.
Het is aangrijpend om te lezen hoe diep de wortels van misbruik, liefde, vertrouwen, verlies en vriendschap zich hebben genesteld in de levens van de jonge mensen.
Ze groeien als eeuwig kwaad en eindeloos heimwee pijnlijk mee.

Sarita Mandanna hanteert een prettige en toegankelijke schrijfstijl. Met veel gevoel voor de prachtige omgeving die zij schilderachtig beschrijft neemt Sarita Mandanna mij mee naar het kleurrijke verleden van het verre India.

Het verhaal van Devi en Devanna heeft mij vanaf de eerste bladzijde weten te boeien. De dans van de tijger is een heerlijke roman die, behalve een fantastisch verhaal, mij veel ontspanning heeft gegeven.