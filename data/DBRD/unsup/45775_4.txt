Een nieuwe Kim Stone en wat moest ik glimlachen in het begin wanneer Kim een baby aantreft voor de deur van het politiekantoor. Uiteraard neemt ze het kind mee naar binnen, het is winter en het vriest, maar wanneer dat kind wakker wordt en begint te huilen, roept ze haar troepen bij elkaar.
Zet een geharde crimineel voor haar en ze knipt zelfs niet met haar ogen, maar geef haar een baby en ze raakt in paniek. Dat is Kim Stone. Al heeft ze een klein hartje want de minsten van de samenleving, die krijgen haar aandacht en dat is in dit boek nodig.
Wanneer een jonge prostituee vermoord gevonden wordt, is het alle hens aan dek om te zorgen dat het bij een dode blijft. De moeder van de vermoordde vrouw wist helemaal niet dat haar dochter een prostituee was.
Het team wordt in twee gesplitst omdat niet alleen de moord opgelost moet worden, maar ook de moeder van de baby moet gevonden worden en dat leidt dan weer tot andere onfrisse praktijken.

Weer een heel goed boek, opgebouwd rond maatschappelijke thema's. Voorlopig ben ik deze serie nog lang niet beu.