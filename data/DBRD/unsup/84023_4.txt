Tijdens het logeren bij oma beleven Pol en zijn zusje Polleke van alles.
Het is altijd leuk bij oma en als Pol even uitrust op de twee poefjes van oma dan vliegen die er ineens vandoor. En dan begint een machtig avontuur die je niet snel meer zult vergeten.

Als ik het boek ontvang ben ik blij verrast dat de schrijver het gesigneerd heeft.
Ook de cover en het formaat zien er aantrekkelijk uit. Ik lees niet veel kinderboeken en lees eerder altijd thrillers en het is dan ook echt even een andere denkwijze waar ik in stap.

Heel onrealistisch en tal van gebeurtenissen volgen elkaar op terwijl ik bedenkt ja hoor! dat kan helemaal niet!! En nee, hoe kom je erop?
Maar als ik dan eenmaal verder lees betrap ik mijzelf erop dat ik zeer geboeid met enige spanning zit te lezen met een glimlach om mijn mond.
Bij het voorlezen gebeurt datzelfde bij mijn kinderen en dat lijkt me nou net de bedoeling van een ontzettend leuk spannend kinderboek.
In die zin is de missie geslaagd lijkt me.
Persoonlijk vind ik wel dat er enorm veel gebeurt met een neiging van een hak op de tak verhaal zeg maar.
Maar mijn kinderen vinden het geweldig en liggen regelmatig te schateren over de bank heen.

Kortom dit boek is meer dan vermakelijk en verdiend van mij dan ook 4 sterren.