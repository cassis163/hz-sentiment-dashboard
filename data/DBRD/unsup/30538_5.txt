Wat doe je als de toekomst ineens voor je deur staat?

Cover
De cover laat je futuristische gebouwen zien met een rustige lucht aan de bovenkant en aan de onderkant ondersteboven hedendaagse flatgebouwen met donkere wolken erboven, dit in blauwtinten opgemaakt. Daarnaast kan je de cover ook voelen door de oneffenheden erop.

Samenvatting
Dit boek begint heel normaal een jongen die een spel speelt op de pc met andere spelers en zich in zijn karakter inleeft. Daarna veranderd het verhaal en kom je er achter dat hij zich helemaal alleen voelt thuis en op school, hij heeft alleen maar een kat die er altijd voor hem is. Dan gebeuren er een paar dingen, hij luistert een gesprek af tussen zijn vader en zus en daar wil hij antwoorden op gaan zoeken, maar voor het daar toe komt komen zijn familieleden om in een explosie die hun hele huis verwoest. Hij kan niets anders doen dan meegaan met de man die hem een hand aanreikt en vanaf dat moment komt hij in een heel andere wereld terecht en krijgt hij echte vrienden. Maar er blijven vele onbeantwoorde vragen en daar gaan hij en zijn vrienden achteraan.

Mijn mening
Wat een heerlijk boek om te lezen, ik heb genoten van het mysterie, avontuur, spanning en futurisme. Het boek is vlot te lezen en zeer goed te volgen. Bij het lezen nam mijn nieuwsgierigheid om alles samen met de jongeren uit te zoeken toe, zo erg werd ik meegezogen in het verhaal en vond het jammer dat het verhaal eindigde, wacht met gezonde spanning op het vervolg.

Conclusie
Een echt Young Adult boek, die ook heel erg gewaardeerd zal worden onder de jongens en natuurlijk ook door de oudere lezers onder ons. De Harry Potter uitstraling met vele futuristische snufjes die wel magisch lijken geeft een verrassende kijk in wat de toekomst kan zijn.

Lara Reims (1974) schrijft het liefst spannende verhalen over jongeren die op zoek zijn naar zichzelf in een veranderende wereld. Upgrade is haar debuut en het eerste deel van een trilogie.

Dit boek krijgt van mij een DIKKE 5 sterren ✪✪✪✪✪.