Dit boek geeft een unieke inkijk in het leven, het denken, het handelen van een pedofiel.  Je leest wat er aan de feiten vooraf gaat, het effectieve misbruik en de periode dat hij gevangen genomen wordt.

Als je ze maar lief hebt vertelt het levensverhaal van Simon Bakker, een man die in '75 veroordeeld werd voor ontucht en poging tot doodslag op een jongetje. In '93 pakt de politie Simon opnieuw op. Ditmaal wordt hij verdacht van aanranding van een 8-jarig meisje. Ondertussen heeft Simon een relatie met Marion.    Ook voor haar is dit een zware periode.  Simon ontkent en zij schaart zich achter hem ondanks alle ellende die op haar af komt.   Maar dan bekent Simon toch de feiten.  Welke straf staat Simon te wachten?  Overleeft hun relatie dit?

De titel vertelt de kern van de zaak.  Simon is ervan overtuigd dat de liefde voor het 8-jarige sproetenmeisje wederzijds is.  Hij gelooft ook dat sexuele handelingen met een kind niet schadelijk zijn als ze maar liefdevol gebeuren.  Vanuit deze overtuiging pleegt hij zijn daden, een misdrijf.

Simon groeit op met een vader die hem al jong sexuele voorlichting geeft.  Hij toont hem hoe je klaarkomt, samen doen ze wedstrijdjes om ter verste spuiten.  Later blijkt dat zijn vader ook veroordeeld is voor sexueel misbruik.  Zijn broer was één van zijn slachtoffers.  Terwijl Simon in de gevangenis is, zit ook zijn broer een straf uit voor sexueel misbruik en moord op een 3-jarig kind.  Het zit hen in de genen.

Het is boeiend om te ontdekken hoe zo iemand denkt en handelt.  Het doet je als ouder schrikken.  Simon vindt het onverantwoord dat 'zijn' sproetenmeisje alleen naar huis gaat na schooltijd.  Tegelijkertijd stelt hij grensoverschrijdend gedrag zonder dat hij zich hier bewust van lijkt.  In zijn ogen zijn haar ouders onmensen terwijl hij het is die het meisje levenslange schade toebrengt.  Dit herkende ik ook in het boek over Michelle Martin.  De verontwaardiging van M. over afval op zijn terrein na alles wat hij zelf aanrichtte.

Ik stoorde me wel aan de dt-fouten die regelmatig voorkomen net als de rare zinsconstructies en de fouten in de layout.  Toch weerhield het me er niet van om het boek uit te lezen.

Een aanrader als je inkijk wil in het leven van een pedofiel!