Nina is een jong meisje, verstandig, maar pech dat haar vader vroeg gestorven is en ze geen kans heeft om te gaan studeren. Op haar werk leert ze Max kennen, hij is ruig, gevaarlijk, wild.
Ze valt voor hem. Maar al snel raakt ze verstrikt in zijn daden, ze kan niet onder zijn invloed uit en hij vraagt ook alsmaar meer van haar. Ze is bang van hem, maar tegelijk kan ze niet zonder hem.
Erika Foster wordt bij een koffer geroepen, opgegraven aan de oever. Er steken enkele vingers uit. Wanneer de koffer geopend wordt, blijkt er een naakte man in te zitten, in stukken gezaagd om netjes in de koffer te passen. Het team is wel een en ander gewoon, maar dit is toch wel erg wreed.
Tijdens het onderzoek raakt Erika gewond, ze moet herstellen en trekt dan maar enkele weken naar haar zuster. Wanneer ze terug komt, kan ze met frisse moed en nieuwe inzichten terug aan de zaak werken. Naar het einde toe gebeurt er nog iets gewaagd.

Ik kan er niet aan doen maar ik ben fan van Erika Foster. In het eerste deel was ze nog gewoon een keiharde bitch, dat is ze nu nog, maar nu laat ze af en toe al andere emoties zien en dat maakt haar menselijk. Ik denk dat er nog wel wat delen kunnen volgen voordat het te veel van hetzelfde is. Er zit best nog wel wat evolutie in haar.