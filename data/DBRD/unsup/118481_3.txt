Het eerste dat opvalt aan het boek 'Exit' is dat het boek bijzonder soepel leest. Ondanks de vele 'vreemde' woorden(althans voor mij) die er worden gebruikt en de vele personages die een hoofdrol spelen, heb je de neiging om het boek in eerste instantie weg te leggen. Maar deze woorden worden overwegend in het eerste gedeelte gebruikt, waardoor het geen enkele moeite kost om in het verhaal te komen en in het verhaal te blijven. Het boek boeit en blijft boeien tot de laatste bladzijde. En het is spannend.

De opbouw is, ondanks de vele terugblikken die in het verhaal voorkomen die er niet toe doen (althans voor mij) en overbodig lijken., iet wat chaotisch.
De tijdsprongen houden je wel alert en zijn ook op het juiste moment getimed en logisch in het verhaal. Bij het naderen van de ontknoping worden alle fragmenten aan elkaar geregen.

Hoewel Cecilia een Nederlandse vrouw is, ademt Exit wel een buitenlandse sfeer. Dat heeft uiteraard ook te maken met het feit dat grote gedeeltes zich in het buitenland afspelen, maar de auteur heeft ongetwijfeld veel research gedaan naar drugskartels, de sfeer rondom de grote spelers op die markt en hun zeden en gewoonten. Dat maakt Exit tot een verhaal met internationale allure.

Een punt van aandacht is wel dat de beweegredenen van Cecilia voor het maken van keuzes soms niet helemaal duidelijk zijn. In die zin blijft het personage wat vlak maar wel consistent. Het einde van het boek past hier trouwens weer goed bij. En soms is er binnen het verhaal iets teveel sprake van toeval.