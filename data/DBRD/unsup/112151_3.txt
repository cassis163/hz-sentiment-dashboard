Afgelopen week heb ik het boek vrijwel achter elkaar uitgelezen. Het was mijn eerste kennismaking met Erica Spindler en die is me zeker niet tegengevallen! Alleen al die familie- en vriendenbanden; je moet zeker in het begin wanneer je iedereen nog niet kent, goed opletten wie wie is.
Maar dan ontvouwt zich een boeiend verhaal waarin de tegenstelling tussen de eenling Yvette en de familieclan Malone erg opvallend is. Kan Yvette, die door een stalker annex seriemoordenaar wordt achtervolgd, haar wantrouwen tegenover de politie achter zich laten? Of speelt zij een sinister spelletje met de politie?