Voor wie houdt van de Goddardiaanse intrige, is dit één van zijn betere. Maar wie houdt van een mooi geschreven en tragisch liefdesverhaal, komt ook niet bedrogen uit.

Clouds Frome is een boek dat je ergens kunt situeren in het midden van een liefdesgeschiedenis, een detectiveverhaal en een thriller (hoewel het vooral neigt naar het eerste). Het is een boeiend en meeslepend boek en voor wie wil kennismaken met Robert Goddard, een ideaal boek om mee te beginnen.