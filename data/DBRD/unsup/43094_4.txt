Een rauw verhaal, een rauw boek. Of: een verhaal met een rauw randje. Of: een boek met meerdere rauwe randjes....... Kortom, een boek dat zich moeilijk laat vatten in een aantal zinnen. Bij mij blijven 3 dingen hangen. Ten eerste de ongekende wreedheid die zich heeft voorgedaan in het huidige Indonesië, gedurende en kort na de 2e WO. Ten tweede de impact die een geschiedenis heeft en kan hebben op iemand, maar ook doorwerkt in het volgende geslacht. En ten derde, met terugwerkende kracht, het waanzinnige idee dat Nederland zich geroepen voelde om een volk en een land “tot de orde te roepen en in het geleid te brengen. Let wel, een volk dat zich aan de andere kant van de wereld bevond, met een eigen cultuur, traditie en toekomst.......