Met de YA-leesclub mocht ik het boek Virus van Mirjam Mous lezen. Super bedankt hiervoor!
Dit is het eerste boek van Mirjam Mous dat ik gelezen heb en het heeft mij benieuwd gemaakt naar meer van haar boeken. Waarom?
Het verhaal gaat over Kris en Hopper die na een ongeluk stranden in het Spaanse dorpje Odrín. Kort na hun aankomst breekt er een onbekend en besmettelijk virus uit. Kris heeft het syndroom van Gilles de la Tourette, dat voor ongemakkelijke situaties zorgt. Hij noemt het Tourette.
Mous heeft een makkelijke vlotte schrijfstijl. Je leest snel door het boek heen. Een heerlijk boek voor tussendoor als je even wilt genieten, maar geen geduld en tijd heb om uit te vogelen wat er nu eigenlijk bedoeld wordt met metaforen en andere beeldspraak. Het taalgebruik is recht voor zijn raap en zegt waar het op staat. De ‘persoon’ Tourette heeft een heel eigen wil en trekt zich niets van anderen aan.
Wel had ik verwacht dat het verhaal wat spannender zou zijn en de personages iets meer diepgang zouden hebben. Evenals de verschillende onderwerpen die aangebroken worden, zoals morele vragen die alleen aangestipt worden, maar waar niet verder op in gegaan wordt.
Tourette zorgde voor de humor en een zeker begrip voor iemand die anders is dan je gewend bent en verwacht.
Ik heb het verhaal 3 1/2 ster gegeven en een 7,5 op de schaal van 10.
Een leuke jeugdthriller met een interessante twist.