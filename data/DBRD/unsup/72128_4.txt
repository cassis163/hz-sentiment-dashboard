Opgesloten in een bibliotheek… voor velen zou dit een hel zijn, ik daarentegen zou het fantastisch vinden. Moest Autumn echt op dat moment naar het toilet?! Ach ja, ze raakte dus opgesloten in de bibliotheek. Na het zoeken van uitgangen of hulp, was ze hopeloos verloren. Eerst dacht ze dat ze alleen was maar niet heus, net zoals je ziet op de cover was er nog een jongen Dax. Het mysterieuze type, de jongen die je aantrekt, waar je meer over wil weten. Maar net zoals in elke chicklit is er echter een oogje op iemand anders, de populaire jongen Jeff. Als Autumn opgesloten zit verwacht ze dat iemand haar toch wel zou komen redden… Toen ze eindelijk bevrijd waren ondek je waarom niemand hen kwam zoeken en wat er wel degelijk gebeurde die avond.
Ik heb het boek graag gelezen, ik dacht alleen dat het boek zich voornamelijk in de bibliotheek zou afspelen. Het was dus ook een grote teleurstelling toen dit niet zo was. In het boek leert Autumn dat ze zich niet moet schamen voor zichzelf dat is wel een mooie boodschap aan de lezers.

“Be yourself; everyone else is already taken.”

Het eerste deel sprak me goed aan tegen het midden verloor ik echter mijn zin, gelukkig loste het einde dit weer op!
Als je van romantische, feelgood boeken houdt is dit zeker een aanrader!
Een goede eerste indruk van de schrijfster Kasie West, dat er vele boeken mogen volgen!