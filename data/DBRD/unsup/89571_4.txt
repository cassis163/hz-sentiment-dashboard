7 - Terence Lauerhohn

Titel: 1897
Auteur: Terence Lauerhohn
Uitgeverij: Quasis
38 pagina's


1897. Een jager waart rond in Venetië.
Aan de oevers van de Laguna Veneta worden de lichamen van tientallen mensen gevonden. Inspecteur Giacomo krijgt opdracht hun gewelddadige dood te onderzoeken en hun wrede moordenaar op te sporen.
Wanneer een prachtige dochter van een adellijke familie hem om hulp vraagt, heeft Giacomo moeite om zijn aandacht bij deze vreselijke situatie te houden. Maar dan leidt zijn speurtocht hem naar de waarheid over een verschrikkelijk wezen...

Nadat ik het boek ‘Wegversperring’ heb mogen lezen wist ik zeker dat ik graag de boeken van Terence wilde gaan volgen. In afwachting van zijn nieuwe boek ‘Nirwana’ dat medio november uitkomt, kwam deze splinter tevoorschijn. Door zijn mooie cover en zijn inhoud was ik ook bij dit exemplaar weer erg gebrand om hem te kunnen lezen. Een mooi gesigneerd exemplaar viel in de brievenbus.

Het verhaal is kort, maar ondanks dat zit er weer een uitstekend verhaallijn in. Het verhaal klopt gewoon van voor tot achter en het plot is weer verrassend.
Inspecteur Giacomo zou zo maar eens uit kunnen groeien tot een man met grotere potentie, ware het niet dat...
Dit boekje is nou typisch een voorbeeld van gewoon even lezen, want er zijn genoeg momenten in je leven dat je een uurtje niks te doen hebt.

Nog even een maandje volhouden tot ‘Nirwana’ uitkomt maar ik heb de smaak alweer te pakken. En ben dan ook erg benieuwd waar Terence Lauerhohn me weer mee gaat verblijden.

Plot: 4,5
Spanning: 3,5
Leesplezier: 4,5
Originaliteit : 4
Psychologie: 3
Schrijfstijl: 4

Ik geef ‘1897’ 4****