Begin 2009 is Ramsey Nasr uitgeroepen tot Dichter des Vaderlands. Als liefhebber van de poëzie vind ik het heel normaal dat je zijn werk leest. Mijn eerste kennismaking is de goed gevulde bundel Tussen Lelie en Waterstofbom. Deze verzamel bundel bevat ‘The Early Years’ van de dichter. Te weten zijn eerste 3 bundels: 27 gedichten & Geen lied (voor deze bundel zijn de 27 gedichten terug gebracht tot 19 gedichten), Onhandig Bloesemend en Onze-Lieve-Vrouwe-Zeppelin Om bij het begin te beginnen. 27 (ofwel 19) gedichten & Geen lied zijn losse gedichten over allerlei onderwerpen in verhalende dicht vormen. Afsluiter Geen lied is echter één lang gedicht. Het is een knap staaltje werk. Om een gedicht van 30 pagina’s spannend te houden. Het verveelde mij geen minuut. Na het omslaan van iedere pagina, bleef ik nieuwsgierig naar het verloop van dit gedicht. Onhandig Bloesemend is gebaseerd op de liederencyclus Dichterliebe van de Duitse componist Robert Shumann, naar gedichten van Heinrich Heine. Ramsey Nasr houd er van om vanuit vertrouwdheid los te gaan. Hij speelt met zijn gedachten en de woorden op papier. Zo staat bijna ieder gedicht op een ander manier afgedrukt op papier. Terwijl je leest moet je wennen aan de vorm van het gedicht. En wil je toch proberen om een beetje te ontrafelen wat de dichter wil zeggen. Wat het spannend maakt voor de lezer. Het laatste deel van de bundel, Onze-Lieve-Vrouwe-Zeppelin staat vol stadsgedichten. Ramsey Nasr is stadsdichter geweest van Antwerpen van januari 2005 tot januari 2006. Hij veroverde de harten van de Vlamingen met zijn werk. Met liefde en onzekerheid dicht hij gepassioneerd over Antwerpen. Die niet alleen geliefd waren door de Vlamingen, ook buiten de grenzen van deze stad werd zijn werk verslonden. Deze bundel bevat tevens historische foto’s van Antwerpen. Hij heeft ook ruim de tijd genomen om er toelichtingen aan toe te voegen over zijn gedichten. Wel heel speciaal zijn de gedichten onder de titel De Z. In 2004 was er een project met het alfabet. 26 dichters werden gekoppeld aan even zoveel kunstenaars om met een letter uit het alfabet aan de gang te gaan. Door deze samenwerking zou er dan een kunstwerk ontstaan. Nasr hoopte op de laatste letter uit het alfabet en kreeg deze ook toegewezen. Hij is namelijk gefascineerd door de zeppelin. Hij verslond ieder boek die hij over dit onderwerp kon vinden. Hij schreef 6 gedichten over 45 pagina’s over dit onderwerp. Indrukwekkend, of je als lezer dit onderwerp nu interessant vind of niet. Je hebt genoeg geschiedenis tot je genomen over deze wonderlijke uitvinding. Wat je anders, misschien, nooit zou hebben geweten en gelezen.
Ramsey Nasr heeft mij bijzonder verbaasd met zijn werk. Zijn dichtkunst is indrukwekkend, interessant en bijzonder. Na deze bundel heb ik zin gekregen om in de toekomst meer werk van hem te lezen. En ik hoop dat hij nog lang mooie poëzie mag schrijven, dan blijf ik nog lang fan van zijn werk.