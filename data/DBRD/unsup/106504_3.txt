Het boek Goed of Slecht gaat over een 15-jarig meisje, genaamd Milly. Dit is niet haar echte naam maar daar zij een belangrijke getuige is in de rechtszaak tegen haar moeder, is haar naam gewijzigd.
Zij is noodgedwongen ondergebracht bij een pleeggezin nu haar moeder verdacht wordt van het ombrengen van meerdere kinderen.
Milly haar kinderjaren waren, zacht gezegd, verschrikkelijk. Zij is jarenlang getuige geweest van het leed dat haar moederen jonge kinderen aan heeft gedaan en ook haar heeft aangedaan.

In het pleeggezin probeert Mike, haar pleegvader Ã©n psycholoog, Milly voor te bereiden op de terechtzitting, waar zij als getuige moet verschijnen.

Het verhaal is geschreven vanuit het oogpunt van Milly zelf. Zij neemt ons mee in haar twijfels over zichzelf: wanhopig probeert zij alles goed te doen, er bij te horen. ..
Dat dit nog niet zo eenvoudig is, wordt pijnlijk duidelijk als Milly door de dochter van Mike en Saskia wordt gepest. Milly vraagt zich af of zij toch meer op haar moeder lijkt dan zij zou willen..
Haar moeder is continu in haar gedachten aanwezig, bij alles wat zij doet en denkt. Milly is dan wel weg bij haar moeder, maar is haar moeder ook weg bij Milly?

Ali Land maakt in dit boek pijnlijk duidelijk dat als een kind opgroeit in een dusdanig destructieve omgeving, het maar de vraag is of je de opgedane trauma' s ooit echt uit het kind weg kunt halen en of de littekens ooit helemaal zullen helen...

Een intrigerend verhaal. Niet echt spannend, maar meer een verhaal waarbij tijdens het lezen er van toch telkens de vraag opduikt, of Milly meer van haar moeder heeft dan wenselijk is en wat er (mogelijk) zal gebeuren als zij echt getriggered wordt door iets of iemand.

Laat je niet afschrikken door de schrijfstijl. Met name in het begin is dit erg wennen, maar het went en het is het waard om door te lezen.