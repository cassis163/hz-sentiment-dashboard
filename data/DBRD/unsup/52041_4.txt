Een heel erg leuk boek, waarbij ik geregeld dubbel lag van het lachen. Het verhaal laat duidelijk zien hoe een verteld verhaal ook weer allerleid wendingen kan krijgen als een ander het gaat vertellen, wat vaak aangedikt wordt of totaal uit zijn verband gerukt. Een beetje hetzelfde idee als met een roddel. Dezelfde roddel wordt ook meestal aangevuld en aangedikt. Af en toe verdenk je Bran ervan dat hij het expres aandikt omdat hij weet dat het later toch weer anders wordt verteld. De humor komt vooral van de mensen die het verhaal later aanvullen, aandikken en verdraaien. Je krijgt tevens te doen met Malle die waarschijnlijk slimmer is dan men denkt. Mocht Paul al een boodschap met dit verhaal bedoeld willen hebben, dan zou je dit boek wel als een voorbeeld kunnen zien, dat je niet altijd moet geloven wat er gezegd wordt en dat je voor de waarheid goed moet luisteren naar de oorspronkelijke verteller.
Dit boek is overigens ook een mooi boek als je een challenge hebt te halen, het boek is namelijk in een paar uurtjes uit.