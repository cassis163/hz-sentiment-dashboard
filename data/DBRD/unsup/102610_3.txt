Smoske moet naar een dierenpark in Frankrijk worden vervoerd, in het kader van een neushoornfokprogamma. Het vervoeren van een neushoorn van 3000 kg is niet eenvoudig. Het gaat dan ook niet goed. De bus die de aanhanger trekt gaat kapot, net midden in parijs.

Smoske vind het allemaal niets, zolang zijn "stal" in beweging is gaat het nog wel, maar eenmaal stilstaan vind hij vreselijk. Hij weet te ontsnappen en gaat op stap in parijs.
Daar komt de ANWB in het verhaal. Zij zijn de spil tussen klant (bestuurder bus), dierenarts van Smoske (organisator van transport) en de politie.

De jacht op Smoske barst helemaal los. Er zijn veel personen en alle verhaallijnen sluiten aan of kruizen elkaar en lopen door heel europa. De chaos ligt op de loer en toch komt alles tezamen. En met Smoske komt het ook goed, eenmaal verdoofd, op zijn kop onder een helikopter kan meneer veilig worden vervoerd en is de rust teruggekeerd.

Het verhaal komt wat moeizaam op gang, omdat er veel uitleg wordt gegeven over het werken van de ANWB alarmcentrale, met de bijbehorende notities en vele afkortingen die verder in het verhaal ook vaak worden gebruikt, wat het lezen niet ten goed komt. De notities omtrent het dossier halen ook de vaart uit het verhaal, pas na pagina 70 begint het te lopen en dan gaat het als een speer.

De humor is het hele verhaal door aanwezig in de komische situaties waar de personen en de neushoorn in terecht komen. Genoeg om lekker te (glim)lachen.

Smoske zelf laat ook van zich horen in dit boek, hij heeft ook humor en communiceert voornamelijk door veel plassen!

Van elk verkocht boek wordt twee euro overgemaakt naar het WNF (wereld natuurfonds).