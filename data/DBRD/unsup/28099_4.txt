Ik wou dat ik een kast met dvd'tjes had.
En dat op elk van die dvd'tjes een dag uit mijn leven stond.
Dan keek ik de hele tijd naar de hoesjes in de kast.
Dan streek ik er met mijn vingers langs tot ik het filmpje vond dat ik terug wilde zien.
Dan zou ik er misschien wel een paar willen wissen, maar ik deed dat dan niet, want ik ben wie ik ben door alles wat ik heb meegemaakt, door al die dvd'tjes bij elkaar.
En dus zou ik zo'n kast willen hebben.
Om terug te kunnen zoeken hoe het werkelijk was.
Om de trucjes van de regisseur te snappen.
Om de filmmuziek te beluisteren.
Om de decors te bekijken.
Om het einde te kunnen voorspellen, misschien. (blz. 5)

Informatie over het boek
Titel: De gelukvinder
Schrijver: Edward van de Vendel & Anoush Elman
Bladzijden: 332
Uitgeverij: Querido, 2008 (1e druk)
Doelgroep: 15+
Prijs: Glazen Globe 2009 (prijs van het Koninklijk Nederlands Aardrijkskundig Genootschap); Jenny-Smelik-IBBY-prijs 2010

Lees de rest van mijn recensie op Ikvindlezenleuk