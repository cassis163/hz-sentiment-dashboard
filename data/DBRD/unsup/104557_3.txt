Het duurde even voor ik dit boek uit kon lezen, aangezien ik tussendoor een recensie-exemplaar kreeg waar ik erg naar uitkeek.
Net als bij het eerste deel, heb ik ook deze verfilming al op het scherm mogen zien. Ondanks dat ik de verfilming al gezien heb, bleef het boek me toch weer op zoveel andere manieren verassen dan ik hoopte. De emoties zijn tijdens het lezen vele malen heftiger dan tijdens de film, omdat ik juist bij het lezen dieper in het verhaal zat verwikkeld. Daarom houd ik juist zo van lezen!

Deel 1 eindigde met een aanval op zelfverlooching waardoor er chaos ontstond. Leden uit onverschrokkenheid moesten vluchten om niet opgepakt te worden. De relatie die Tris en Tobias opgebouwd hebben in deel 1 lijkt in deel 2 te verdwijnen. Ze streven beiden naar hetzelfde doel, alleen door hun onderlinge communicatie, in dit geval het gebrek eraan, komt het over alsof ze tegenover elkaar staan.

De personages:
Veronica Roth heeft in haar serie sterke personages geschreven. Je ziet per boek, maar ook over de eerste twee delen een groei in de karakters van de personages.

Tris, ook bekend als Beatrice Prior, is nog maar 16 jaar oud, maar je ziet duidelijk dat ze al gegroeid is van een tiener tot een jong-volwassen, maar zeer zelfstandige vrouw. Ze weet waarin ze gelooft en waarvoor ze wilt vechten en vertrouwt op haar eigen kracht. Ze kan duidelijk haar eigen keuzes maken om haar dierbaren op een voor haar zo goed mogelijke manier te beschermen. Ondanks dat haar eigen leven op het spel komt te staan.

Tobias, een ander hoofdpersonage is vanaf het begin al een sterk personage geweest. Door de eerste twee delen leer je hem beter kennen en lijkt het alsof er een masker langzaam aan wordt weg getrokken. Toch blijft hij op bepaalde punten nog zeer mysterieus en terug getrokken. Ik ben daarom ook zeer benieuwd hoe zijn personage in het derde deel zich verder zal onthullen en ontwikkelen. Uiteraard heb ik ook het kleinere boekje: Four, thuis liggen. Hierin wordt verder uitgewijd over zijn verhaal.

https://dreamingofbooksweb.wordpress.com/2018/05/30/recensie-opstand-veronica-roth/