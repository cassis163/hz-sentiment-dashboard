Als Tataneh een wereld schept vol elfen, mensen en andere wezens is haar broer jaloers en plaats er zijn draken op. Hun moeder weet de draken in slaap te sussen. Maar jaren later worden ze gewekt door Prins Abromar en de tovenaar Gatorro. Betekend dit het einde van Aedon of heeft Tataneh nog een troef achter de hand. Zo ontwikkeld zich een verhaal van strijd en vastberadenheid, maar ook liefde en vereniging, van een aantal wezens, mens, elf, trol en andere, die de wereld proberen te redden.

Evi heeft een lekker weglezend verhaal geschreven. De gebeurtenissen volgen zich snel achter elkaar op en bouwt naar een flinke climax. Hierdoor is er minder tijd voor karakterontwikkeling, maar dat verwacht je ook niet als je aan zo'n soort boek begint. Het verhaal is niet nieuw en soms voorspelbaar. Je komt het regelmatig tegen. Maar Evi heeft er een spannend verhaal van gemaakt dat voor mij een aantal plezierige leesuren heeft opgeleverd.

Als je verwacht een verhaal tegen te komen met diepgang of een complexe verhaallijn dan kan je teleurgesteld worden. Dit boek is een aanrader voor iedereen die onbekommerd wil verzeilen in een Fantasy verhaal en wereld. Die zich wil onderdompelen in een spannend verhaal met een randje humor.