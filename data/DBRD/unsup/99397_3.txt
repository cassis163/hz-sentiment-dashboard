Toen ik de aankondiging las van dit “culinaire” boekje was mijn aandacht onmiddellijk getriggerd. En ik zou geen Belg zijn, moest er niet een heel klein beetje Bourgondiër in me schuilen. Mijn vriend weet het ondertussen wel als hij de weegschaal bekijkt.
Na een introductie wat Bourgondisch eten is en wat er wel en niet in de middeleeuwen werd gegeten, trakteren mariie en Lena je nog op de “etiquette” die er toen heerste en enkele wetenswaardigheden uit de middeleeuwen.
Waarbij we tegenwoordig een heel gamma van ingrediënten hebben om een schotel op tafel te toveren was dit in de middeleeuwen wel iets anders. Plain to the point, zonder teveel tierlantijntjes. Een hap vlees, wat kruiden en wat honing was genoeg om hammetjes in honing te serveren.
Een leuk boekje dat misschien kooktechnisch niet volledig correct is ten opzichte van het tijdschema en niet helemaal historisch verantwoord. Maar wel leuk geschreven en het uitproberen zeker waard met een beetje eigen verbeelding.