Kijk, wat doe je als je een boek voor je verjaardag krijgt? Allereerst hulde voor de persoon die dat heeft gedurfd in plaats van 'gewoon' een boekenbon (gezien de grote collectie en exacte interesse). Daarnaast moet je dat boek zeker lezen. Dat heb ik dan ook gedaan, maar het kostte me wel moeite.
De tien belangrijkste dingen komt zéér traag op gang. We zijn ruim over de helft voordat het beloofde mooie verhaal zich ontvouwt. Dat gedeelte is dan ook erg mooi, waarbij ik zelfs af en toe een traantje mocht wegpinken. Het is jammer dat de eerste helft bijna saai te noemen is, anders had dit boek nog hoger voor mij gescoord.
Overigens wil ik nog wel een ergernis kwijt. Dit boek heeft officieel 'The Last Kiss of the Butterfly' wat ongelooflijk gepast is. De vertaling heet ineens 'De tien belangrijkste dingen'. Hoewel die titel ook niet uit de lucht valt, is het echt heel jammer dat de originele titel niet behouden is. Dat had het boek misschien nog beter op de kaart gezet. Helaas.