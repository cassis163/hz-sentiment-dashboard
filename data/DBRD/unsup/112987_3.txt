Constance en Sophie zijn 2 zussen, maar een grotere tegenstelling tussen zussen bestaat er niet.
Constance, gevierd pianiste, is na het overlijden van haar echtgenoot een van vroomheid en kilheid overlopende kenau.
Sophie, beloftevolle artieste, heeft een artistieke dip, leeft er op los en heeft veel vrienden en vriendinnen.
Als Constance, door haar personeel “Mevrouw C” genoemd, Sophie nog net niet beveelt haar te komen verzorgen op het kasteel van wijlen haar man, hoopt deze laatste tot een betere verstandhouding te komen met haar grote zus.
Beetje bij beetje worden de verschillen tussen de zussen echter groter en komt een familiegeheim aan het licht dat waarschijnlijk een heel grote invloed gehad heeft op de jeugd van Constance.
José Fernanda werkt de tegenstellingen in de aard en het karakter van beide zussen erg goed uit.
De auteur studeerde aan het HKA in Arnhem (schilderen en grafiek) en had lange tijd haar eigen galerie in Amsterdam. In 2014 verscheen haar eerste boek, Weerloos, gevolgd door Weerstand en Weet je wat Jantje nu weer heeft gedaan? Mevrouw C is haar vierde boek.

Ik geef het boek 3 sterren.