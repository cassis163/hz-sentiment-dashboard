Ik keek al een tijdje uit naar dit boek. Het topic is zeer origineel en helemaal mijn ding.
Toen ik eenmaal begon met lezen kon ik bijna niet meer stoppen!
Het boek gaat over Anna Meisner. Als ze haar ogen opendoet zit ze in een donkere kamer, naakt en vastgebonden. Er is nog iemand in de kamer en deze vrouw pleegt zelfmoord voor haar ogen.
Anna zelf wordt een tijd later pas gevonden, ze is zo goed als dood. In het ziekenhuis komt ze erachter dat niets is wat het lijkt. Ze verdenken haar van een ernstige misdaad, terwijl zij toch juist het slachtoffer is? Ze snapt er niets meer van. Ze is een deel van haar geheugen en haar leven kwijt.
Wat is er met haar aan de hand? De ontknoping is echt spannend. Het zit echt super goed in elkaar! Smullen geblazen als je dol bent op horror met Dystopische (en Apocalyptische) taferelen. Het einde van de mensheid is nabij. Niemand is meer veilig. Er is geen genade. Is het een plaag? Of is het iets anders? Dus je moet verder lezen, je kunt niet anders…………..

Ik vind het karakter van Anna echt goed. Ze geeft niet op. Ook al lijkt de hele wereld verloren te gaan. Ze blijft vechten tegen de duistere machten en slaat op de vlucht. Ze wil haar familie weer terug vinden. Ze is enorm eenzaam en dat vreet aan haar. De wereld is ook zo stil. Het deed me een beetje denken aan The Walking Dead ook. Daar is het ook zo stil. Je hoort geen auto’s meer….Geen dieren…. Bedenk eens wat dat met je doet, als je alleen bent! Als je dit boek leest, kom je daar achter!
Ik kon het boek echt niet meer wegleggen. Ik moest doorlezen. Een echte pageturner!

De cover is mooi. De tekening is een Engel en Eden is wat Anna zoekt. Een veilige plaats om verder te kunnen leven. Je gaat wel iets anders naar engelen kijken door dit boek. Zeer origineel bedacht!

Ik snap de vergelijking met Stephen King helemaal. De boeken die King vroeger schreef waren ook van het begin tot het eind spannend. Als echte King fan kan ik je dan ook dit boek aanraden! Ik denk dat we de Nederlandse Master of Horror hebben gevonden! Bepaalde scènes deden me echt denken aan de horror van King. En dat is knap, want niet veel mensen kunnen dat evenaren. Het boek gaf me van tijd tot tijd echt de kriebels. Dus ja, dit is echt een van mijn favoriete boeken van 2016!
Voorbeeld: De scene met de creepy kinderen en de messen…Ik kreeg de kippenvel die ik ook kreeg van Children of the corn. Dat lukt niet veel auteurs. Children of the corn vind ik echt griezelig.
Het is niet echt in een hokje te stoppen. Ik zet het bij de Dystopische fantasy neer.

Dikke 5*****