Cover; Mooie blauwe cover en zeer duidelijke titel en eentje die je aanspreekt mocht je het zien liggen in de boekhandel. Mooie foto van het schip Belgenland waar het verhaal zich afspeelt. 7 punten
Samenvatting; 6 juli 1928: een massa mensen komen aan in Antwerpen om de dag nadien hun vaderland te verlaten om een nieuw leven te beginnen in Amerika. Hieronder bevinden zich twaalf personen die eerst een overnachting doen in Hotel Maison Max. Iedereen heeft zo zijn eigen redenen om naar het beloofde land te vertrekken. Het twaalftal bestaat uit de familie Speybrouck, de vader Gust en zijn echtgenote Bertha met hun achttienjarige dochter Lisa. Dan heb je David & Mirjam Riedl, zij zijn een Joods koppel en afkomstig uit Polen. Het gezin Lambert, vader Armand en echtgenote Colette en hun zoon Alain. Ook de landbouwers Jacques en zijn zoon Pierre Bazin en als laatste de twee neven Ferre De Laet en Jos Van Camp. Allen moeten zij een kamer delen in dit hotel.
7 juli 1928: als de morgen aanbreekt blijkt dat Armand Lambert dood in zijn bed ligt. Aangezien hij een slecht hart had gaat men ervan uit dat het een natuurlijke dood is en Colette en Alain kunnen niet blijven om de begrafenis te regelen, al hun geld zit al in de reis om de overtocht te maken. Heel aangeslagen vertrekt het gezelschap. Niettemin wordt er toch een dokter bij gehaald omwille van het overlijdenscertificaat. Ondertussen bevinden de mensen zich al aan de gebouwen van De Red Star Line. Daar moeten ze door een keuring geraken. Eerst moeten ze allen langs de ontsmettingsruimte en dan zijn ze ook nog verplicht om een douche te nemen. Hun kledij wordt door een stoomketel gedaan om te ontsmetten. Daarna volgt nog een medische controle.
Ondertussen is Inspecteur Tom Babylon al aangekomen aan de gebouwen van De Red Stare Line omdat het gezelschap moet worden verhoord; Armand is gewurgd en niet aan een natuurlijke dood gestorven. Colette weet niets van een raar briefje dat is gevonden in Armand zijn kledij. Tom Babylon ondervraagt de mensen en vraagt aan Colette wat haar man interessant vond in de krant die hij had gelezen op de kamer.
Als dit nog niet genoeg is vinden ze een zwart geblakerd lichaam in de stoomketel. Het blijkt om Jos Van Camp te gaan. Is dit zelfmoord of is er weer een moord gepleegd? Dit is het 2e lichaam van het gezelschap dat dood is.
Inspecteur Tom Babylon ziet een interessant artikel in de krant staan dat betrekking heeft op de vermissing van Alfred Loewenstein, een machtige bankier in België die vermist is toen hij met zijn vliegtuig het kanaal over vloog. Hij is in zee gevallen en naar alle waarschijnlijkheid verdronken. Tom krijgt van de onderzoeksrechter toestemming om mee te varen met de “Belgenland” om zo zijn onderzoek verder te kunnen zetten. Hij gaat zelfs dezelfde kajuit delen met de rest van het gezelschap, hij wil hier echt het fijne van weten.
Op de boot houdt hij het gezelschap goed in de gaten en gaat hij ook naar het inlichtingenbureau op het schip om het nieuws van Loewenstein op de voet te kunnen volgen.
Het schip vaart eerst langs Southampton en daarna nog naar Cherbourg om de laatste passagiers op te pikken. Vandaaruit vertrekt het schip richting New York. Als het schip Cherbourg heeft verlaten blijkt dat Jacques Bazin is vermist. Zijn zoon Pierre of de anderen weten niet waar hij is maar zijn koffer is alleszins weg. Heeft hij het schip verlaten in Cherbourg?? Nog meer vragen waar Tom mee te kampen krijgt.
Op dat moment gaat commissaris Leroy van de Brusselse politie zijn onderzoek starten naar de vermissing van Loewenstein en gaat naar de woning om zijn echtgenote Madeleine Misonne verhoren. Dit is een heel welgestelde familie en heeft banden met het koningshuis; Leroy moet heel voorzichtig te werk gaan. Voor Madeleine is het heel belangrijk dat het lichaam van haar man gevonden wordt zodat ze een fabelachtig bedrag kan erven. Indien dit niet het geval is kan het nog honderd jaren duren voor zijn erfenis vrijkomt. Volgens de geruchten had Loewenstein een bedrag van 55 miljoen frank bij zich vooraleer hij uit Londen vertrok.
Tom brengt verslag uit van zijn bevindingen aan boord en hij krijgt de verslagen van het onderzoek dat zich in Brussel afspeelt. Hij gaat ook naar de kapitein van het schip en legt zijn reden uit van verblijf. De kapitein schrijft hem een pasje uit zodat hij zich overal op het schip kan begeven.
Hier ontmoet hij ook de steenrijke Lady Alice Lidle, de dochter van de Earl of Ravensworth. Dit is voor hem belangrijk aangezien hij een ontmoeting heeft gezien tussen haar en een van het gezelschap.
Conclusie; Op deze reis komt Tom te weten dat niet iedereen is wie hij of zij zegt te zijn en met wat voor plannen ze eigenlijk rondlopen. Uiteindelijk ontpopt hij zich als een geweldige speurneus en hij lost ook deze ingewikkelde zaak op voordat ze aankomen in New York.
Ook de vermissing van Alfred Loewenstein is een groot raadsel: heeft hij zelfmoord gepleegd omdat hij in financiële moeilijkheden zat of had hij een slechte gezondheid ? Ook de getuigenissen van de piloot en copiloot hebben teveel tegenstrijdigheden. Misschien heeft Madeleine haar personeel omgekocht? Allemaal vragen waar Tom en commissaris Leroy mee zitten tijdens de reis naar Amerika.
Beoordeling; In het begin van het boek worden er veel oude en Vlaamse woorden gebruikt en ook dialecten. Wat mij ook opviel waren de woorden / zinnen die in het Frans of het Engels waren en die niet vertaald werden in het boek: niet iedereen is een andere taal machtig en het is dan ook wel spijtig dat dit niet vertaald werd. Naar mijn mening zal dit boek enkel gelezen worden door Vlamingen of mensen die interesse hebben in de Red Star Line.
Desalniettemin vond ik het verhaal naar het eind toe beter gaan. Het was een soort Hercules Poirot scene maar dan op een schip in plaats van in een trein. Dit gevoel had ik toch althans. Enige opmerking: De foto’s hadden beter allemaal samen gebundeld kunnen worden ipv hier en daar een foto toe te voegen.
Het verhaal is ook ietwat opbouwend en je komt te weten wat er op het schip gebeurd en ook wat er gelijktijdig gebeurd met het onderzoek in België. Er hangt een geheimzinnig iets rond het verhaal.
Ook wat betreft de verschillende theorieën van Loewenstein: was het een moord of een samenzwering ? De auteur brengt een nieuwe theorie aan maar aan u lezer om te beslissen wat het is.
Ik geef dit boek 3 sterren.