Het pakt me iedere keer weer, de wereld van Harvald en de zijne. In deel twee werd de reis door het land waar ze nu verblijven Bessarein, goed beschreven waardoor je nu in wezen het in zijn geheel voor je ziet als je in dit boek begint te lezen. Het is herkenbaar. De karakters en groep samenstelling wordt nog meer uitgewerkt waardoor je mee kunt voelen in dit verhaal. Ik had weer veel moeite met het boek weg te leggen en keek zelfs enigszins verstoort op toen mijn man mij iets vroeg. En al zeker niet bij de laatste 10 pagina's alstublieft!

In het derde deel van het geheim van Askir pakken we de draad weer op als Harvald naar Gasalabad snelt. Nog steeds is hij op zoek naar Leandra, de halfelfin en zijn geliefde en diegene die bij haar zijn.
Door een beslissing van buitenaf is de groep in tweeÃ«n gesplitst. Om Leandra haar taak voor de koningin van Ilian te laten vervullen, hulp vragen bij het imperiale rijk Askir moeten ze elkaar eerst weer vinden. In Gasalabad is een heftige troonsopvolging gaande. Een belangrijke rol is er weggelegd voor het oog van Gasalabad welke door de troonopvolger van het huis van de leeuw kan worden gebruikt. Vijandelijke machten proberen dit oog voor de val van de huidige visier te gebruiken. Zodat er in de vergadering van de koninkrijken, daar waar de groep zo naarstig probeert te komen, niet zal lukken. Natuurlijk wil ik graag deel vier lezen.... de wereld van Harvald roept.....

Recensie ook verschenen op Goodreads en hebban.....