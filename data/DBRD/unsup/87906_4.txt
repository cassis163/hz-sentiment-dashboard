Bennet & Rowley, ik ken ze uiteraard uit de vorige twee delen en ik ben gloedjenieuwsgierig wat De Greenwood moordenaar gaat brengen! Het begint weer spannend, wat een tof intro en het is vanaf nu in het verhaal gebeiteld zitten.

Het verhaal zelf zit dan ook gewoon weer zo prima in elkaar. Het is spannend, de innemende personages zijn pakkend en naast ontvoering, moord en onderzoek doet Diana waar ik op gehoopt had. Zowel Jennifer als Spencer gaan een enorme ontwikkeling door en hoe! Dat is nu die fijne rode draad die ik graag in een serie ervaar. Op zichzelf staand te lezen, het verhaal zo anders weer, maar je wil van je favorieten gewoon geen boek missen.

Diana start de hoofdstukken met het aangeven van de dagen, van de tijdstippen, en ik hou daar ontzettend van. Zeker als alles tot in de puntjes klopt, het schept dan die extra dimensie tijdens het lezen. Een extra dimensie in een verhaal waar het plot klinkt als een klok. Het zijn de meerdere lijnen en hoe het priv√©leven fantastisch verweven wordt in een afschuwelijk verhaal, wat mij dan die heerlijke leesuren bezorgt. Had ik de geheimen die onthuld worden al genoemd? Man wat gaaf.

Het einde zelf brengt een brede grijns. Ja, dit verhaal is op hele toffe en knappe wijze afgerond. En ja, daar komt ze hoor, het laatste stukje, daar ga ik mooi niet in mee en ik hoop wederom op een voortborduursel in een nieuwe thriller!

Conclusie:

Vier sterren voor De Greenwood moordenaar.

Karin Meinen-Samenlezenisleuker