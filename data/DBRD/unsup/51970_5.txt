Recensie - Robijnrood
Eerste deel van het Edelstenen triologie.
Geschreven door: Kerstin Gier.
Verschenen in Feb 2011
Uitgebracht door Blossom Books

Gwendolyn is een tiener die haar hele leven te horen heeft gekregen dat ze minder waard is dan haar nichtje Charlotte. Haar nichtje zou de tijdreis gen bezitten en is haar hele leven getraind om als gendraagster te kunnen tijd springen. Gwendolyn heeft een redelijke normale jeugd gehad tot haar vader overleed aan leukemie en ze met haar familie( moeder, broertje en zusjes) bij haar oma, tante en nichtje in 1 huis terecht kwam.
Groot is de paniek als niet Charlotte maar Gwendolyn degene is die de gendraagster blijkt te zijn.
Ongetraind wordt ze naar het verleden gestuurd en haar wereld staat op de kop als wordt ingewijd als de Robijn. Ze moet in een korte tijd leren hoe ze als tijdreiziger zich moet gedragen in het verleden. Of haar dit gaat lukken is nog maar de vraag.

Mijn mening:
Wat een ontzettend leuk boek. Tot diep in de nacht heb ik het boek gelezen, wegleggen was geen optie.
Vanaf de eerste zin wordt je meegenomen in de wondere wereld van tijdreizen.
Het verhaal is geschreven vanuit Gwendolyn. Een 16 jarige meid die (boven op het dragen van de gen) met doden kan praten en ze overal ziet opduiken.
Het verhaal is vlot geschreven en steekt goed in elkaar. Dingen worden langzaam uitgelegd en je wordt tussen de hoofdstukken door, meegenomen in het verhaal door dagboekfragmenten en verschillende stambomen.
Helaas bevat het verhaal ook enkele uitdrukkingen(elapseren, Wachters, adepten, Binnen-, en buitenkring) die niet nader worden uitgelegd. Het feit dat Gwendolyn ook niet snapt wat er met de woorden wordt bedoeld, maakt het dragelijk.

Personages:
In het verhaal zitten verschillende personages waarvan Gwendolyn, Leslie en Gideon de hoofdrol hebben.
Gideon is een jongen die net als Gwendolyn kan tijdreizen, zijn “avonturen” begonnen twee jaar voor die van Gwendolyn. Gideon heeft arrogante trekken maar begint naarmate het verhaal vordert te ontdooien.
Leslie is Gwendolyns beste vriendin en weet (ondanks dat het is verboden) alles van het tijdreizen. Ze helpt Gwendolyn bij het uitpluizen van zaken omtrent de personen die Gwendolyn ontmoet tijdens haar tijdreizen.

Ik kan niet wachten om in deel 2 te beginnen, hopelijk worden de begrippen uitgelegd in deel 2. En wordt het ook duidelijk wat nu de bloed cirkel is.