David Grabijn laat in Vrijheid voor Moderne Mensen de lezer actief kennismaken met dit onderwerp. Hij behandelt onder meer muren en dwang, rechten en politiek, slavernij, migratie, persoonlijke vrijheid, geluk, godsdienst en groepscultuur. De wegen die verschillende culturen hierin bewandelen, waardering voor de eigen cultuur, verschillen tussen rode en blauwe vrijheid.
De rebellen van de jaren zestig zijn prominent aanwezig met hun vrije creativiteit, experimenten, milieubewustzijn en zich teweerstellen tegen vastgelopen structuren. Grabijn heeft zich behoorlijk verdiept in het filosofisch denken over vrijheid, hij creëert zelf ideeën en daagt de lezer uit om mee te denken aan verandering en ontwikkeling. En wie wil dat nou niet, de maatschappij de goede richting op sturen? Wat het fijne is aan dit boek, is dat de auteur - een begenadigd schrijver - de lezer vermaakt en ruimte geeft.