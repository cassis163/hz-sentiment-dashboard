Bezorgde Burgers van Steven de Jong gaat over Samuel, een man die leeft aan de rand van de maatschappij. Hij heeft kritiek op de maatschappij en leeft met zijn sociale angsten zo goed en zo kwaad als het gaat. Wat hij probeert is nog mee te doen door te werken op een communicatiebureau, Puntjes op de i. Angsten verdrinkt hij, gevoelig voor verslaving en verdoving.
We volgen hem terwijl hij steeds verder afglijdt in de maatschappij en zijn eigen wanen.De behandeling van deze wanen wordt uitgebreid besproken. Er zijn in dit boek treffende zinnen en gefundeerde observaties, ontleend aan de waarheid, die je lang bij blijven. Een ritje met de lift zal nooit meer hetzelfde zijn. Voordeel is dat Steven de Jong daarbij kon putten uit zijn ervaring als NRC journalist en dat merk je. Dat maakt het boek sterker. Het leest vlot en bovendien blijft het verhaal dermate boeien dat je wil weten wat de ontwikkelingen zijn op de volgende pagina. Daarbij volgen naarmate het boek vordert de ontwikkelingen elkaar in hoger tempo op, voor mij persoonlijk soms iets te snel, maar het bevordert de leessnelheid wel. Desalniettemin een boek over de eenlingen in de maatschappij. Een prachtige observatie. Gaat dat lezen.