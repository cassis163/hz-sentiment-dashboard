Ondanks dat er eerst de verwachting is dat Maarten het hoofdpersonage is, verhaalt het boek uit meerdere personages die allemaal hun eigen stem hebben. Maarten is eenzaam, voelt zich onzichtbaar en sinds hij gestopt is met roken heeft hij behoorlijk wat overwicht. Ook heeft hij last van angsten. Lisa, zijn collega, heeft er veel voor over om haar doel te bereiken. Hans, de manager, denkt het helemaal voor elkaar te hebben en zijn vrouw Barbara vaart er wel bij. Geld genoeg alleen sinds de kinderen ook de hele dag van huis zijn voelt ze zich vaak eenzaam. Ze voelt zich dan ook snel aangetrokken tot de charmante kunstenaar Erik. Vooral als blijkt dat Hans zijn zaakjes niet zo goed voor elkaar heeft.

‘Hij was zo zeker geweest van zijn zaak, maar nu leek het kaartenhuis van zijn zorgvuldig gecalculeerde bestaan op een hoop oud papier; zelfs zijn huwelijk bleek wankel.‘

De proloog van De Stem is beangstigend en roept meteen een goede nieuwsgierigheid op. De eigenzinnige schrijfstijl van de auteur, met een goede aandacht voor details, trekt je gelijk het verhaal in en laat de nieuwsgierigheid steeds verder groeien. De personages worden tot in de finesse uitgediept en worden tijdelijk een onderdeel van je leven. De personages wisselen elkaar af en elk nieuw hoofstuk is er weer een ander personage aan het woord. En in elk nieuw hoofdstuk worden we voorzien van nieuwe informatie waardoor er voortdurend weer wat te ontdekken valt. Als Maarten De Stem gaat horen begint hij langzaam uit zijn schulp te kruipen en krijgt dit personage een steeds meer interessant karakter. De Stem, die hij later de naam Amélie geeft, zorgt er onbewust voor dat Maarten erachter begint te komen wat hij van het leven verwacht.

De auteur slaagt er prima in de lezer tot aan het laatste moment te blijven verrassen. De ontwikkelingen zijn onvoorspelbaar en na elk hoofdstuk vraag je je af wat er nu weer allemaal staat te gebeuren. De verhaallijnen lopen naast elkaar en worden door een goed uitgekiende uitwerking langzaam tot elkaar verbonden. De personages hebben allemaal een verbinding alleen zijn ze niet altijd op de hoogte dat er een onderling verband bestaat. De sublieme en vooral originele opbouw en uitwerking laten genieten tot aan de laatste bladzijde al blijven er wat losse eindjes over die vragend houden. Een fraaie roman die door de vele spannende ontwikkelingen en personages die ieder op hun eigen wijze met de situaties omgaan genoeg elementen in zich heeft om een psychologische thriller genoemd te mogen worden.
Een aangename kennismaking met deze auteur die heeft weten te overtuigen door haar verfrissende en eigenzinnige schrijfstijl.