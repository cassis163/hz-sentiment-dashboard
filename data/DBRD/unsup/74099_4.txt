Ik ben dit boek zo onbevooroordeeld mogelijk begonnen, maar onwillekeurig moest ik al snel denken aan De Da Vinci code (die ik echt supergoed vond): korte hoofdstukjes, telkens afwisselend tussen 2 verhaallijnen en razendsnelle actie. Daarnaast deed het me ook denken aan 24: verschillende parallel-lopende verhaallijnen, onverwachte plotwendingen en rake cliffhangers. Bepaalde plotwendingen waren wel nogal onwaarschijnlijk (David Becker mag meteen mijn lottoformulier invullen), maar als je meegaat in het verhaal laat het je niet meer los. Het verhaal speelt zich af in de hoogtechnologische kringen van het NSA, maar het vervalt nooit in te technische uitleg die enkel door computerwizards kan begrepen worden. Je zal me niet horen zeggen dat het hier gaat om een literair meesterwerk, maar ik heb het boek met heel veel plezier gelezen en ik ben toch 2 dagen te laat onder de wol gekropen, altijd een goed teken.