Tamara Haagmans won in 2017 de Valentijn-verhalenwedstrijd met haar ingezonden verhaal. Dat bracht haar onder de aandacht van diverse uitgevers. Met Sprong in het diepe, debuteert ze met haar eerste feelgood roman.

In Sprong in het diepe maken we kennis met Tessa. Tessa houdt van vertrouwd en veilig. Ze heeft een relatie met Jack tot dat hij - zo cliché - overstapt naar de dochter van de baas. Tessa haar wereld stort in.
Dan vraagt haar moeder of ze een week vakantie in een golfresort in Duitsland wil, omdat haar vader niet mag van de dokter. Als ze ja zegt heeft ze nog geen vermoeden wat haar staat te wachten.

Het is een heerlijk verhaal, in het begin lijkt het nogal standaard, meisje ontmoet jongen, aantrekkingskracht is er, maar er gaan van alles mis en de onzekerheid ligt op de loer. Maar dan gebeuren er toch wel hele vreemde dingen. Tessa is bereidt om haar vertrouwd en veilig lekker los te gooien en dat levert hilarische momenten op. Als lezer blijf je je constant af vragen waar die Thomas nu helemaal mee bezig is, geheimzinnig, rare fratsen, dan boos, dan weer vrolijk en lief en constant op de telefoon. Maar voor Tessa is het allemaal ok, zij geniet van wat ze meemaakt en bovendien vindt ze Thomas een lekker ding om naar te kijken.

Het boek is goed opgebouwd, nadat je je als lezer van alles in het hoofd hebt gehaald wat er aan de hand zou kunnen zijn, is het plot een grote verrassing, dan valt alles op z’n plek. Maar het heeft grote consequenties voor Tessa, hoe gaat zij er mee om?

De vlotte schrijfstijl van Tamara is in dit boek weer heel herkenbaar. Chaos en hilariteit, een tikje naïviteit, maar een hoofdpersoon om van te houden. En ook deze keer zit er een hoop van Tamara zelf in het boek, dat is te merken aan de goed uitgewerkte details; bijvoorbeeld tijdens de scene van het eten van een hete worst. Dat wordt aan het einde van het boek ook bevestigd in het nawoord; die hete worst, dat is een werkelijk gebeurde actie.

Een sprong in het diepe is een fijne roman, die na het lezen zeker een goed gevoel achterlaat.