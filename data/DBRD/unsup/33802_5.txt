De behandeling is het tweede spannende deel in The programm-serie. In deel 1 Het programma vielen jongeren ten prooi aan een epidemie namelijk: depressie en zelfmoord onder jongeren. Hiervoor werd het programma opgezet om jongeren te 'helpen' van hun depressies af te komen. Bij jongeren werd hun complete geheugen gewist en vervangen door leugens. Ook Sloane en James vielen hier ten prooi aan, het was de vraag of hun liefde stand zou houden, uiteindelijk vonden ze elkaar weer terug. Ze wisten aan het programma te ontsnappen maar dit was niet het einde. Wat er verder gebeurt kan in deel 2 De Behandeling gelezen worden.

Sloane en James wisten aan het programma te ontsnappen, met een pil op zak -die de behandeling wordt genoemd- vervolgen ze hun reis, en niet zomaar een reis, het spannende avontuur gaat verder! Sloane heeft de pil van Realm gekregen, de pil zou ervoor zorgen dat alle herinneringen die door het programma gewist zijn terug komen. Maar er zitten haken en ogen aan de behandeling, het is namelijk de enige pil in omloop maar wat voor gevolgen kan het hebben wanneer je deze pil inneemt?

Nu Sloane en James aan het programma ontsnapt zijn houdt het avontuur niet op, nog steeds zijn ze op de vlucht want het programma zit hun op de hielen, en om het nog erger te maken hun verhaal heeft het landelijk nieuws gehaald. Onderweg komen ze in aanraking met de rebellen Dallas en Cas. Aangezien ze geen andere keuze hebben besluiten ze bij de rebellen aan te sluiten. Maar met welke gevolgen? Doordat het programma nog steeds achter hun aanzit kunnen ze niets anders dan steeds te vluchten naar saftey houses van de rebellen. Maar wie is allemaal te vertrouwen? Ondertussen begint de liefde tussen Sloane en James scheuren te vertonen. Zullen zij samen het einde redden? Realm komt terug in the picture wat ook voor nodige opschuddingen zorgt. Daarnaast hebben Sloane en James gaten in hun geheugen waardoor ze bij tijden niet goed weten wie ze zijn en wat er in het verleden gebeurd is.

De Behandeling gaat verder waar Het programma stopte. Ook dit boek heeft alle ingrediënten voor een dystopisch gevoel, dit keer zijn niet alleen de jongeren ten prooi gevallen aan de epidemie ook de jong volwassen tonen tekens van depressies. De zinnen vloeien gemakkelijk in elkaar over, waardoor het lekker weg leest, hoofdstukken zijn redelijk lang maar door de vloeiende pen van Suzanne Young leest het makkelijk weg en voordat je het weet ben je zo een aantal hoofdstukken verder. Het verhaal verveelt geen moment want de gebeurtenissen volgen elkaar snel op waardoor je ook nog eens steeds verder wilt lezen om te weten wat er vervolgens gebeurt, een échte pageturner! De personages zijn dit keer ook goed uitgewerkt, waarbij je ook de nieuwe personages goed leert kennen en je echt in het verhaal gaat zitten. Het boek heeft een open einde, niet zo gek want in Oktober 2015 komt het derde deel uit De remedie.