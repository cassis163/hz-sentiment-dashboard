Chase en Evie moeten samen een groepsopdracht op school maken. Allebei hebben ze zo hun eigen problemen. Allebei laten ze hun pijn en verdriet nooit of te nimmer aan de buitenwereld zien.
Maar wanneer je vaak met iemand samenwerkt, vertel je vanzelf van alles. Ze raken meer en meer aan elkaar gewaagd, maar betalen daar een hoge prijs voor.

Niet volgens het script van Jennifer Murgia begint met een fijne proloog. Je word direct het verhaal ingetrokken en raakt nieuwsgierig. Maar waarvan je dacht dat dit een standaard highschool verhaal is, word je al gauw het verkeerde been op gezet!

De problemen zijn helaas niet erg prettig, maar gebeuren in deze tijd steeds vaker. De geheimen, de spanning en het verhaal bouwen zich in een rap tempo op naar een einde. Ik vond de schrijfstijl van Jennifer Murgia fijn om te lezen. Ik had nog nooit wat van haar gelezen maar dit zal zeker niet de laatste keer blijven. Ze houdt er de spanning in door onder andere korte, afwisselende hoofdstukken. Om en om lees je de ene keer uit het oogpunt van Chase en dan van Evie. Doordat het verhaal wel verder gaat waar de ander is gebleven, krijg je niet het idee wat te missen maar leest dit juist erg prettig!

Al met al is dit zeker een boek wat ik kan aanbevelen! Het blijft nog lang in je hoofd na sudderen. Dit boek leest als een trein: je stapt in met Chase en raakt bevriend met Evie. Onderweg kom je al snel verschillende vrienden en vijanden tegen. Je leert veel over jezelf, over de anderen en deze wereld. En opeens is daar de eindhalte.

Ik ga niet teveel nu op de plot et cetera in, want ik wil niets verklappen over de verloop van het boek. Wanneer je van verrassende wendingen en dat niet alles zo volgens het script hoort te gaan houdt, is dit je perfecte boek!