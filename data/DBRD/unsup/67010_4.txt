Deel vier van dit superlange verhaal, telt op zich zo'n 1009 bladzijden en dan heb je nog eens 31 blz. verklarende woordenlijst. Je zou haast spijt krijgen, dat je niet sneller kan lezen. (SIC) Hoe verder dit verhaalt vordert, hoe meer bewondering ik krijg voor de schrijver die dit alles bedacht en uitgewerkt heeft. En ik zeg het volgende met alle mogelijke respect voor Tolkien. (waar ik ook fan van ben en ook alles van gelezen heb) Maar je zou zowaar "De ban van de ring" een schrijfoefening durven noemen, als je het vergelijkt met dit epos. Dit verhaal speelt zich volledig af in een soort 'nu', maar omspant eigenlijk vele eeuwen en hoe verder je leest, hoe meer er dingen uit het verleden bovenkomen, die invloed hebben op de personages en het verhaal van 'nu'. Het rad des tijds draait eeuwig (zover onze huidige kennis reikt) en in deze boeken staat het rad des tijds niet ver af van het wiel van reïncarnatie (zie hindoeïsme & boeddhisme) want alle belangrijkste personages, zijn een zoveelste reïncarnatie, die weerom samenkomen om de strijd tussen goed en kwaad uit te vechten. Je kan aldus vaststellen, dat zowel Tolkien als Jordan, dit universele thema als leidraad hebben genomen. Waarom ik dan aandurf om "De ban van de ring" een schrijfoefening te noemen is omdat "Het rad des tijds" veel verder is uitgewerkt, zowel in de breedte (bvb. het aantal personages) als in de diepte (bvb. de geschiedenis van volken & personages waar ik het hiervoor al over had). Natuurlijk is het niet helemaal eerlijk om deze vergelijking te maken. Ik gebruik het gewoon om een kader te scheppen waartegen je HRDT kan afzetten/vergelijken. En het is ieders recht om daar een ander gedacht over te hebben.
Maar laat al het voorgaande, U vooral niet tegenhouden om deze reeks te lezen. Ik weet, het is voor vele moeilijk op te brengen, om al die boeken en bladzijden te lezen, maar de beloning, is dan ook navenant.
Ik ben al vier boeken fan en hoop dit nog tien boeken te blijven!

PS En misschien mogen we ons komend jaar aan de Tv-serie verwachten. Immers dit voorjaar werden de rechten - met goedkeuring van de familie/rechthebbers - aan een bekende studio verkocht. Al is dat in filmland geen garantie. Het kan evengoed nog jaren in een schuif liggen voor het verfilmd wordt.