In de 'Jaartraining Intuïtieve Spirituele Zelfontwikkeling (JISZ)' die ik volg werd dit boek aangeraden. Ik heb het met veel interesse gelezen, ook al was het af en toe 'taai' door de opsomming van vele onderzoeken. Maar het onderwerp, het energieveld en het bewustzijn, boeit me.

Het boek is door schrijfster Lynne McTaggart in 2001 geschreven. Daar stopt dus ook het overzicht en dat is jammer: er is inmiddels meer over geschreven (denk aan 'het slimme onbewuste' van Ab Dijktershuis, wat laat zien dat het onbewuste allesbepalend is, boeken van Erica Rijnsburger over de bewustzijnsleer en diverse boeken over een 'Een cursus in wonderen').

Lynne McTaggart's hoofdconclusie in haar boek:
"Op het meest elementaire niveau zijn wij geen samenstelsel van chemische reacties, maar een concentratie van energie. Mensen zijn, net als alle andere wezens, een samenballing van energie, in een energieveld dat met alle andere dingen in de wereld in de wereld verbonden is. Dit pulserende energieveld is de stuwende kracht achter zowel ons leven als ons bewustzijn – de alfa en omega van ons bestaan. Met betrekking tot het universum bestaat er geen ‘ik versus gij’ dualiteit, omdat er één energieveld is waarin alles bestaat. Dit veld is verantwoordelijk voor de hoogste functies van ons bewustzijn en de bron van de informatie die de groei van ons lichaam reguleert. Dit Veld – en niet genen en ziektekiemen- is de kracht die uiteindelijk bepaalt of wij gezond of ziek zijn; en het is deze kracht waarmee verbinding moeten krijgen om te kunnen genezen. Het Veld is zoals Einstein het zo beknopt formuleerde ‘de enige werkelijkheid’. Op fundamenteel niveau zijn bewijzen geleverd voor de aanname dat wij in de diepste kern van ons wezen allemaal met elkaar verbonden zijn. D.m.v. wetenschappelijke experimenten hebben wetenschappers gedemonstreerd dat er werkelijk zoiets kan bestaan als een levensenergie die het hele universum doordringt, een entiteit die namen kreeg als het ‘collectief bewustzijn’ of, zoals theologen het noemden, de ‘Heilige Geest’. Zij schonken ons in zekere zin een religieuze wetenschap.''