Het gebeurt mij niet zo heel vaak maar bij het boek
" Lekhoofd " van Haro Kraak is dat het geval:
Ik kan het niet wegleggen : zo vlug mogelijk doorlezen, dit boek is spannend en boeit vanaf het begin !
Een andere speciale ervaring voor mij was: als je leest dat Noah, de hoofdpersoon in het boek, cijfers en letters altijd in een kleur ziet en dat natuurkundige Robbert Dijkgraaf even later op televisie in het programma " Kijken in de ziel van: Wetenschappers " vertelt dat hij dat ook heeft. Elk cijfer en elke letter heeft z'n eigen kleur en soms ziet hij formules of woorden ook gekleurd.
Ik was niet op de hoogte van dit verschijnsel en nu op dezelfde dag vlak nadat ik het boek gelezen had voor de tweede keer een kennismaking hiermee: dat mag toch wel bijzonder genoemd worden.
Haro geeft op indringende wijze een beeld van wat Noah meemaakt in zijn jonge leven en hoe hij daarmee omgaat.
Door een ongeval als kind komt hij in het ziekenhuis en raakt daardoor beperkt in zijn doen en laten. Met vriend Teun onderzoekt hij in welk opzicht hij anders is dan anderen. Hij heeft zijn beperkingen maar soms doet hij me ook denken aan " Rain Man " met Dustin Hoffman.
Intussen loopt het huwelijk van zijn ouders op de klippen en komt het gezin in financiÃ«le nood. Ga daar maar aanstaan als zoekende16 jarige.
Heel veel gebeurtenissen die op een bijzonder directe manier beschreven worden: kort en krachtig en helder.
Het slot is spannend en verrassend, kortom alles wat een boek nodig heeft om een goed boek te zijn. Ik heb het met heel veel plezier in ongekend korte tijd gelezen.
Al met al een heel lezenswaardig boek dit eerste boek van Haro Kraak. Dat er nog meer mogen volgen.