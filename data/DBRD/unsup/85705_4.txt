Groepsrecensie door http://perfecteburenleesclub.blogspot.nl/

´Langs de afgrond´ - Carla Norton
Genre; Literaire thriller
Uitgever; Uitgeverij De Fontein
ISBN;9789032513887
Uitvoering; paperback
Aantal pagina's; 320
Uitgave; november 2014

Reeve lijkt op het eerste gezicht een normale jonge vrouw van 22 jaar. Maar tien jaar eerder werd zij door een monster ontvoerd en vier jaar gemarteld in zijn kelder. Nu is ze alweer jaren vrij, maar nog steeds is elke dag een gevecht.

Dan komt een nieuwe zaak in het nieuws. De 13-jarige Tilly is net bevrijd uit handen van een sadistische pedofiel. Als haar ouders Reeve vragen hun dochter bij te staan, ontdekt Reeve dat voor Tilly de nachtmerrie nog niet voorbij is: het brein achter de ontvoering houdt haar nog steeds in de gaten en heeft nu ook Reeve zelf in het vizier.

Lezers; Bianca, Rianne, Erna, Mieke, Patrice en Charlotte

Recensie samengesteld door Patrice (team DPB)

Vanwege het uitvallen van twee lezers was Mieke Schepens bereid haar recensie toe te voegen. Dank je wel Mieke!! Patrice heeft met een eigen exemplaar meegelezen.

Uitgeverij De Fontein bedankt voor het aanleveren van de recensieboeken!

Cover;

Rianne; De cover vind ik matig, omdat de foto en de titel weinig met elkaar gemeen hebben. Mijn ervaring in de bieb is dat mensen vaker gaan voor een gekleurde, pakkender kaft. Ik zou het een zesje geven.

Erna; De cover van het boek vind ik niet spectaculair, ik hou sowieso niet van glimmende covers.

Mieke; Op de cover een afbeelding van een meisje met gebonden handen in een donkere ruimte...je moet er niet aan denken wat voor akeligs daar gaat gebeuren of misschien al gebeurd is? Een 8.

Bianca;Ik vind de plaats van de titel erg goed gekozen, 'langs de' aan de zijkant en 'afgrond' aan de onderkant van het boek.
De vastgebonden handen van de vrouw verwijzen naar een ontvoering, alleen een hele nette.....kleding en de nagels van de vrouw zijn te netjes.
Kleurgebruik is sober, maar voor dit boek prima gekozen, zou alleen de quote van Jeffery Deaver een spannender uiterlijk geven. Het springt er nu niet uit. Dit boek zou door mij in een boekhandel zeker ter hand worden genomen. Een 8.

Charlotte; Ik vind het een mooie cover, een donkere afgrond met een geboeide vrouw zonder gezicht. De titel Langs de afgrond staat links in een hoek van 90 graden in witte hoofdletters en dat vind ik bijzonder. Het is een cover die ik op zou pakken in de winkel. Op de achterkant inhoudsbeschrijvingen en wat quotes van verschillende toonaangevende bladen. De quote van Jeffery Deaver op de voorkant is klein en niet storend, voor mij hoeft het niet zo, maar op deze bescheiden manier prima.

Patrice; De cover is niet opvallend, terwijl het verhaal dat absoluut wel is! Het donkere en de vastgebonden handen zijn absoluut van toepassing. Het voorwoord van spannings-icoon Jeffery Deaver doet veel beloven. Puur alleen op de cover dus een 6.

Samenvatting van het verhaal;

Erna; Het boek gaat over een een meisje genaamd Reeve die zelf betrokken is geweest bij een ontvoering en daarbij seksueel misbruikt en gemarteld is. Zij heeft haal leventje zo goed als mogelijk weer opgepakt maar loopt nog wel bij een psychiater .

Patrice; Elke dag weer is het een gevecht voor Reeve. Haar ervaringen van vele jaren geleden hebben hun diepe sporen achtergelaten. Vier jaar lang is ze door een hel gegaan. Wonderwel heeft ze een manier gevonden daar mee om te gaan, maar dat kan ze niet alleen.

Rianne; Reeve LeClaire is een jonge vrouw die tien jaar geleden werd gekidnapt. Ze is vier jaar vastgehouden in een kelder waar ze werd verkracht, gemarteld en uitgehongerd. Dr. Ezra Lerner is de psychiater die haar en haar ouders begeleidde zodat ze nu een gewoon leven kan leven.

Erna; Bij een van haar wekelijkse bezoeken hoort ze van Dr Ezra Lerner dat er een meisje dat ook ontvoerd en mishandeld is bij toeval is gevonden en hij schakel haar Hulp in . Haar word gevraagd om het meisje bij te staan in haar vreselijke ervaringen met de ontvoerder.

Bianca; Dr. Lerner vraagt Reeve om met de ouders van Tilly Cavanaugh te praten, hij is gespecialiseerd in het behandelen van slachtoffers als Tilly, maar om haar te beschermen zoeken de ouders een soort van referentie voordat ze hun dochter aan weer een vreemde man bloot gaan stellen.

Rianne; Als Tilly Cavanaugh wordt bevrijd uit eenzelfde situatie, vraagt dr. Lerner of Reeve met hem wil meegaan naar Jefferson City waar Tilly woont. Misschien dat Tilly makkelijker praat met iemand die weet wat ze heeft doorstaan.

Patrice; Wanneer Reeve wordt gevraagd een lotgenoot te helpen stemt ze daarmee in. Haar eigen ervaringen komen weer naar boven alsof het gisteren was. Heel confronterend maar ook strijdvaardig besluit ze er korte metten mee te maken.

Charlotte; Reeve wordt door de ouders van Tilly benaderd en gevraagd of ze haar willen helpen. Tilly is ontvoerd geweest, gemarteld, uitgehongerd en verkracht. Net als Reeve. En niet een paar dagen. Samen met haar psychiater gaat Reeve de uitdaging aan.

Rianne; Tegelijk met Tilly zijn nog twee andere meisjes vermist, en er lijken overeenkomsten.

Erna; Reeve word min of meer vriendinnen met Tilly en zij verteld haar details over haar ontvoerders die niemand mag weten. De hele politiemacht is op de been maar zonder de informatie van Tilly komen ze niet verder. Reeve gaat daarom zelf op onderzoek uit, met alle gevolgen van dien.

Bianca; Het klikt tussen de beide meisjes, en algauw weet Reeve het vertrouwen van Tilly voor zich te winnen. Door de gesprekken die ze voeren komt Reeve het één en ander te weten over de dader, niet wie hij is maar wel dat hij niet alleen werkt. Ze gaat zelf op onderzoek uit en komt zonder dat ze het zelf in de gaten heeft wel heel erg dichtbij de waarheid….

Patrice; Niet iedereen is ervan gediend dat Reeve haar onderzoek doet. Wanneer ze, schijnbaar, dichterbij komt ontstaat er een bizarre situatie.

Rianne; Reeve kan niet alleen toezien, en gaat zelf op onderzoek uit. Welk monster doet haar eigen nachtmerries herleven?

Beoordeling;

Bianca; Het begint met een spannende flaptekst die uitnodigt om het verhaal te willen lezen. Het zinderende proloog maakt de lezer nog nieuwsgieriger naar het verhaal. En die nieuwsgierigheid wordt volledig beloond.

Rianne; Het boek is geschreven vanuit verschillende personen. Allereerst is er Reeve, die haar gevoelens en gedachten deelt, over hetgeen ze ziet en meemaakt. Je voelt haar woede als ze alleen toeschouwer mag zijn, en ze besluit zelf onderzoek te gaan doen. Hetgeen beslist niet zonder gevaar blijkt. Haar frustratie als ze niet serieus genomen wordt. Het onderzoek van de politie, de officier van justitie en de advocaten.

Patrice; Het verhaal begint wat traag maar eenmaal op gang dondert het maar door. De spanning loopt steeds hoger op, je wordt het verhaal ingetrokken.

Rianne; De gevoelens van Tilly, het geheim dat ze van Meneer Monster met niemand mag delen. Haar angst en haar emotionele achtbaan. De ouders die ondanks hun vreugde op eieren lopen.

Charlotte; Het verhaal van Reeve en Tilly, de emotionele schade maar ook de onmacht van alle omstanders zoals ouders is zo goed beschreven, werkelijkheid.

Rianne; Het werk van dr. Ezra Lerner die gevraagd wordt als deskundige, om de meisjes te begeleiden bij het verwerken van hun trauma's, en hun ouders.

Charlotte; Het enige minpuntje is dat Reeve wel heel erg dapper is. Maar ach dat vergeef ik de schrijfster graag en hoop dat er vervolg komt met meer over het leven van Reeve.

Patrice; De impact van wat de meisjes meemaken en hebben meegemaakt is ontegenzeggelijk groot. Dit is voor anderen haast niet te bevatten. De manier waarop dit boek is geschreven is haast non fictie. Zo realistisch en vooral spannend.

Rianne; Dit alles volg je ook door de ogen van de dader. Het feit dat hij door zijn functie bij de politie alles kan volgen, manipuleren zelfs, waardoor de slachtoffers nooit echt vrij zijn. Hij is de politie en de slachtoffers altijd een stap voor. Zijn arrogantie, en zijn overtuiging dat hij iedereen te slim af is.
Erna; Tijdens het lezen van het boek voel je de spanning van de meisjes, de schrijver kan de situatie zeer goed omschrijven.

Rianne; Door de vele personen is het even wennen hoe dit boek tot je te nemen. Maar de korte hoofdstukken lezen dan weer prettig. Het taalgebruik is meeslepend. De psychologische achtergronden, duidelijke verhaallijnen verdiepen het geheel.

Bianca; Het verhaal wordt geschreven vanuit de slachtoffers en de dader. Dat de dader al heel vroeg in het verhaal wordt vrijgegeven is in het begin misschien een beetje raar maar geeft juist het verhaal meer inhoud.

Conclusie;

Charlotte; ‘Langs de afgrond’ is een zinderende, spannende en zeer emotionele roman. Dat het een roman is zegt Carla Norton in haar dankwoord. Maar het boek zou zo maar een thriller kunnen zijn.

Patrice; Dit is een thriller zoals een thriller moet zijn. Spanning, een sterke verhaallijn – in dit geval twee, die van slachtoffer en dader-, een mooie uitdieping van de hoofdpersonages en vooral een realistisch verhaal. De laatste jaren hoor je geregeld dat er meisjes of jonge vrouwen jarenlang worden vastgehouden in dit soort scenario’s. Daarmee is ‘Langs de afgrond’ ook nog eens heel actueel.

Erna; Het boek speelt zich grotendeels af in San Francisco in een klein plaatsje Jefferon city, ik zelf lees voornamelijk boeken van Nederlandse schrijvers. Soms heb ik moeite om namen uit elkaar te houden, maar is in dit geval niet storend.

Mieke; Deze auteur heeft de karakters heel geloofwaardig neergezet, wat de psychologische werking van dit verhaal nog vergroot naar mijn mening.

Charlotte; Kippenvel kreeg ik tijdens het lezen en dat bleef. En dacht daarbij aan alle ontvoerde en onteerde meisjes, dood of na jaren pas gevonden. Dit boek overtreft de werkelijkheid.

Rianne; Als je eenmaal in het verhaal zit, wil je ook weten hoe het afloopt. Het is een boek dat naar mijn mening niet alleen door vrouwen zal worden gelezen, maar ook door mannen. Een aanrader voor degenen die ook graag Kellerman lezen.

Bianca; Langzaam wordt de spanning opgevoerd om uiteindelijk tot een geweldig en verrassend plot te komen.

Mieke; Stap voor stap kom je dichter bij de waarheid terwijl je aan het lezen bent in de lekker korte hoofdstukken, steeds uit een ander perspectief gezien.

Charlotte; ‘Langs de afgrond’ leest als een trein, een trein die langzaam op gang komt en dan op snelheid komt en doordendert met een duizelingwekkende snelheid. En nadreunt als je het boek uitgelezen hebt, ervoor zorgend dat ik niet meteen een volgend boek kan gaan lezen.

Patrice; Dit soort boeken kent meerdere variaties. Toch vind ik dit boek er met nek en schouders bovenuit steken. Het is vooral ook de schrijfstijl die het hem doet; vlot, mooi, niet overdreven beeldend of gedetailleerd. Precies zoals het moet zijn.

Bianca; De afwikkelingen na de plot werden te snel en te rommelig afgehandeld, daar had nog iets meer aandacht aan geschonken mogen worden.

Mieke; Carla Norton schrijft heel beeldend, je kijkt naar een film als het ware. Ook de plaats waar een en ander zich afspeelt zie je voor je. Dat maakt het nog spannender.

Erna; Het boek doet me denken aan de boeken van Nicci French en dan met name de serie over Frida Klein.

Waardering;

Rianne; Toen ik eenmaal in het verhaal zat, MOEST ik weten hoe het afliep. Omdat het niet alleen verhalend, maar ook objectief is, denk ik dat mannen het boek ook kunnen waarderen. Veel boeken die geschreven worden door vrouwelijke auteurs, is mijn ervaring, worden met name door vrouwen gelezen.

Charlotte; De gevoelens en kwetsbaarheid van Reeve wordt prachtig en zeer persoonlijk weergegeven. Norton kan zich fantastisch inleven.

Mieke; Het is werkelijk een thriller die de aandacht verdient van de thrillerliefhebbers onder ons, met een heel goed plot en geloofwaardige personages. Een aanrader. Ik wil graag een volgende thriller van haar hand lezen. A star is born!

Patrice; Het realistische en pure waarop het verhaal is neergezet verdient alle lof!

Erna; Toen ik het boek begon te lezen en er vrij snel achter kwam wie de dader was dacht ik dat het niet echt spannend zou worden. Daar ben ik dus echt van terug gekomen. Een super spannend boek tot de laatste bladzijde.

Mieke; In Langs de afgrond laat de auteur je meevoelen wat voor gevolgen het soms jarenlang misbruik door een verknipte dader voor een slachtoffer kan hebben en hoe deze daardoor langs de afgrond van geestelijke gezondheid moet balanceren. Een knappe titel van een geweldig goed boek.

Rianne; Het boek zelf krijgt van mij 4 sterren. Ondanks dat ik in eerste instantie het boek niet zou uitkiezen (gezien het onderwerp en de zakelijke aanpak) liet het me niet los.

Erna; Het boek krijg van mij 4 sterren en ik zou zeker nog wel wat meer willen lezen over Reese.

Bianca; Al met al een prachtig debuut dat voor mij 4 dik verdiende sterren waard is.

Patrice; Genoten heb ik van dit bizarre en spannende verhaal. En dat voor een debuut! 4,5 dikke sterren.

Mieke; Ik waardeer dit boek met 4,5/5 sterren.

Charlotte; Een boek vijf sterren geven omdat dit het eerste boek is dat ik mag lezen voor Lettervreters is omdat ‘Langs de afgrond’ dat verdient. Eenmaal erin begonnen wil je alleen maar doorlezen en ik heb het boek in minder dan twee dagen gelezen.

Nawoord;

Duidelijk is het enthousiasme voor het thrillerdebuut van Carla Norton. Een aantal quotes; Mieke zegt "Een knappe titel van een geweldig goed boek." "Toen ik eenmaal in het verhaal zat, MOEST ik weten hoe het afliep." is de duidelijke mening van Rianne. "Dit is een thriller zoals een thriller moet zijn.", aldus Patrice. "Eenmaal erin begonnen wil je alleen maar doorlezen....." en "Kippenvel kreeg ik tijdens het lezen en dat bleef." aldus Charlotte. Erna geeft aan "....de schrijver kan de situatie zeer goed omschrijven." Bianca geeft als laatste aan dat het "Al met al een prachtig debuut." is.

Gemiddeld scoort 'Langs de afgrond' heel hoog; 4,5 van de maximaal 5 sterren.
Een aanrader dus, aldus deze leesclub!
http://perfecteburenleesclub.blogspot.nl/search/label/Groepsrecensies