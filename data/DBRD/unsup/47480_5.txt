Oh wat fijn dat dit boek aan de beurt was in de rubriek Seriepersonages op We love Crime. Ik heb het boek met ontzettend veel plezier gelezen.

Joseph O'Louglin is psycholoog, getrouwd met Julianne en vader van dochter Charlie. Een van zijn patienten, Bobby Moran, zaait verwarring bij hem door te vertellen over zijn verleden en de mishandeling van een vrouw. Op ongeveer hetzelfde moment wordt een vermoorde vrouw gevonden. Zij blijkt later een bekende van Joseph.

Michael Robotham heeft een heerlijke. no-nonsense schrijfstijl. Het is een genot het boek te lezen, het personage Joseph O`Loughlin is interessant en draagt het plot. Hij is zo enorm gedreven om de waarheid te achterhalen, maar verliest daarbij zeker niet de realiteit rond zichzelf uit het oog.

De verdenking start direct al in volle vaart en leest als een trein die steeds sneller gaat rijden, je wordt er compleet in meegezogen en het is genieten van met de magnifieke psychologische thriller.

Joseph O`Loughlin is het hoofdpersonage in het boek, in het begin maak je net als Joseph ook wel kennis met Vincent Ruiz, maar dit is maar minimaal. Wel triggert Michael Robotham hier een hoop vragen door. De mannen staan lijnrecht tegenover elkaar, hoe gaan zijn een duo vormen in het vervolg?

Het allerbeste stuk van De verdenking is het ijzersterke einde, waar het plot is briljant ontvouwt door de uitleg en de daden van Joseph O`Loughlin. Het is bijna minutieus en hij weet je keer op keer te verrassen. Ik kan alleen maar vijf sterren geven voor dit geweldige boek. Ik ben heel nieuwsgierig naar de volgende delen en ga deze zeker snel lezen.