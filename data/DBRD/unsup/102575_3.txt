Ik had over dit boek gehoord bij RTL Late Night en dat trok mijn aandacht. Ik denk dat aan dit onderwerp veel meer aandacht besteed moet worden. Er zijn naar mijn idee veel meer verslaafden dan in statistieken bekend is. In dit boek wordt aandacht besteed aan de verslaafde en aan de familie van de drugsverslaafde. Dit vind ik een erg goed initiatief. Hierdoor krijg je een beter beeld van het gehele plaatje.

Wat ik wel jammer vind, is de titel geeft het idee dat je het dagboek van een drugsverslaafde leest. Dit is echter maar een klein onderdeel van het boek. De titel suggereert naar mijn gevoel dat je het dagboek krijgt te lezen van Berry. Echter krijg je wel een inzicht in hoe de andere familieleden zich voelen onder het gebruik van de verslaafde. Ik denk dat dit boek verplichte kost zou moeten zijn voor iedere puber. Om inzicht te krijgen in de gevolgen van drugs.