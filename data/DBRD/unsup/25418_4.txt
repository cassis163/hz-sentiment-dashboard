Blind Verleden is het tweede "grote mensen boek" van Ursula Poznanski. Wederom Beatrice Kaspary en Florin Wenniger in de hoofdrol. Het boek begint met het vinden van 2 lijken op een camping. De connectie tussen de 2 personen blijkt een groep op Facebook te zijn, Poezie leeft. Beatrice en Florin staan voor een raadsel naar het motief en raken nog meer in verwarring als er meerdere doden volgen. Wat is toch de connectie?

Ursula Poznanski is er wederom in geslaagd een boeiende thriller af te leveren met een actueel thema, Facebook, maar ook de identiteit van de personen achter een Facebook account. Het plot zit wederom goed inelkaar. Iets minder als bij Vijf doe ik mee met de puzzels in het hoofd van Beatrice. De foto`s met de bijgevoegde gedeeltes van gedichten zijn een echte puzzel en scheppen verwarring en twijfel. Net als in Vijf heb ik weer meegeleefd met Beatrice en de uiteindelijke afloop van het boek, was ook echt een verrassing met weer een ander actueel indrukwekkend thema. Ursula Poznanski schuwt het niet om een heftig verhaal neer te zetten, op het einde is het zeker niet een boek voor tere zieltjes.

Ik geef het boek 4 sterren.