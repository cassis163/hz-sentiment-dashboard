Na het semi-open einde van Starters gaat Enders spannend verder.

Callie hoort stemmen in haar hoofd: die van de Ouweheer, die op een of andere lugubere manier nog altijd controle over haar heeft. Hij kan de chips in de hoofden van de Starters tot ontploffen laten brengen… En hij is niet bang om dat aan Callie te laten zien.

Enders is net als Starters erg prettig geschreven in de stijl van Lissa Price. Callie sleurt je mee in haar gemengde gevoelens en de bizarre oorlog tussen haar en de Ouweheer. Steeds vaker krijg je de kriebels als die man weer haar hoofd inkruipt.
Er zijn veel onverwachte wendingen en onthullingen die je hart wel een keer extra laten overslaan… Zo komt Callie er eindelijk achter wie die enge, vieze Ouweheer nou is…
Maar ze ontdekt ook vele andere dingen, die ik jullie helaas niet kan vertellen i.v.m. spoilers maar het is het boek lezen zeer zeker waard.

Al moet ik toegeven dat ik Callie in dit boek een stuk minder leuk vond. Degene die Starters hebben gelezen, kennen de wel-niet-verliefde fase waarin Michael en Callie zich bevinden en dat door omstandigheden zij uit elkaar gaan in het eerste deel en Callie dus stiekem verliefd wordt op Blake… Die niet de echte Blake leek te zijn….
Nou, ik had stiekem toch wel gehoopt dat Callie en Michael eindelijk zouden realiseren dat ze beiden verliefd op elkaar zijn (want zo interpreteer ik hun relatie…) maar Callie gaat gewoon door met andere jongens en dan wordt ze ook nog eens jaloers als Michael naar een andere meid kijkt!
Nee, dat vond ik niet cool… en ook was ze in dit deel minder… hoe zeg ik dat… Minder gevoelig? Ze toonde in ieder geval minder emoties. Of misschien was er dan toch een kleine wijziging in de schrijfwijze van Lissa Price. Ik voelde in ieder geval minder met Callie mee dan in het eerste deel van deze tweeluik. Ik kan (nog) niet precies zeggen wat het was.

Daarnaast vond ik de laatste paar pagina’s een beetje afgeraffeld. Het echte einde mocht van mij wel iets meer gedetailleerd en meer diepgang hebben… Jammer!
Maar nog altijd vind ik deze tweeluik een echte aanrader.