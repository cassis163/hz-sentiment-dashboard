Het boek stond al sinds juni 2008 in mijn boekenkast op de stapel 'nog te lezen'. Daar moest het maar eens vanaf. Ik heb het zojuist uitgelezen en zoals alle boeken van Elizabeth Berg is het een verhaal met een boodschap die ze in een mooi, klein verhaal verpakt. Wie moet je vergeven wanneer je iemand schade hebt berokkend? Alleen die persoon of ook jezelf? En wat als die ander je niet wil vergeven?
Katie ondervindt de gevolgen van haar verraad met een - naar mijn gevoel - iets te volwassen kijk op het leven voor haar leeftijd. Desalniettemin een mooi verhaal om te lezen.