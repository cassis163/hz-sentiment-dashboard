Aan het begin van het verhaal bezoekt de vader van Anne Audrey en stelt hij haar de vraag of zij de rol van Anne wil spelen in de film. Het verhaal eindigt met het antwoord op de vraag. Daartussen wordt het verhaal van de beide meisjes verteld waardoor de onderbouwing voor het antwoord op de vraag duidelijk wordt.

Audrey en Anne zijn allebei in 1929 geboren en maken de oorlog mee in Nederland. Audrey’s moeder behoort tot de Nederlandse adel die verbonden was met de Duitse adel. Hierdoor kwam de moeder van Audrey in contact met Hitler en werd ze gegrepen door het fascisme maar ze liet de ideologie los tijdens de bezetting van Nederland. Door de keuzes en opvattingen van Audrey’s moeder kon Audrey haar danstalenten al tijdens de oorlog ontwikkelen.
Anne daarentegen behoorde tot de Joden waardoor zij en haar familie al snel gevaar liepen in de oorlog. De ouders van Anne besloten om naar Amsterdam te verhuizen en kozen ervoor om als gezin bij elkaar te blijven en om Margot en Anne niet naar Engeland te laten gaan.
Audrey en Anne beleven daarom de Tweede Wereldoorlog vanuit heel ander perspectief. De ouders van Audrey en Anne spelen een grotere rol dan de meisjes zelf in het boek waardoor de lezer meer te weten komt over het milieu en de familieomstandigheden waarin Audrey en Anne opgroeien.

Jolien Janzing’s schrijfstijl is toegankelijk. Ze zorgt telkens weer voor een plotselinge perspectiefwisseling tussen de verhalen van Anne en Audrey. Hierdoor blijft de lezer nieuwsgierig naar het vervolg van het verhaal en blijft de spanning in het verhaal.

Het verhaal heeft mij zeker geraakt. Door de in het boek gelezen informatie over het leven van Audrey en Anne en door de verbinding tussen Audrey en Anne ben ik naar de tentoonstelling geweest in het Airborne museum