Ik had het boek aangeschaft omdat er nogal lyrische recensies over waren geschreven. Nu moet ik toegeven dat ik inmiddels 4 boeken van Karl Ove Knausgard gelezen heb en Benedict Wells deed me toch wel aan hem denken toen ik het boek las. De schrijfstijl benadert behoorlijk die van Knausgard maar Wells kan helaas nog niet tippen aan de zo geroemde "kadans" van de scandinavische meester. De 4 sterren die ik het boek gaf waren dan ook te danken aan het feit dat het verhaal me bleef boeien tot het eind ook al vond ik de stapeling van ellende op een gegeven moment wel genoeg geweest. Ik denk dat ik binnenkort maar aan "Schrijver" van Knausgard begin zodat ik kan verifiÃ«ren of m'n conclusies over dit boek juist waren. Toch heb ik het vermoeden dat dit niet het laatste boek van Wells is geweest dat ik gelezen heb.