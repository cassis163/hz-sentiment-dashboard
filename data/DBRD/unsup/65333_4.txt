Het boek voelt aan alsof het over de periode van het bronzen tijdperk gaat. Mensen wonen in stammen, en elke stam wordt vertegenwoordigd door een dier. De mensen die onderdeel zijn van de stam, kunnen de vorm aannemen van dat dier. De dieren zijn ook een soort van god, waarbij zij hun aanwezigheid kunnen voelen, en hun dagelijkse rituelen in dienst stellen van de god.

In het boek zelf volgen we een klein meisje die geboren is een oorlog tussen de tijger en de wolf, en 2 van de ze dieren als totems heeft, maar voor haar is het leven daardoor niet altijd aangenaam, en lijkt ze soms geen plaats in de wereld te hebben. Het verhaal gaat over haar zoektocht over hoe ze kan omgaan met het leven met deze 2 geesten in haar leven, en hoe ze ervoor kan zorgen dat geen enkele van de 2 de bovenhand neemt.

Het boek heeft een paar leuke plottwists, waar ik niet altijd op voorbereidt zat, en bij het einde van het boek zat ik ook op het puntje van mijn stoel om te ontdekken wat er zou gebeuren. De fysieke versie van het boek heeft ook nog een heel leuke cover!