Wat heb ik genoten van dit boek zeg!

Op Terra 7 is een prachtige kleurvolle wereld ontstaan, na het neerstrijken van een groep mensen. Aleen zijn ze op deze planeet de aarde vergeten. Als er dan een ruimteschip met een aantal mensen neerstort op Terra 7, staat hun planeet op zíjn kop. De mensen op aarde hadden het idee, dat het een vreedzame samenleving zou zijn… Maar niets is minder waar. De natuur is op zijn minst apart te noemen. Er zijn mensen met bovennatuurlijke krachten, groene huid en nog vreemdere wezens.

De zampala’s zijn echt prachtig. Je ziet deze dieren zo voor je tot leven komen. Door de beeldende schrijfstijl, waan je, jezelf als lezer echt op deze mooie planeet.

Niet alles aan deze planeet is mooi. Er heersen ziektes, maar ook proberen bepaalde volkeren elkaar te onderdrukken. Er is veel angst en er ligt altijd wel iets op de loer. Je moet goed uitkijken op deze planeet. Er zijn ook gruwelijke wezens, die op grote spinnen lijken. Probeer maar eens uit hun web te komen……..

Virginia overleeft de crash op Terra 7, samen met een paar andere bemanningsleden. Ze komt terecht in de wereld van de Terrazones: Zania is een zeer sterke vrouw en ze leeft in een samenleving, waarin mannen weinig te vertellen hebben. Zania heeft een missie, hierbij komt ze Dion tegen. Hij is een groene, met zeer sterke telepathische krachten. Zijn personage vind ik echt heel gaaf om te volgen. Hij leert zichzelf steeds beter kennen, samen met de lezer, tegelijkertijd. Zijn wereld is heel anders, maar je kruipt soms echt in zijn hoofd ( en dat van een aantal andere personages ook).

Virginia wil echt van deze planeet af en terug naar aarde. Ondertussen mogen ze de bewoners niet helpen…. ze mogen geen ingrijpende handelingen doen. Maar hoe krijgen ze hun ruimteschip weer terug in hun bezit, als een zeer gevaarlijk volk (De Afranen) het meeneemt ? Ook verdwijnt er 1 van haar bemanningsleden. Is hij nog te redden, of is het te laat?

Je gaat Door dit boek nadenken over menselijkheid. Wat maakt je een goed mens? En zal de mensheid, ooit van hun geschiedenis leren? Is de mensheid nog wel te redden? Of laten ze overal een spoor van vernieling achter?

Het is heerlijk vlot geschreven. Een dik boek, maar daar merk je weinig van, omdat je in het verhaal gezogen wordt.

Achterin staat nog een stamboom en wat je kunt verwachten in de volgende delen. Het einde is vrij open, dus het belooft nog veel meer. En daar heb ik nu al zin in.

Als het op genre aankomt, vind ik het moeilijk om in een vakje te duwen. Ik ga voor science fiction met een goede mix van fantasy dan. Maar het zit zo goed in elkaar, dat je het gewoon niet echt een genre kan toewijzen. Dat zegt ook dat het een zeer origineel verhaal is.

Het zit vol met spannende momenten en het voelt aan als een ontdekkingsreis, op een andere planeet. De fantasy maakt het een sterk geheel. 5*****