Harry Potter vond een boekje van Newt Scamander: fabelachtige dieren en waar ze te vinden, over allerlei magische wezens die de wereld bood. De wereld van die fabelachtige dieren, die komt nu tot leven in dit prachtige filmscenarioboek van J.K. Rowling. De setting is 50 jaar voor Harry Potter in de roaring twenties van New York.
Magizoöloog Newt komt vanuit Engeland naar Amerika om zijn collectie fabeldieren (in zijn koffer) uit te breiden en mensen in te lichten over hen. Maar Amerika is bang, bang voor hekserij en tovenarij. Dreuzels mogen niks erover weten en worden regelmatig door de autoriteiten vergeteld zodat ze niks meer weten. Als per ongeluk een Delfstoffer ontsnapt uit het koffer en een dreuzel dit ziet, komt Newt in de problemen en wordt hij als zondebok gebruikt door de Amerikaanse associatie tegen magie. Maar magie en het goede kan overwinnen.
Het boek opent gelijk zoals de film dat ook doet, precies met achtergronden, hoe acteurs moeten staan en hoe een scène eindigt. In het begin is het wat winnen om zo te lezen, want namen worden bijvoorbeeld niet uitgelegd, dat moet je maar een beetje raden.
De cover is werkelijk prachtig en ook de decoraties zijn een lust voor het oog. Mooie art nouveau tekeningen, kenmerkend voor die tijd, sjablonen en gouden letters op de kaft.
Na het boek gelijk de film bekeken om te vergelijken of er andere concepten is staan, maar het boek is bijna letterlijk de film. Ik kan me heel goed voorstellen dat acteurs zelfs zo deze tekst in handen kregen en op deze manier oefenen. Fantastic beasts and where to find them is echt een mooie aanwinst in mijn kast.