Als in Spanje een politieke partij, met ongekende financiele steun in de schijnwerpers komt te staan en rellen uitbreken, stelt Spanje zijn meest geheime organisatie "Nueve" onder leiding van Alfonso Silva een onderzoek in.Wanneer op 13 oktober in Granada de imam Kamai Shoukri wordt vermoordt, moet Nueve zijn aandacht verleggen. Wat heeft de Tempeliersorde, die de executie opeist door middel van een een lap stof met een kruis, te maken met deze moorden en de oplaaiende politieke onrust?

De hierboven genoemde vraag is een klein beetje de inhoud van dit boek, neem hierbij een geheime dienst, geld, geschiedenis, politiek, executies, duiken, humor en een goed verhaal. En je komt tot een heel mooi boek, ik heb er van genoten!!

Met De orde heeft Paul Goeken weer een boek met inhoud geschreven. Na het lezen van Camouflage was ik verkocht en wou ik ook zijn andere boeken lezen. Ik had namelijk nooit verwacht dat een Nederlandse schrijver zo beelden kan schrijven als dat Paul Goeken doet. Hij is veruit de beste schrijver van Nederland, ik kan niet begrijpen dat ik zijn andere boek Dodelijke stijging al 8 maanden ongelezen in de kast heb liggen. Het is zeker een van de boeken welke ik binnenkort zal gaan lezen. En ik zal zeker zorgen dat ik zijn debuut Hammerhead koop, ik heb begrepen dat deze in februari als pocket verschijnt. Het zal mij niets verbazen als eerdaags zijn boeken worden vertaald, zou spaans dan geen logische keuze zijn!