Ik was erg benieuwd naar het boek en na de Crimezone recensie gelezen te hebben snelde ik meteen naar de bieb.
Het verhaal begint met de moord op een moeder en haar twee pleegkinderen. Degene die hiervan verdacht wordt is een zwerver die een strafblad heeft. De rechter oordeelt dat dit strafblad niet mee mag wegen in de rechtszaak en dan begint de ellende. Ik vind dat het boek erg veel stereotype karakters heeft: De uiterlijk harde (vrouwelijke rechter) die eigenlijk heel kwetsbaar en superaardig blijkt, de wat ruwe rechercheur die onverzorgd oogt maar toch lekker ruikt naar sandelhout en een frisse adem heeft, en de hulp van de rechercheur die klein en fijn is maar met een grof taalgebruik probeert te imponeren. Te vaak wordt er verwezen naar de piemel waar de man achteraan loopt. Een keer kan nog leuk zijn maar dit moet eigenlijk niet vier-vijf keer in een boek voorkomen. Ook de verliefdheid van de rechercheur op de rechter komt wat erg snel. Jammer dat de auteur hier geen spanning in weet te leggen. Er zijn veel potentiÃ«le daders en de man van de rechter is van een zeer aardige man in een soort monster veranderd. Toch allemaal wat ongeloofwaardig.
Al met al vind ik dit boek met 3 sterren ruim voldoende bedeeld.