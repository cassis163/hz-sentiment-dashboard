Origineel verhaal betreffende onderwerpen die toch helaas te vaak voorkomen in de dagelijkse maatschappij. Onschuldige veroordeling, niet capabele oppas, kindermoord, taboes en het niet communiceren tussen individuen enz. De hoofdpersonages in het verhaal komen wederom goed aanbod in dit boek van Jet van Vuuren. Als lezer wordt je meegenomen in hun gedachtegang, emoties en psychologie, wat de verplaatsing in de persoon zelf gemakkelijker maakt. De beleving wordt daardoor zo realistisch dat je je zelf afvraagt waarom zou je dat in hemelsnaam op die manier doen, denk aan de gevolgen! Wat een zeer goede eigenschap is van een boek, het betekend dat de schrijver je meevoert in haar verhaal en je mee laat voelen met de personages. Tevens verhoogd het de leesbaarheid van een boek. Dit verhaal leest vlot en soepel. En zoals een goed boek betaamd resten er na het uitlezen ook nog dingen om over na te denken. Zoals wat zou jij doen...?