De moord op de jonge Vincent is een raadsel voor iedereen die hem kent: hji is populair, een gezellige gast en geliefd bij zijn familie en de leden van de cantorij waar hij in zingt. Peter Storm is een onderwijzer die vanwege een burn out met werken is gestopt en die naast het zingen in het koor vrijwilligerswerk doet. Hij is geen held, maar vindt het wel een sport om zelf wat onderzoek te doen naar de omstandigheden die tot de moord op Vincent hebben geleid. Een foto en de speurtocht naar een verdwenen muziekstuk brengen hem op het juiste spoor, maar komt de moordenaar niet te dichtbij?

Moord in de Dom is een heel leuk boek. Toegankelijk geschreven met een niet al te ingewikkeld plot, prettige hoofdpersonen en muziek, heel veel muziek.