Strak verhaal, met veel vaart. Je hebt geen moment tijd je te vervelen omdat er steeds weer iets anders aan de hand is. Je beseft dat je geen detail mag missen, en je wil Ã¡lles weten, tot het eind aan toe.
Yvonne Franssen heeft een goed verhaal neergezet, en daarbij geen woord te veel gebruikt. De puzzel krijgt gaandeweg steeds weer en andere wending, waardoor je onherroepelijk in de greep raakt van dit complexe intrige.
Uiteindelijk arriveer je bij een waanzinnig spannende en tragische ontknoping en als je daar voorbij bent, besef je ineens: ik heb al die tijd op het puntje van mijn stoel gezeten.