Het boek start wanneer Gwendy een tiener is. Net als vele meisjes twijfelt ze aan zich en vindt ze haar lichaam niet goed genoeg. Tijdens één van haar dagelijkse sportuurtjes ontmoet ze een man met een bolhoed. Die biedt haar een kistje aan met knoppen en een hendeltje. Dit kistje wordt het hare: Gwendys knoppenkist. Waarvoor de knoppen dienen, dat wordt haar niet meegedeeld. Alleen zegt hij dat ze die op het juiste tijdstip mag gebruiken. Wanneer dit is, zegt de man haar niet.
Het gebruik van het hendeltje verandert stilletjes aan haar leven..... De knoppen daarentegen heeft ze nog nooit gebruikt tot op een dag haar nieuwsgierigheid het overneemt.

Het boek gaat zeer vlot. Je wilt gewoon weten waarvoor de knoppen dienen. Intussen zie je ook het personage van Gwendy groeien en ouder worden.
De spanning nam wel af naar mate het einde van het boek naderde. Persoonlijk bleef ik een beetje op mijn honger zitten en vond het einde wat minder.
Zelf had ik nog nooit in een e-book tekeningen gezien. Dit waren hier op zijn plaats en een leuke aanvulling van de voorafgaande tekst. De tekeningen toonden precies wat ik fantasteerde
over hoe het eruit zou zien in het echt.