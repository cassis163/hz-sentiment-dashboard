Het verhaal begint met de twaalf jarige Christopher. Hij woont samen met zijn vader, moeder en zusje Daphne in een plaatsje genaamd Schemerpoort. In dit stadje kun je in het donker niet over straat omdat je dan de Nachtschimmen tegen het lijf kunt lopen die op jacht zijn naar mensen zielen.

Dat klinkt al heel spannend hé!

Vanaf de eerste dag op de middelbare school word hij gepest en gepijnigd door drie meiden van school. Thuis heeft hij het op het moment al niet veel beter. Zijn moeder is weer gaan werken en door alle druk raakt ze nogal gauw uit haar doen. Wanneer Daphne hem weer eens ergert krijgt hij als oudste toch altijd de schuld.

Naast zijn huiswerk is Christopher gek op superhelden! Hij zou het liefst ook een superheld zijn en wanneer hij aan het dagdromen is over wat voor soort held hij zou zijn valt hij in slaap en ontwaakt in een heel vreemd avontuur. Hij is als een soort geest uit zijn lichaam getreden!

Dit is bladzijde veertien in het boek en vanaf dat moment las ik het boek in één ruk uit!
Wat volgt is namelijk een ontzettend spannend avontuur waarbij Christopher bepaalde voorwerpen veilig moet opbergen zodat het uit de handen blijft van twee schurken genaamd Stoppelbaard en Blubberbuik. Zij willen deze voorwerpen gebruiken om de wereld over te nemen.

Hij word begeleid door Viviane, Vrouwe van het Meer en beschermer van het Zwaard der Wanhoop. In het kat en muis spel dat volgt komt Christopher er achter dat hij dapperder is dan gedacht, dat sommige mensen tweede kansen verdienen en de wereld een hele magische plaats is waarin hij een rol speelt die hij nooit had verwacht!

Met nieuwe vrienden uit onverwachte hoeken reist hij af naar Rome en Dublin om te proberen de schurken voor te zijn en de wereld te redden. Christopher Plum to the rescue!

Ik heb ontzettend genoten van dit boek en was ook blij om te horen dat er nog meer delen zijn! De volgende twee delen staan hoog op mijn verlanglijstje!

Als jij houdt van de legende van Koning Arthur mag je deze niet missen!

Christopher Plum is een aanrader voor iedereen die graag spannende boeken leest met humor, vriendschap en een tikkeltje magie!