Dit was geen eenvoudig boek, maar wel een boeiend boek. Het idee is om een belangrijke gebeurtenis niet rechtstreeks te beschrijven, maar alleen de gebeurtenissen en personen er omheen. In dit geval in ieder hoofdstuk door een ander personage. Soms komen personages wel terug in andere hoofdstukken. Nergens wordt er ditect beschreven wat er nu in Rome is gebeurd. Er wordt wel veel op gezinspeeld. Wat ik het mooie vond in dit boek is dat ieder hoofdstuk op geheel andere manier geschreven is. Daardoor krijgt ieder personage een eigen identiteit. Maar het is ook wel,wat het boek soms vrij moeilijk te lezen maakte, vond ik. Vooral hoofdstukken waarin een eenzijdige weergave van een gesprek wordt gegeven vond ik lastig te lezen.