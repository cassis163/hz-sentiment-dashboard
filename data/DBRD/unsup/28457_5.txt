De Da Vinci code boeide mij van begin tot eind. Niet het verhaal was wat mij intrigeerde, maar de historische achtergrond en de invloed daarvan op de huidige maatschappij was iets dat mij niet los liet. Als gevolg ben ik het prachtige boek Maria Magdalena van Marianne Frederiksson gaan lezen. Een absolute "must" voor diegenen die geinteresseerd zijn geraakt in de vrouw die Jezus' gedachtengoed op vrouwelijke wijze interpreteerde en de geschiedenis van het christendom daadwerkelijk had kunnen beinvloeden, ware het niet dat men (lees: de man) vond dat een godsdienst niet "verkocht" kon worden als een vrouw een rol van betekenis speelde.