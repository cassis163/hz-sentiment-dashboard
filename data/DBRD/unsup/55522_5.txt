#boekuiteigenkast -#7

Wat een fantastisch boek heeft JK Rowling van De Relieken van de Dood weten te maken. Het perfecte eind van een geweldige reeks. Ondanks dat ik de films al heel vaak heb gezien en er helemaal weg van ben, moet ik toch wel toegeven dat dit deel wel het slechts verfilmd is van allemaal. Al die emoties die loskomen in dit boek zijn totaal niet te herkennen in de film. Dus twijfel je nog om toch dit boek in te duiken? Niet meer doen, gewoon beginnen! Je wordt er vanzelf in opgezogen!

In dit afsluitende deel gaat Harry samen met Ron en Hermelien op zoek naar de resterende gruzielementen om deze te kunnen vernietigen. Uiteraard komt er een stuk meer op zijn pad dan alleen de gruzielementen.

Het is eigenlijk gewoon ongelooflijk hoe Rowling deze reeks zo groeiend heeft weten te maken. Waar het eerste deel uitblinkt in het leren kennen van de personages en in redelijk simpele taal geschreven is, is dit laatste deel gewoon een volwaardig boek en doet voor mij zeker niet onder voor een volwassen fantasy boek. Wat is dat toch goed gedaan, blijf me erover verbazen!

Met een lach, maar zeker ook een traan, heb ik dit deel uitgelezen. Afscheid genomen van geweldige en vervelende personages. Afscheid genomen van de mooie fantasiewereld waarin ik me de afgelopen zeven maanden heb gewaand. Ik ben echt stiekem een beetje verdrietig dat het nu echt is afgelopen...

"Hagrids huisje doemde op uit de duisternis. Er brandde geen licht en Muil krabbelde niet opgetogen blaffend aan de deur. Al die bezoeken aan Hagrid, de glans van de koperen ketel op het vuur, en pindarotsjes en reuzenmaden en zijn enorme, bebaarde gezicht en Ron die slakken opbraakte en Hermelien die Hagrid hielp op Norbert te redden..."

De puntjes worden in dit deel op de i gezet, de vragen worden beantwoord en er wordt afgesloten met een mooie toekomst. Dit boek heeft gewoon alles! Zwaaarrrr genoten weer. 5 dikke, dikke sterren!!

Nu rest alleen de vraag nog of ik het "achtste deel" toch nog ga lezen of dat ik genoegen neem met deze prachtige reeks van zeven boeken... Twijfel, twijfel!