In dit tweede boek krijgen Mørck en Assad assistentie. Uitbreiding van bureau Q in de persoon van Rose Knudsen. Weer een bijzonder karakter bij dit team.
De onopgeloste zaak: de zeer brute moord op een broer en zus in een zomerhuisje. Vermoedelijke daders zijn bekend, maar geen bewijs (of vanwege hun maatschappelijke status, liever geen bewijs). Iemand heeft zichzelf destijds aangegeven, dus opgelost, maar er is twijfel of hij dit -alleen- gedaan heeft. Dus toch onopgelost?
Als dit bij Mørck op het bureau beland weet niemand wie dit in gang gezet heeft of waarom. Trigger voor Assad en Mørck om aan de slag te gaan.
Het spoor leidt, zoals uit gebeurtenissen en flashbacks zal blijken, naar een bijzonder gewelddadig gezelschap. Nu geen zoektocht naar daders, deze zijn in feite bekend, maar het gaat om het leveren van onomstotelijk bewijs. En dit is iets dat binnen en buiten de politie niet echt wordt ondersteund. Een moeizame speurtocht voor bureau Q is het gevolg. De enige vrouw van dit ex-kostschoolgroepje, Kimmie, is voor haar oude groep en voor bureau Q de spil waar alles om draait. Zij heeft het lot van de groep in handen en natuurlijk wil de groep voorkomen dat hun daden zichtbaar worden. Voor Mørck en de zijnen is zij de belangrijkste getuige dus willen zij voorkomen dat Kimmie iets overkomt. Een zoektocht naar Kimmie, die zichzelf onzichtbaar kan houden, meerdere geheimen met zich meedraagt en niet geïnteresseerd is in meewerken met de politie, volgt. Zij heeft haar eigen plan, zij gaat voor wraak. Afrekenen met iedereen die haar leven tot de huidige hel van haar bestaan gemaakt hebben. Alles leidt tot het explosieve einde dat volledig past in het verhaal.

Weer een boek dat je vastgrijpt en laat meeleven. Een boek dat je niet makkelijk weg legt. Een topboek die als prima uitgewerkte thriller samen met een vleug humor een waardig opvolger van het debuut is en gewoon in de serie Q past en nog veel beloofd voor volgende boeken over dit bureau.