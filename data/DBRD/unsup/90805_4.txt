Over de auteur(s):

Tupla M. (Mourits) is het pseudoniem voor het schrijversduo Wendela de Vos en Atie Vogelenzang.

Wendela de Vos (1947) is de huidige voorzitter van het Nederlands Genootschap voor Misdaadauteurs.
Ze rondde in 1992 haar studie Nederlands Recht af, werkte als productieleider bij DansWerkplaats Amsterdam, bewerkte teksten en poëzie voor toneel. Bovendien schreef ze enkele eenakters.

Atie Vogelenzang (1955) werkt sinds 1990 aan de Universiteit van Amsterdam. Ze schreef voor toneel, een reeks korte verhalen en een scenario voor televisie. Ze werkt bij Uitgeverij AUP (Amsterdam University Press) Een aantal van de korte verhalen werden in de literaire tijdschriften
De Tweede Ronde en het Hollands Maandblad gepubliceerd.

Zij debuteerden in 2005 bij De Arbeiderspers met de literaire thriller 'Vrouwelijk Naakt' waarvoor ze de Schaduwprijs ontvingen. Het boek stond op de longlist van de gouden Strop 2005 en de Diamanten Kogel en werd opgenomen in de lijst van beste 100 boeken, uitgeroepen door het tijdschrift BOEK.
Daarna volgenden nog vier titels: 'Een kwestie van Tijd' (2007), 'Speeddate (2008), 'Meer Dood dan Levend' (2010) en 'Schuld'(2012).

Meer informatie is te vinden op de officiële website: http://www.tuplamourits.nl/


Samenvatting:

Caro van Soerendonk was ooit een veelbelovende juriste, nu is ze een overwerkte echtscheidingsadvocaat die te veel drinkt, paniekaanvallen heeft en fouten maakt. Als er een officiële klacht tegen haar wordt ingediend, wordt ze tot nader order op non-actief gesteld.
Dan vraagt een onbekende vrouw om haar hulp. Haar dochter Valerie is verongelukt in een oude Belgische mijn, maar de verzekering wil niet uitbetalen. In een poging haar gevoel voor eigenwaarde terug te winnen neemt Caro de zaak aan.
Dan wordt duidelijk dat men niet zit te wachten op de inmenging van Caro. Wat in eerste instantie op een simpel klusje leek, verandert al snel in een levensechte nachtmerrie.

Wat ik er van vind:

Het was voor mij een eerste kennismaking met deze auteurs.

In het verhaal wordt je meegenomen naar Maastricht, Genk en zelfs naar Frankrijk.
Ik was wel verrast door het uitstapje naar de VS. Dat had ik niet verwacht.
Een aantal lokaties zijn heel herkenbaar neergezet.
Wat je heel mooi zult vinden, is de manier hoe Caro van de persoon die je leerde kennen in de eerste hoofdstukken verandert naar de persoon op het eind van het verhaal.
Deze manier van schrijven is voor mij helemaal nieuw, maar wel een manier die aanslaat.
Kleine hoofdstukjes over de gedachten of handelingen van personages. Tussen de
grotere hoofdstukken die handelen over de hoofdpersoon. Mooi gedaan.
Het valt op dat er aandacht is voor de hectiek van de tegenwoordige tijd die ook merkbaar is
bij de advocatuur en de politie, waardoor soms wat blijft liggen. Het hangt soms van een
enkeling af of iets wel of niet goed afgehandeld wordt, door de prestatie- of tijddruk.
Goed om dit probleem in onze samenleving te beschrijven.
Het is een mooie, spannende literaire thriller. Ik heb lekker door kunnen lezen.
De personages en handelingen waren naar mijn mening geloofwaardig.
Jammer dat het verhaal stopte !

Ik waardeer dit boek met 4/5 sterren.