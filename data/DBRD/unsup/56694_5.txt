Wat een boek! OMG WAT EEN BOEK!!! Ik heb echt zo hard gelachen om dit boek! Een beetje gegruweld, een beetje meegeleefd maar vooral met verbijstering op mijn gezicht gezeten. Hoe verzin je dit?!

Oké, dit boek gaat over 4 meiden die extreeeem fan zijn van een boyband genaamd the Ruperts. The Ruperts zijn ontstaan nadat er bij een talentenshow in Engeland 4 jongens bij elkaar zijn gezet om een boyband te vormen (klinkt bekend niet?). Reden? Ze heten allemaal Rupert. De hoofdpersoon (wiens naam ik nog steeds niet achterhaald heb), Erin, Isabelle en Apple zijn echt meeeega fan van de band en volgen ze waar ze kunnen. Ze hebben elkaar ook op evenementen van the Ruperts ontmoet en hebben daardoor een hechte vriendschap gekregen.

Het verhaal wordt beschreven vanuit de hoofdpersoon, wiens naam naar mijn weten niet een keer voorbij is gekomen en ze beschrijft het zo goed dat je het idee hebt dat je er zelf bij bent.

Het boek begint ook echt met Rupert P. die zit vastgebonden aan een stoel (met panty’s, wie had gedacht dat ze nog ergens anders nuttig voor waren?) en de meiden die niet helemaal snappen hoe dat in vredesnaam is gebeurd. De scène over hoe dat is gebeurd is echt hilarisch, ik zal hem niet spoilen maar echt, ik heb me kapot gelachen.

Om het nog even wat erger te maken, dan hebben ze een jongen uit hun favoriete band… Die band waar ze naar staan te gillen als ze ze zien en waar hun hart sneller van gaat kloppen. Zou je denken dat dat echt helemaal te gek is? Ondanks dat het wel echt fout is… Maar nee! Het is Rupert P. De grootste loser in de band! Hij kan niet eens zingen! Hij zit erbij omdat hij Rupert heet. Als auditie heeft hij gejongleerd… Loser… Kunnen ze hem niet inruilen?!

Als je dit al bizar vindt klinken dan moet je echt het boek verder lezer want het wordt alleen maar gestoorder! Ik heb echt bijna constant met de vraag: “HOE DAN?!” in mijn hoofd gezeten. Ik heb hardop gelachen (ja in de bus, ik werd aangestaard, het was gênant). Ik ben helemaal meegesleurd in het fandom. Man, het leven van zo’n fangirl lijkt me vermoeiend, wat gaan die chicks ver om een glimp op te vangen van hun idolen! Dit boek was echt een ervaring! Bovendien speelt dit zich allemaal in 1 dag af! Knap staaltje schrijfwerk!

Hoe cliché het verhaal ook klinkt, hoe erg je gillende One Direction meisjes ook haat, dit boek is fantastisch! Gillende meisjes vinden hierin herkenning, haters lachen hardop om de gare dingen die gebeuren. Dit boek is een must-read!

Voor de Nederlands lezende fangirls onder ons, niet getreurd! Dit boek verschijnt 7 april bij uitgeverij Young and Awesome in het Nederlands!

Het is, by far, het grappigste boek dat ik in lange tijd heb gelezen en het smaakt naar meer, meer, meer! Ik wil er nog zo een!