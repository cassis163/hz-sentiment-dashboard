Begin juni kreeg ik te horen dat ik het boek Voorlopers 2 - De kracht van velen mocht lezen en deel mocht nemen aan de Hebban leesclub over dit boek. Voor mij een nieuwe ervaring.

Wat een eer om dit met dit boek te mogen doen! Ik heb voor de leesclub deel 1 van het boek gelezen, zodat ik zou weten waar het verhaal over gaat. Deel 2 neemt je verder mee in het avontuur van Emma. Het schooljaar heeft een bijzonder begin en opnieuw weet de schrijfster je mee te nemen in het verhaal over de gemeenschap van de voorlopers.

In dit boek staat de verbinding in de gemeenschap centraal en krijg je te zien hoe veel de personen voor elkaar over hebben, een bijzondere eigenschap met een mooie boodschap!

Het fijne aan dit boek vind ik dat er continue sprake is van verrassende wendingen, waardoor het verhaal makkelijk wegleest en de kijker wordt uitgedaagd over de gebeurtenissen die zich afspelen.

Het boek krijgt ***** sterren, vanwege de prettige schrijfwijze en de opbouw van het verhaal. Het boek maakt de lezer nieuwsgierig naar het vervolg van het verhaal!