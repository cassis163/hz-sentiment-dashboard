In alle vroegte vaart een zeiljacht de marina van IJmuiden uit. Het schip vaart uit naar een nog onbekende bestemming op zee. Aan boord de mooie journaliste Tessa Insinger, de "Europese ondernemer van het jaar" Eric Pincoff en zijn lijfwacht Bobby da Silva. Dat de mensen aan boord van dit schip een hoofdrol spelen spreekt voor zich, en dat auteur Roel Janssen actualiteit aan deze misdaadroman heeft toegevoegd is ook geen verrassing, maar dat de auteur een boek heeft geschreven waarbij je aan het eind een diepe zucht slaat, dat is pas verrassend.

Het boek gaat over witwassen van drugsgeld, al is dat maar een bijzaak. Het echte onderwerp is wraak. Van wie en hoe? Dat moet je lezen, maar de auteur heeft zoals in al zijn boeken wederom veel actuele themaÂ’s gebruikt om dit verhaal te vertellen. Willem Holleder, Sjon Mieremet en Willem Endstra lijken een hoofdrol in dit boek te spelen. Lijken, want de namen zijn net iets anders (overigens zeer goed gevonden, Willem Lodderer, Sjon Muizenman en Eric Pincoff (na de Rotterdamse havenbaron Lodewijk Pincoff uit de vorige eeuw)) en de karakters komen ook niet helemaal overeen. Al komt alles wel heel dicht bij de werkelijkheid. Als een advocaat in Amsterdam op klaarlichte dag wordt vermoordt, een projectontwikkelaar en diens bankier spoorloos verdwijnen, maakt niet alleen de Amsterdamse onderwereld jacht op deze mensen. Ook Brussel maakt jacht op de projectontwikkelaar en de door de Europesecommissie beschikbaar gestelde tegoeden.

Maar met een zeilschip op open wateren kun je alle kanten op, zo bewijst Roel Janssen die de hoofdrolspelers naar het zuiden laat afreizen.
De auteur weet waarover hij het heeft, net als zijn vorige boeken, heeft de auteur gedegen onderzoek gedaan en heeft dit voor de lezer niet te ingewikkeld verwoordt. Het boek De tiende vrouw is meer dan een spannend verhaal, het laat je ook zien hoe te overleven op zee. Deze zee is in het boek zelf het beste omschreven; "Het ene moment vriendelijk en zacht, aaibaar en uitnodigend om in te zwemmen - het andere moment een gevaarlijke dreigende kolkende massa. Onvoorspelbaar. Onstuimig. Onweerstaanbaar. Ongenaakbaar."

Het afgelopen jaar zijn er veel Nederlandse misdaadromans verschenen, maar weinigen halen het niveau van dit boek. De beschrijvingen zijn sprekend, de hoofdrolspelers echt en het verhaal staat als een huis. Dit boek heeft alles in zich, het is een echte topper.