Linda Tant was een jonge vrouw met blond haar wiens lichaam gevonden werd in het water. De vrouw was een stewardess die op de Dominicaanse Republiek vloog. Haar lichaam werd gevonden door een oudere vrouw die aan het water in een woonboot woonde. Weer een moeilijke zaak voor Van In en zijn team om op te lossen. Werd ze vermoord? Was het zelfmoord? Of was het misschien een ongeluk? Allemaal vragen die rondspoken in het hoofd van commissaris Van In. De commissaris kan het tijdens dit onderzoek weer niet laten om sigaretten op te steken en duvels te drinken. In de loop van het onderzoek ontdekt Van In bij een huiszoeking in het huis van Linda Tant iets bijzonders waarmee hij al een tijd verder kan in het onderzoek. Jan Plovie is een drugskoerier die betrapt werd door de stewardess op Schiphol. Zou Jan Plovie uit wraak de stewardess vermoord hebben? Weer een extra spoor om te onderzoeken.
De Cel is een boek van Pieter Aspe. Hij is geboren op 3 april 1953 te Brugge. Veel van zijn verhalen spelen zich daarom ook af in Brugge. Aspe’s boeken gaan steeds over een misdaad die gepleegd is en die moet worden opgelost door Van In en zijn team. Pieter Aspe heeft nu zijn 25este boek over commissaris Van In geschreven.
Het verhaal is niet moeilijk om te volgen want het wordt verteld door een auctoriële verteller. Je krijgt voldoende uitleg over alle personages waardoor je je ook makkelijk kan inleven in de personages. Het boek blijft steeds interessant want je wordt mee in het verhaal genomen opzoek naar de dader van de misdaad. Er gebeuren steeds nieuwe dingen in het verhaal waardoor het vlot leest. Het boek is ook interessant omdat er niet enkel aandacht wordt gegeven aan de stoere kant van commissaris Van In maar ook aan de emotionele kant zoals bv: De geboorte van zijn zoon Julien. De thema’s die in het boek aan bod komen zijn toepasselijk voor het verhaal namelijk verdriet en moord. Ik denk dat de auteur wel degelijk een boodschap in dit verhaal heeft gestoken namelijk dat het gebruik van drugs heel gevaarlijk is. Door drugs te gebruiken ga je dingen doen die je normaal niet zou doen en die dingen zouden wel eens verkeerd kunnen uitdraaien.
Dit was mijn recensie over het 25e boek van Pieter Aspe. Ik hoop dat ik jullie heb kunnen aansporen om ook een boek van Pieter Aspe te lezen. Het is zeker de moeite waard.