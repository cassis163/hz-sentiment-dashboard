Julia en Luuk besluiten om naar Frankrijk te emigreren, ze willen in de Provence beautyvakanties te organiseren in hun eigen kasteel met olijvenboomgaard. Ze hebben elkaar lang geleden in de Provence ontmoet en hopen dat hun liefde daar weer op zal bloeien. Maar niets is minder waar, ze vinden elkaar wel weer op het mooie Franse platteland maar ze vinden ook een lijk en een hoop geheimen over elkaar. Zal hun liefde dit overleven of houdt het avontuur al op voor het begonnen is.

Marelle Boersma is begonnen met het schrijven van ‘ik vertrek thrillers’ nadat zij met haar vriend Jan naar Portugal is geëmigreerd om schrijfvakanties te organiseren in de Algarve. Zij weet dus als geen ander hoe het is om te integreren en te moeten verbouwen in een land waar de normen en waarden en regels anders zijn dan in ons eigen land. Dat weet ze perfect te combineren in deze thriller. In het begin lijkt het op een uitzending van “ik vertrek” maar al snel heb je door dat Marelle daar niet naar toe wil. Ze wil je laten griezelen en puzzelen net als we van haar gewend zijn. Deze keer geen maatschappelijk probleem maar het lijkt wel op een complot tegen de nieuwe mensen in het dorp. Ze worden tegengewerkt en leren verschillende mensen kennen.
Deze mensen hebben echte personages die niet altijd even leuk en aardig zijn. De kleine lettertjes in het ingewikkelde contract brengt hun in de problemen, dat zou iedereen kunnen overkomen maar de problemen die ze daarna tegenkomen zijn echt heel spannend, maar ook wel een beetje veel. Gelukkig lost Marelle het op door een mooi plot te bedenken op het einde. Het is een heerlijke thriller die fijn is om te lezen, de Franse sfeer komt goed naar voren net als de cultuurverschillen. Ik waande me even in Frankrijk en rook de lavendel en dat vind ik knap als iemand dat over kan brengen.