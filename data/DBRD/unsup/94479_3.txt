NIKS, een debuut geschreven door Koen Gubbels. Een ingenieus verzonnen verhaal over een man, 50 jaar, midlifecrisis, gescheiden, een zoon (Sean) die niets van hem wil weten. Nou, dan heb je het wel zo'n beetje gehad. Hij verslonst zijn zaak, zijn huis en zichzelf. Zoals de cover van het boek laat zien is het ook allemaal niks: "een man ligt uitgevloerd op de grond. Hij is zich van niets bewust. Één schoen is verdwenen en onder zijn ene zichtbare sok zitten enorme gaten". Hij kan geen kant meer op en verzuipt zich in de drank. Maar dan komt de redding, vanuit China nog wel. Hij krijgt een aanbieding waar hij geen weerstand aan kan bieden en dat zorgt zowaar voor een opleving, want dit gaat zijn redding worden. Wat er dan allemaal gebeurt is te gek voor woorden. Hij krijgt met alles te maken wat niet goed is voor een mens. En dat alles op een geweldige manier beschreven. Misschien is het in het begin moeilijk om door het verhaal gepakt te worden, maar eenmaal op dreef kan je niet meer stoppen met lezen. In duidelijke taal en korte zinnen wordt je meegenomen naar de duistere praktijken van de Chinese onderwereld. En hoe een Hollander zich daar moet zien te redden. Hij krijgt levensreddende hulp uit onverwachte hoek. Dus eind goed, al goed, zou je denken. Maar dat is ver bezijden de waarheid. Alsof het allemaal nog niet genoeg is geweest komt er een nieuwe ramp opzetten. Ja, en die loopt ook weer af, maar hoe???