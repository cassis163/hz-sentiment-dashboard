Ik heb niets anders dan liefde voor dit prachtige verhaal Mislukt. Het is een verhaal met een filosofisch tintje, welke prachtige quotes met zich meebrengt. Het zet je aan het nadenken. Wauw, wauw, WAUW!

In het begin maak je kennis met Loïs. Een erg intelligent meisje dat op de kunstacademie zit, maar ook ergens erg onzeker over is. Dat komt door iets wat in haar verleden is gebeurd en datgene is ook wat haar weerhoudt compleet open te zijn tegenover haar vriendje Giel. Het is nogal een mysterie wat datgene dan ook mag zijn. Ik merkte aan mezelf dat ik dat mysterie erg graag wilde uitvogelen en ik vond het erg verrassend toen ik er uiteindelijk achter kwam wat het was. (Dat ga ik hier niet neerzetten want dan denk ik dat ik spoil...).

Op magische wijze komt Loïs opeens in het verleden terecht. Alleen niet in haar eigen lichaam, maar in dat van de dochter van haar huisbaas, mevrouw De Vogel. Vanaf nu is zij Emma, in het jaar 1990. Ze beseft zich dat zij nu de kans heeft gebeurtenissen uit het verleden, die Loïs haar leven zo hebben beïnvloed, kan voorkomen of verdraaien. En dat is iets om over na te denken, want wat nou als zoiets ooit echt gebeurd? Iemand die bijvoorbeeld naar 1930 reist, en Hitler tegen houdt. Of vliegtuigmaatschappijen kan waarschuwen om 9/11 te voorkomen. Wat zou dat voor een impact hebben op de rest van de wereld... (YAY filosofie)

Zoals ik al eerder zei, vind ik Loïs een erg intelligent meisje, en dat zeg ik niet voor niks. Ik vond haar kijk op de wereld echt heel mooi. Ik had bijna altijd mijn Blossom Books sticky notes nodig tijdens het lezen. De ene mooie quote volgde op de ander. Ik zou er zo tien hier neer willen zetten, maar dan wordt dit artikel zo onoverzichtelijk. Ook is Loïs echt een powervrouw. Iemand die niet over haar heen laat lopen en handelt vanuit haar instinct. En dat vind ik echt super tof om te zien!

Over het einde probeerde ik ook een beetje een voorspelling te doen tijdens het lezen, maar tot mijn grote genoegen liep het einde ook anders dan ik had verwacht. Dit einde was echt goed en verrassend. Er is bovendien erg goed uitgelegd hoe het nou komt dat het einde zo is zoals het is. Echt hulde voor Iris Boter, voor het schrijven van dit prachtige, originele verhaal!

Uitgebreide recensie op mijn blog: https://readinge.wordpress.com/2016/09/16/recensie-mislukt/