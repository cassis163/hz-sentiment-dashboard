Hoe vermakelijk en tegelijkertijd zeldzaam als je een thriller leest die zich afspeelt op een datum of week die gewoon actueel is? James Patterson heeft dit met Private Games voor elkaar gebracht. Exact de datum van de opening van de Olympische Spelen in Londen hanteert hij en gebruikt hij als decor voor zijn verhaal

En natuurlijk kan dit niet zonder een gestoorde geest die meent de spelen zuiver te krijgen door een aantal mensen te vermoorden.
Als hij Denton Marshall vermoordt dan maakt dat iets los want dat was nu net de nieuwe vriend van Elain Pottersfield, de moeder van Private agent Peter Knight.

Als zelfs Jack Morgan, de oprichter van Private, zich er mee gaat bemoeien komt het verhaal in een stroomversnelling terecht en dan is Patterson op zijn best.
Leuk verhaal dat goed is opgebouwd waarvan niet voorspelbaar is hoe, waar en op wie de moordenaar zijn gram haalt.
James Patterson doet in zijn laatste verschenen boeken weer precies waar hij groot mee is geworden, een leuk spannend verhaal schrijven wat met plezier wordt gelezen.