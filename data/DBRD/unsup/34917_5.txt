“Zonder wantrouwen was ik niet in staat geweest te overleven. Ik wil het nog niet loslaten terwijl ik weet dat het niet anders kan.” ~p 239~

Roan Storm is een bevlogen Raadsheer in de stad Stede gelegen in de Neerlanden. Hij voert een felle strijd tegen de Ath’vacii, gemaakten, die leven van menselijk bloed. Storm is fel tegen bloedroof en ziet de Ath’vacii als grootste gevaar voor de mensheid ooit. Om een voorbeeld te stellen brengt hij een van hem om het leven, hij hoopt dat op deze manier zijn bloedwet aangenomen word. Zijn daad blijft echter niet onopgemerkt, hij word door de Ath’vacii gestraft op de voor hem ergst mogelijke manier. Ze maken hem een van hun. Hij gaat het gevecht aan met de razende bloedlust in zijn lichaam. Het blijkt ook nog een hele strijd te zijn om het vertrouwen van zijn naasten te behouden. Hij doet er alles aan om geen monster te worden, koste wat het kost wil hij zijn menselijkheid behouden.

Zodra je het boek openslaat zet het zijn klauwen in je huid en houd je vast tot de laatste pagina! Het is niet een vampierverhaal van 1000 in een dozijn, Sophia heeft er een hele nieuwe beleving van gemaakt. Het verhaal zit ontzettend goed in elkaar en het voelt alsof alles klopt. Het taalgebruik en de uitdrukkingen die Sophia gebruikt geven je het gevoel dat je je in de 18e eeuw bevind. Dat alles tot in de puntjes omschreven is draagt daar zeker aan bij, maar laat ook genoeg ruimte voor je eigen beleving en fantasie. Roan Storm is een pragmatisch figuur, zijn persoonlijkheid verandert gedurende het verhaal. Zijn innerlijke strijd is voelbaar, hij worstelt met zijn hernieuwde lichaam en gevoelens. Tegelijkertijd blijft hij zich inzetten voor “zijn” bloedwet, het belang dat deze in acht word genomen is groter dan ooit.

Ik ben dol op vampierenboeken, Bloedwetten verraste me enorm door zijn originaliteit. Ik heb van begin tot eind op het puntje van mijn stoel gezeten, plot twists maakten de spanning in het boek om te snijden. De cover is echt prachtig en zeer treffend bij de sfeer en thema van het boek. Steengoed boek!!

Hij krijgt van mij 5 sterren