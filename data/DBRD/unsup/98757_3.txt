3,5 sterren!

*Het verhaal

Uit de kerncentrales van Iran zijn splijtstofstaven ontvreemd. Israël en de Verenigde Staten voelen zich hierdoor ernstig bedreigd. Zozeer zelfs dat de Israëlische regering overweegt de Iraanse kerncentrales te
bombarderen. Geheim agent Jim Matteos wordt belast met het onderzoek
naar de verdwenen splijtstofstaven. In Iran ontmoet hij Soraya, een
vrouw die beweert over belangrijke informatie te beschikken. De splijt-stofstaven zouden in het bezit zijn van een onbekende groepering.
Meerdere aanslagen volgen. Niemand eist de verantwoordelijkheid voor de terreurdaden op en vreemd genoeg zijn bij geen van de aanslagen splijtstofstaven ingezet. Het enige aanknopingspunt voor de CIA zijn de mysterieuze codes die steeds door de daders op de plaats van de aanslagen worden achtergelaten. De boodschappers van het kwaad werken toe naar een laatste, ultieme aanslag waarbij de splijtstofstaven wel worden ingezet.

*Bijbelteksten, codes & politieke spanningen zijn mooie elementen

De cover is bijzonder, een mysterieuze vrouw siert de voorkant. Enigszins onder de indruk, blijft zij toch sterk. En zal haar waardigheid niet verliezen. In een sierlijke rode sluier blikt zij naar rechts, de verte in.

In de Saraceense Samenzwering, lezen we over Jim. In de vertelperspectief van 3e persoon, volgen we hem in zijn geheime CIA-operatie. Hij moet op onderzoek uit gaan in Iran en ontmoet dan Soraya. Een mysterieuze en zeer knappe dame. Zij heeft zo haar kwaliteiten maar bezit ook een geheimzinnig karakter. Naast de hoofdkarakters zijn er meer personen aanwezig. Het is soms even zoeken, over wie het nu gaat voordat het verwarrend leest.

De proloog brengt al een flinke vaart teweeg, de snelheid, de technische snufjes geven je al direct een soort-James-Bond-gevoel. De leesstijl is prettig, soms wat eenvoudig. Gezien de geheimzinnige zaken was ik verbaasd over de info die (James) Jim met Soraya deelde. Een geheim agent geeft toch niet alles prijs, dacht ik soms. Door dit vlotte proloog en vaart en spanning zit je al op het puntje van je stoel. Helaas zakt het her en der wat in en val je weer gewoon terug, in de zitting van de stoel. Dit komt ook doordat ieder karakter, en het zijn er best wat, zijn eigen verhaal en details heeft.

De Saraceense Samenzwering is een spannend CIA-verhaal. De hoofdstukken zijn in dagboekstijl opgemaakt. De dagen volgen elkaar op in welk jaar het zich afspeelt, is niet bekend. Qua thema's komen we bijbelstukken tegen, lezen we over geloof en gevechten door verschil hierin en strijders die omwille van alles hun gelijk willen halen. Het gevloek had voor mij niet gehoeven, en staat in contrast met de thema's. Ieder karakter heeft zijn eigen belang en ook zijn monsters uit het verleden. Het is een complex verhaal waarin veel geheimen verscholen zitten en het gevaar ook echt op de loer ligt.

*Conclusie

Era Richmen heeft hiermee een mooi thrillerboek geschreven. Vol spanning en een vleugje liefde. Vol zoektochten en speurwerk. Vol karakters met ieder zo hun eigen belang. En boordevol thema's die zeer actueel zijn. Het zou een mooi serieboek kunnen zijn.

Waardering: 3,5 sterren.

Originaliteit: 3 Er zijn meer CIA-thrillers.
Thema's: 4. Actuele thema's, dat is mooi gevonden.
Leesplezier: 3 Het boek leest prettig weg, het gevloek vond ik niet passend. Jim was wel een leuke "James Bond". Met zijn eigen "Moneypenny".
Spanning: 3,5 De spanningsboog neemt af en kruipt weer omhoog.
Plot: 3, mooi verhaal, goede opbouw, niet altijd verrassend, soms voorspelbaar.