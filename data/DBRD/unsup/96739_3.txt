Radioloog Peter Ross reist naar Spanje om er een congres te volgen. In de dagen vooraf hoopt hij onder de Spaanse zon wat te rusten en meiden op te pikken. Ook al is hij er niet voor gekwalificeerd, toch overtuigd men Ross om een autopsie te doen. Het lijk heeft iets in zich zitten dat de anderen graag in handen willen.
Het zou unfair zijn om Michael Crichton al te zwaar af te rekenen op het boek dat hij in 1969 als student onder de naam John Lange schreef. De 12-jarige Lionel Messi kon ook al aardig voetballen, maar was niet de man die we nu wekelijks over het veld zien dribbelen.
'Zero Cool' is een verhaal waar je het nodige plezier aan zal beleven, maar je bent het alweer even snel vergeten. Heb je 20 euro veil voor een goed boek, dan is er ongetwijfeld beter en moderner werk op de markt te vinden. Een beginnend schrijver zou hier heden ten dage niet meer weg mee geraken, vrees ik. Maar voor een student geneeskunde anno 1969, zonder internet, is dit wel knap gedaan.