De zoon van de verhalenverteller is een mooi debuut over de zoektocht van Samir, zoon van Libanese vluchtelingen, naar zijn vader die geheel onverwacht zijn gezin in het veilige Duitsland verlaat.
Het boek bestaat uit 3 delen. In het 1ste deel maken we kennis met Samir en hoe hij opgroeit in een warm gezin met heel veel aandacht van zijn vader. Maar plots verlaat zijn vader zijn gezin. In het 2de deel trekt Samir naar Beiroet en probeert daar zijn vader te vinden. Deze 2 delen vond ik heel mooi om te lezen en je leert ook veel over de geschiedenis en de oorlog in Beiroet.
In het 3de deel volgt de ontknoping, maar dat vond ik jammer genoeg wat langdradig en toch ook wel wat ongeloofwaardig.
Al bij al vond ik het een geslaagd debuut, een emotioneel verhaal met een flinke brok geschiedenis.