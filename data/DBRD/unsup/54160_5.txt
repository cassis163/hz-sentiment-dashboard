Het is een feest voor een kind wanneer hij een broertje of zusje krijgt. Een klein wonder, heel bijzonder. Marianne Busser en Ron Schröder hebben een prachtig klein boek samengesteld Welkom kindje, kom erbij! Het staat vol met lieve versjes en gedichtjes om bij deze gebeurtenis stil te staan. Alles is geschreven in rijm en dat leest lekker vlot. Verwelkom samen met je kind de kleine baby in het eerste gedicht en geniet daarna samen van de volgende versjes. Verschillende aspecten komen aanbod o.a. het geven van kusjes, een beschuit met muisjes en het tellen van vingertjes en teentjes. Ook is er aandacht voor adoptie, wanneer er een kindje uit een ander land komt.
De illustraties van Sam Loman zijn vrolijk en heel sfeervol. Er is gekozen voor pasteltinten en dat past perfect in de wereld van kleine baby’s.
Welkom kindje, kom erbij! is een mooi, waardevol cadeau voor de grote broer en/of zus en geeft de geboorte een extra feestelijk tintje.