Voorspelbaar en overhyped, maar een uitstekend boek om een paar uurtjes mee door te brengen. Als je van Ready Player One (het boek, niet de film!) kon genieten, dan zit je goed. Jammer dat het verhaal pas naar het einde toe vaart krijgt en er een paar onverwachte plotwendingen voorbij komen. Wie zegt dat de karakters goed uitgewerkt zijn, die heeft volgens mij een ander boek gelezen. Blijkbaar is het voldoende als het hoofdpersonage 1 opvallende eigenschap heeft: haar in de kleur van de regenboog. Verder krijgt Emika nauwelijks diepgang. Jammer. Zoals gezegd: het einde krijgt 4 sterren en is aanleiding om het volgende deel ook te lezen. Ben benieuwd.