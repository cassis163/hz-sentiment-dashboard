maar geen vijf sterren voor 'Het stille meisje'. Want: het verhaal is daarvoor te doorsnee en te weinig origineel, een vijfsterrenboek moet in álle aspecten hoog scoren. Heerlijk boek, boeiend tot en met.

Het gezin Carlsten wordt uitgemoord, nichtje Nicole was op bezoek en heeft de slachting overleefd door te vluchten. Nicole verdwijnt in de bossen en de politie probeert uit alle macht haar te vinden voordat de moordenaar dat doet.

Sebastian Bergman, de oude snoeper, laat zich in 'Het stille meisje' van zijn beste, althans een betere, kant zien. Iets meer dan voorheen houdt hij rekening met de gevoelens van anderen. Daar heeft hij zijn redenen voor. Een van die redenen is Vanja, bij wie hij in een goed blaadje wil komen. Hun moeizame verstandhouding ontwikkelt zich in positieve zin, maar Vanja's vertrouwen in Sebastian is nog flinterdun.

Sebastian, Vanja, Valdemar, Ursula, Torkel en de overigen, met allen is wel iets aan de hand, de onderlinge betrekkingen zijn niet altijd even goed en stabiel. Veel persoonlijke kwesties, misschien zelfs iets te veel. Het verhaal over het meisje raakt ietwat ondergesneeuwd onder de privéperikelen van de hoofdrolspelers. Sterker nog: het lijkt een handvat om de personages zodanig te 'herstructureren' dat de auteurs weer volop met hen verder kunnen.
'Het stille meisje' zou als een nachtkaars uitgegaan zijn, als de auteurs niet op het eind enkele interessante wendingen in hadden gebracht. Daar zeg ik niets over, dan is het geen verrassing meer. Ik verklap alleen dat ik snak naar het volgende deel ('De underkända', verschijnt op 23-09-2015 in Zweden).

[plot 3, spanning 4, schrijfstijl 5, leesplezier 5, originaliteit 3, psychologie 4]

Tip: lees eerst de voorgaande delen.
1. Wat verborgen is
2. De discipel
3. Het familiegraf