Nadat twee jongetjes verdwenen zijn en later misbruikt en vermoord teruggevonden worden, begint voor Britt Franken de speurtocht naar de dader(s) Als het vermoeden bestaat dat de jongens het slachtoffer geworden zijn in een pedofielennetwerk, wordt alles op alles gezet om de daders te ontmaskeren. Door de vlotte schrijfstijl en het uitwerken van de verschillende personages leest dit boek, met toch een erg beladen onderwerp lekker weg. Geen onnodige hoofdstukken, maar compact en realistisch geschreven, zonder ingewikkelde woorden en/of termen die je in vele andere thrillers wel tegenkomt. Een boek over macht wat je laat inzien dat voor geld alles te koop is! Het feit dat al die hooggeplaatste personen dan ook nog denken dat ze Onschendbaar zijn, doet je kippenvel krijgen!
In dit boek staat Britt langs de zijlijn, vind ik. Door haar eigen problemen lijkt ze er niet altijd 'bij te zijn'! Als ze daarvoor, op aanraden van haar dochter Bo een bezoek brengt aan een medium, ziet die allerlei beelden die met de zaak van de verdwenen jongetjes te maken heeft. Naar de ontknoping van het boek toe speelt dit medium een cruciale rol. Of dit geloofwaardig is of juist niet, laat ik in het midden.
Voor mij was het een aangenaam, vlot lezend boek dat moeilijk weg te leggen is. Verschillende onderwerpen die aangehaald worden zetten je aan het denken, maken je boos en machteloos! Verder vraag je jezelf tijdens het lezen af, wat het één met het ander te maken heeft, maar naar het einde toe vloeit alles mooi samen.... Een topper!!