Royalty verslaggever Duncan Larcombe van The Sun heeft een aardig boek geschreven over prins Harry. Het heeft een hoog anekdote gehalte met verhalen over het uitgaan van de prins in gelegenheden op diverse continenten en mooie vakanties. Er wordt ingegaan op de interesse van de prins voor het leger en de tijd die hij in het leger heeft doorgebracht. Uiteraard komen zijn vriendinnen aan bod. De schrijver gaat ook in op de werkwijze van de pers in relatie tot het koninklijk huis en de prinsen Harry en William in het bijzonder. De algehele indruk is dat het niet vervelend is om royalty verslaggever te zijn.