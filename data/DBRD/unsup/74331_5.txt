Fascinatie voor het criminele, achtergronden en uitleg over onderwereldfiguren, het nieuws vanuit een ander perspectief – infiltraties en noem alle zijpaden van de wet maar op….. met andere woorden: True crime is wel een genre dat me op de een of andere manier wel aanspreekt.
Non-fictie die je een inkijkje geeft in werelden en ook wel breinen die ver van je inlevingsvermogen afstaan.
Zo ook dit boek van Christopher Berry-Dee.
Gesprekken met seriemoordenaars is echt beyond alles wat ik als thrillerfanaat maar kan bedenken. Bij fictie weet je tenminste dat het maar verzonnen is, alhoewel sommige auteurs het zo echt doen lijken dat het zelfs voor een doorgewinterde lezer soms retespannend kan zijn.

In dit geval zat ik met permanente walging en ongeloof te lezen.
Nu vraag je je natuurlijk af waarom ik dat dan lees??!!
Tja, nieuwsgierigheid wint het vaak en dat maakte dit boek toch fascinerend. Je kunt er met je verstand niet bij hoe mensen ineens een neiging tot moorden krijgen. Hun achtergrondverhalen, vaak misbruik en geweld in hun eigen jeugd, zijn wel vaker aanleiding tot afglijden in een doolhof van gruwelijkheden. En het lijkt er wel op dat ze het zelf niet eens zo ervaren, er is altijd wel een reden om tot dit soort misdaden te verdedigen of op zijn minst ontkennen van schuld. Een kijkje in de hersens, wellicht een psychopathisch brein dat nergens voor terug deinst. Mensen die met hun moordlust angst verspreiden en de hele wereld/een bepaald land/een streek of dorp of stad in hun greep hebben. Angstaanjagend als het om willekeurige slachtoffers gaat die toevallig op de verkeerde tijd op de verkeerde plek zijn. Afschuwelijk!

Seriemoordenaars, meestal spreken we dan over de mannelijke maar in dit boek komen ook enkele vrouwen voor en dat maakte het op sommige vlakken nog gruwelijker – alsof deze dames nog wreder te werk gingen dan sommige mannen.
Al met al een boek dat je voorstellingsvermogen te boven gaat en je laat inzien dat er toch wel een ernstig steekje los moet zitten bij het gros van deze mensen – alhoewel ik de meeste niet eens menselijk kan noemen eerlijk gezegd.

http://josesprakeloos.blogspot.nl/2016/02/christopher-berry-dee-gesprekken-met.html