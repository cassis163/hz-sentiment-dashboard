Het verhaal gaat over Jarin die met zijn opa in een oud kasteel woont. Jarin noemt zijn opa, opa Appel, omdat zijn opa heel goed is in schilderen. Vooral het maken van de meesterwerken van andere kunstenaars. Jarin is super trots op zijn opa. Op een dag mag Jarin met opa mee naar een galerie om zijn kunstwerken te verkopen. Dit gaat alleen helemaal mis en Jarin moet nu zijn best doen om opa Appel te helpen.

Het is een Bolleboos boek, voor kinderen die snel vorderen met lezen, E5. Het leest makkelijk weg, het is een leuk verhaal om te lezen. Je begrijpt hoe Jarin zich voelt als het even niet goed gaat met opa. Een aanrader voor kinderen die al wat verder zijn met lezen, maar ook een goed boek om voor te lezen.