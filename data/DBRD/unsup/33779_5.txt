Wat vind ik het jammer dat ik het boek uit heb! In twee dagen heb ik het boek verslonden. Het verhaal gaat over Pieter L. Hij stamt uit een welvarende familie. Het familiegraf blijkt vol te raken en deze dient uitgediept te worden. Tijdens de werkzaamheden worden er diverse graven ontdekt, met hierin de nodige verrassingen/raadsels. Tijdens een reis naar zijn zoon Roderick welke in New York woont, komt Pieter de charmante Rachel tegen. Alhoewel Pieter van mening was nooit meer verliefd te worden, slaat de vonk toch behoorlijk over. Zozeer zelfs dat Rachel zijn aanzoek accepteerd. Echter eindigt hun verlovingsfeest met de dood van zijn geliefde huishoudster Emma. De vraag blijft dan open, is de dood van Emma wel een ongeluk en waren alle gasten wel te vertrouwen? Ik kan niet wachten totdat het tweede deel verschijnt, ik wil graag weten wat de oplossing is van het zogenaamde raadsel en of dit in verband staat met de dood van Emma. Mijn geduld wordt nog even op de proef gesteld want deel twee verschijnt medio 2015. Mijn complimenten voor de schrijfster Lotte Hendrickx welke Het karakter Pieter L. mooi uitgewerkt heeft; een soms wat arrogante man welke niets op heeft met het "plebs" maar wat precies past in de context van het verhaal.