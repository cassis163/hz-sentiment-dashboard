Ik vind het lastig een duidelijke sterrenwaardering te geven voor dit, best wel dikke, boek. Sommige stukken vond ik echt heel goed.
Het begin waarin vanuit John wordt geschreven was er goed. Ook de latere stukken (m.n. de dialogen tussen Irving/Karen/John) waren goed. De stukken die ik minder vond waren de eindeloze hoeveelheid feiten van moorden uit het verleden die uitvoerig beschreven werden. In de huidige tijd zijn er al 17 moorden die allemaal gelinkt worden naar het verleden en dus ook worden uitwerkt met namen/eigenschappen/omstandigheden etc. In totaal ongeveer 34 moorden.
Tevens de gewoonte van de auteur om nadruk te leggen bij het tijdstip van gebeurtenissen. Telkens wordt vermeld dat het nu 1 minuut over 8 uur is, of 13 minuten over 2 uur, of 14 minuten voor 5 uur is. Voor mij een puntje van ergernis.
De ontknoping van de daadwerkelijke dader liet erg lang op zich wachten (pas na 415 blz.) en is dan zonder enige aanwijzing plots ineens opgepakt en was het opgelost. Dan nog een stukje tragiek voor een van de hoofdrolspelers waar ik een beetje ontgoocheld over was.