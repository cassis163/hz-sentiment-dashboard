Direct vanaf bladzijde 1 voelde ik de sterke sturing, regie vanuit het boek. Ik heb wel vaker autobiografieÃ«n gelezen en dit is een kenmerk van de soort.
Veel verrassingen bevatte dit boek niet voor mij, integendeel: in de pers waren al weken voor verschijning een aantal gebeurtenissen verteld.
Ik vond het boek nogal oppervlakkig en precies zoals ik het verwacht had: slim, donker meisje klimt langzaam en gestaag langs de ladder van succes, uitwendig succes. Dat zij nu nog steeds geen vrij leven heeft, maar de hele dag lijfwachten en stafleden om haar heen, die haar moeten beschermen en alle afspraken regelen: daar kan geen zak geld tegen op, want vrijheid is onbetaalbaar. Kan nooit alleen weg of iets spontaans doen, laat staan een fijne fietstocht maken op de fiets die gewoon voor de deur staat, zoals bij mij.
Dit boek wordt zoals veel boeken wijd en zijd in de markt gezet, in vele talen vertaald en als bestseller gepromoot, het zij zo.. Ik vond het oppervlakkig en glad, niet echt een mooi, verrijkend boek. Eigenlijk net als de voorkant: geposeerd en gepolijst.