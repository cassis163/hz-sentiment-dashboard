Harlan Coben, daar heb ik naar zitten uitkijken, omdat hij synoniem staat voor spanning. Goed, spanning is er wel, maar ik kreeg niet de daverende spanning die ik verwachtte. De schrijver gaat met zijn verhaal, ondanks dat er natuurlijk een aantal doden vallen, meer de richting op van een roman dan van een thriller. Wel toont hij met dit verhaal weer veel originaliteit. Een man ziet een vechtpartij, waarvan we in Nederland zouden zeggen dat het zinloos geweld is, alhoewel ik vind dat elke vorm van geweldpleging, zinloos is. Hij snelt het slachtoffer te hulp, maar doodt daarbij een andere man.

Hij zit zijn straf uit, komt uit de gevangenis en probeert zo goed en zo kwaad als hij kan weer zijn leven op te pakken, waarbij hij toch telkens zich schuldig blijft voelen. Hij trouwt, krijgt een kindje en heeft een leuke baan, totdatÂ….. En dan ontvouwt zich een heel verhaal, waarbij blijkt dat veel mensen heel anders zijn dan ze leken te zijn. Ook de dader komt naar mijn mening uit een heel onverwachte hoek. Er gebeuren, naast alle tragische gebeurtenissen, ook een aantal leuke dingen. Oftewel, een goed leesbaar boek, maar ik had beter verwacht.