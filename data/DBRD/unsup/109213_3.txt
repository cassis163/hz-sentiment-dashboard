Platte seks en jaloezie.

Op zaterdag 7 februarie1976 werden in Medum en omstreken twee mensen vermoord, er viel een zwaargewonde en acht mensen hadden medische zorg nodig voor lichtere verwondingen. Al dat geweld draaide om seks. Dit is het verhaal van die avond.

J.J. is de bestuurder van de lovebus. In de lovebus kun je samenzijn met je geliefde voor seks of wat je ook maar wilt. Zaterdag is altijd een drukke avond, dan heeft J.J. altijd veel boekingen. Op vrijdag komt de jonge Cathelijn bij hem en boekt de bus voor een uur op zaterdag. Cathelijn intrigeert hem, zij is niet het type wat normaal gesproken de bus huurt. Cathelijn is een pienter meisje, ze is niet gelukkig, haar moeder is alleen maar bezig met mannen. Op zaterdagavond gaat ze op zoek naar een date om mee te nemen naar de lovebus. Ze ontmoet Tammo en bedenkt dat hij goed genoeg is. Ze gaan op de fiets naar de lovebus, eenmaal daar verloopt de avond heel anders dan gedacht. Ook Mina die Tammo erg leuk vind had zich de avond anders voorgesteld. De acties van deze individuen zorgen voor een rampzalig einde van de avond.

De schrijver heeft een makkelijke schrijfstijl, het is makkelijk te volgen en het verhaal leest daardoor vlot weg. Het taalgebruik vond ik soms erg plat en ook de Groningse zinnen voegen voor mij niks toe aan het geheel. Het verhaal komt het meest over als een soort reconstructie, een crimeverslag. Het is een kort verhaal en er had voor mij best wat meer spanning in verwerkt mogen worden. Toch heb ik me wel vermaakt met het boek. Ik ergerde me een beetje aan het einde, ik had wel verwacht dat er nog ingegaan zou worden op de gevolgen van het hele gebeuren. De Kaft is leuk en past goed bij het verhaal.

Ik geef het boek 3 sterren.