Geen recensie, maar een paar losse opmerkingen.

‘Sudoku’ is een van de boeken van de laatste tijd die om radicaliserende moslims en terreur gaan. De manier waarop dood en verderf gezaaid moeten worden is origineel, hopen maar dat het nooit zover komt. Het begin van het boek, de manier waarop de hoofdpersoon verstrikt geraakt, vind ik niet zo geslaagd. Daarna wist het boek mij meer te boeien.

Het verhaal is best spannend, maar de geloofwaardigheid komt af en toe wel eens in het gedrang. Ik heb zo mijn bedenkingen bij bepaalde stappen in het verhaal. Het boek komt daardoor niet helemaal realistisch over.

‘Sudoku’ heeft een van de mooiste covers die ik in lange tijd zag. Het is echt een boek voor wie niet heel veel tijd heeft, je leest het in een halve dag uit. Het verhaal is zeer duidelijk en vlot geschreven en kent geen overdaad aan personages. Hoewel de geloofwaardigheid af en toe in het gedrang komt, is dit fijne lectuur.