Leuk verhaal voor wie nieuwsgierig is naar wat zich achter de schermen bij de VVD afspeelt. Een wereldje apart waar de schrijfster van dit boek van begin af aan al niet tussen hoorde. Desondanks wist ze het toch jarenlang vol te houden. “Want,” zegt ze zelf “waar je aan begint, maak je ook af.”

Het verhaal springt een beetje van de hak op de tak. Voor je het weet gaat de schrijfster op iets anders over. Dat is jammer als je net lekker in het verhaal zit. Door de korte hoofdstukken leest het verhaal vlot.

De schrijfster zet zichzelf neer als een onzeker persoon die het klappen van de zweep in de Haagse politiek niet kent en daar ook geen feeling voor heeft. Ze is een beetje het tutje van de klas. Geregeld doet ze iets verkeerd, bijvoorbeeld een appje die ze naar Mark Rutte stuurt, maar die voor iemand anders bedoeld is en waarin ze zegt dat het werk zwaar kl..e is. Als bijlage heeft de auteur haar eigen functioneringsverslagen toegevoegd. Daarmee kweekt ze geen sympathie wat mij betreft. Tijdens het tweede gesprek wordt haar geadviseerd om naar ander werk uit te kijken, maar dat is niet wat de auteur wil. Zij wil doorgaan, ondanks dat haar te kennen is gegeven dat men geen politica in haar ziet.

Ik vraag mij een beetje af wat de bedoeling van dit boek is. Het komt over als een werknemer die plotseling te horen heeft gekregen dat hij zijn biezen kan pakken en niet meer terug hoeft te komen. Uit wraak en om toch het laatste woord te hebben doet de werknemer een boekje open over wat zich allemaal binnen het bedrijf heeft afgespeeld. Zou de autereur dat willen bereiken met haar verhaal? Het moet haast wel...