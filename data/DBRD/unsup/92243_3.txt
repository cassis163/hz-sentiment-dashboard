In het boek "Een Mann" beschrijft Richard Kromhout de strijd en onzekerheid die Klaus Mann heeft omdat hij zich in de schaduw voelt staan van zijn beroemde vader Thomas Mann. Ook voelt Klaus zich als 12-jarige aangetrokken tot jongens in plaats van meisjes. Hij maakt daar geen geheim van maar worstelt er ook mee. Hij voelt zich buitengesloten. Een eenling. Op 19-jarige leeftijd besluit hij zijn vader d.m.v. een hele lange brief te confronteren met zijn gevoelens en antwoord te krijgen op de vraag hoe het komt dat er zo'n verwijdering is ontstaan tussen hen. Hij schrijft zijn brief in een klooster in Heidelberg, waar hij alle rust heeft om zijn leven op papier te zetten.
Richard Kromhout is een kinderboekenschrijver. Dat komt in het boek duidelijk naar voren. Hij gebruikt eenvoudige taal, maar juist daardoor kan de lezer zich helemaal inleven in de gedachten wereld van een opgroeiend kind.
Hij kruipt in de huid van Klaus, die zijn hele jeugd vertelt in het MÃ¼nchen en Parijs in het begin van de twintigste eeuw. Met hier en daar een humoristische noot. Hoewel ik in het begin even moest wennen aan de schrijfstijl heeft het boek mij erg geboeid. Het is een heel goede eerste kennismaking met de beroemde familie Mann en het nodigt uit om meer te weten te komen over hun leven en boeken. Het boek is toegankelijk voor zowel jongere als oudere lezers. Ik heb het boek met veel plezier gelezen en het krijgt van mij drie sterren.