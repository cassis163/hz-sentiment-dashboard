De bedoeling was, dat ik af een toe een paar verhalen uit dit boek zou lezen, maar dat lukte niet: ik las ze allemaal achter elkaar uit.
Je ziet het voor je: de kleine jongen, die aan de lippen van zijn grootvader hangt, wanneer hij prachtige verhalen vertelt. Hij heeft goed geluisterd, want hij was nog klein toen hij de verhalen hoorde van de oude man, die in Rusland opgroeide en met vrouw en kinderen na de Russische revolutie naar Nederland ging. Nu vertelt hij ze na, als een eerbetoon aan zijn grootvader, die hem niet alleen liet vliegen met zijn verhalen, maar die hem tot voorbeeld was als verhalenverteller. Ik hield altijd al van de verhalen van Toon Tellegen, maar deze verzameling vond ik ontroerend, fantasierijk en prachtig.