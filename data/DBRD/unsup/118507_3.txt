Wat jij niet ziet vertelt het verhaal van Parker Grant. Zij is 15 jaar en blind. Ondanks haar blindheid en dankzij haar regels weet zij zich staande te houden in de ‘ziende’ wereld. Totdat ze haar ex vriend Scott Kilpatrick onverwachts op haar nieuwe school en in haar klas ontmoet. Parker negeert hem compleet omdat dat haar enige manier is om te overleven nadat er al zoveel dingen in haar leven gebeurd zijn. Maar negeren heeft geen zin, het verleden haalt haar in en langzamerhand brokkelt de muur om haar af en komt ze er achter dat dat de dingen niet altijd zijn zoals ze lijken.
De schrijfstijl is anders dan anders. Omdat Parker blind is, worden de personages beschreven door bijvoorbeeld het stemgeluid, het uiterlijk ( aangegeven door anderen) en de lengte.
De opbouw van het verhaal gaat zoals het leven ook gaat. Niets is wat het is en niets loopt zoals wij hopen dat het gaat lopen.
Door vanuit verschillende bronnen informatie te ontvangen tijdens het verhaal wordt de nauwere ( blinde ) kijk op zaken verbreed en zijn zaken niet altijd zoals ze lijken te zijn: de blinde vlekken dus die we allemaal hebben in het leven of we nu echt blind zijn of niet. Goed neergezet in het boek door de hoofdpersoon Parker Grant.