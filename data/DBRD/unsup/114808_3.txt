Spannend boek waar je steeds op het verkeerde been wordt gezet. Er is iemand dood gegaan, maar wie zou het gedaan hebben. De weg naar deze ontknopping gaat niet overal even soepeltjes. Het is hier en daar wat langdradig. Je leest het vanuit drie invalshoeken. Elke invalshoek is van een dame die betrokken is in het verhaal. 1 van deze personages was aan alcohol verslaafd, aan de kant gezet, werkeloos, stalkend en vol zelf medelijden. Soms vond ik haar uitermate vervelend en irritant. De andere twee hadden ook zo hun tekortkomingen en minpuntjes. Elke keer wisselde de datum boven de stukjes. Daar had ik niet helemaal oog voor gehad, dus soms was ik de chronologische volgorde een beetje kwijt.
Al met al een leuk spannend boek, alhoewel je je hier en daar wel een beetje door het verhaal moet heen bijten.