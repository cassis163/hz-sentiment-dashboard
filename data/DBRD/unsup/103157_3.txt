De roman leest lekker weg, je volgt het dagelijkse leven van diverse inwoners van jong tot oud in het kleine dorpje Caithness in Ontario, Canada.
Het boek is in twee delen verdeeld. Het begint in juni 1974, het echtpaar Madeline en Daryl hebben twee zoontjes, Adam van 6 jaar en Jesse van 3 jaar. In een onbewaakt ogenblik valt Adam tijdens het buiten spelen in de tuin in een buis in de tuin en reddingswerkers weten hem net te redden.
Dan start het tweede deel in 1994. Adam is inmiddels volwassen en woont met 4 andere jongens met een beperking in een huis en wordt door een team begeleid. Het huwelijk van Madeline en Daryl is gestrand en Jesse is een tijdje weg. Madeline werkt als juffrouw en heeft een hond, Jasper. Net als in ieder dorpje volg je het wel en wee en de verschillende ontmoetingen van diverse personen zoals de krantenjongen, de werkloze jongeren, de politie agente Tara en Madeline als gescheiden vrouw en de zorg voor haar vader en Adam. De roman laat je vooral inzien dat de sociale controle en de zorg voor elkaar in een dorp erg belangrijk zijn, respect naar elkaar en de kerk spelen een belangrijke rol. Deze roman zou in ieder klein dorpje zich afgespeeld kunnen hebben. Ook al maak je kennis met diverse personages, dit is niet storend en je hebt tijdens het lezen gelijk door vanuit wie zijn perspectief je het verhaal volgt.
Wat jammer is dat de roman niet naar een bepaald punt toewerkt, je blijft nog met een aantal vragen zitten, zoals waar is Jesse en hoe gaat het verder met de vader van Madeline?