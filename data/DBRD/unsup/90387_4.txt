Wanneer een man terug wordt gevonden, vastgebonden aan het stuur van een uitgebrande auto, worden Van In en Versavel meteen op de zaak gezet. Deze vreselijke daad gebeurde tijdens de opnames van een film in Brugge. De auto waarin het lijk zat bleek zelfs niet van hem te zijn. Er duikt een spoor op en Van In en Versavel worden verzocht om een paar dagen in Antwerpen te logeren zodat ze de zaak op de voet kunnen volgen. Van In kent de stad niet en loopt er dan ook heel de tijd over te zeuren, bovendien zal hij Hannelore en de kinderen verschrikkelijk hard missen. Hij kent er de straten niet en wanneer hij een duvel, zijn favoriete biertje, wil drinken kijkt iedereen hem raar aan. Een bolleke Koninck, dat is wat ze in Antwerpen drinken. Versavel loopt er ook maar triest bij, na het overlijden van zijn vriend. Guido Versavel is homoseksueel en heeft het heel moeilijk om door die zwarte dagen door te komen. Toch duikt er voor Guido een nieuwe liefde op.
Wie al meerdere boeken van Pieter Aspe las, zal zeker en vast weten dat ook de gedachten van Van In steeds goed worden vermeld. Ook in deze 19de thriller van Pieter Aspe ontbreekt dit niet. Zo laten zijn gedachten in het boek weten dat die Bloaskoak, Been, geen oordeel moet vellen over zijn relatie.
Ik vind het wel tof dat er vele cafés en straten van Antwerpen worden vermeld. Op die manier kon ik een veel beter beeld vormen van het verhaal. Tijdens het lezen was het dus leuk om eraan te denken dat ik op die plekken in Antwerpen ook al eens ben geweest. Een echte boekenworm ben ik zeker niet, maar dit boek zorgde er zelfs voor dat ik het niet wou neerleggen. Steeds wil je weten wat er nog verder zal of kan gebeuren. Na het lezen van het boek kan ik dus wel besluiten dat Alibi een boek is met een sterke spanningsopbouw waaraan een vleugje humor niet ontbreekt. Dit boek mag je zeker niet missen in je collectie! Zowel de mensen die de Pieter Aspe boeken niet kennen als zij die niet graag lezen.