Het eerste boek dat ik las van Anita Larkens.

Coverbeeld is dit van twee paar wiebelende kinderbeentjes waardoor je niet echt kan opmaken waarover het verhaal gaat gaan. Bij het zien van de andere boeken van Anita is deze cover een beetje in dezelfde lijn als de andere.

Maud en Maarten zijn een gescheiden koppel die twee kindjes hebben, Mees en Frida. Deze verdwijnen op een avond en niemand weet waar ze zijn. Hierbij wordt het leven van Maud en Maarten compleet uitgelicht door de media en politie. Hoe verder de dagen slijten, hoe meer je een inkijk krijgt op de labiele personages in dit boek.

Een verrassende ontknoping maakt deze roman toch af. Ik beoordeel dit boek dan ook als roman en niet als thriller want daar mis ik de spanning in.
Korte hoofdstukken en een vlotte schrijfstijl maken het geheel een plezier om te lezen.
Na het lezen moest ik me toch even inbeelden wat mensen tot zulk een daad drijft en wat het nut ervan is, maar ik begrijp de beweegredenen er wel van.