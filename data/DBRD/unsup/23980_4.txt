Wanneer we kennismaken met Tessa is ze een archeologe en mag ze aan het werk in de piramide van Cheops. Ze ontdekt een deksteen vol met hiërogliefen. Tussen de tekens ontdekt ze het symbool van een draak. Wanneer ze deze aanraakt treedt alles in werking.

Eenmaal wee degene die de tijd laten verstrijken.Tweemaal wee degenen die de tekenen veronachtzamen. En driemaal wee degenen die hun verantwoordelijkheid niet nemen.

Pepper Kay begint in drakenbloed met de bouw van een nieuwe wereld. Het is haar eerste boek van een nieuwe serie. De overgang van het hier en nu naar Medinië heeft ze mooi gebracht. Het ongeloof van Tessa wanneer ze zich opeens in deze nieuwe wereld met magie bevindt is zo gebracht dat je in haar plaats mee verontwaardigd bent. Hierna maak je stukje bij beetje kennis met de andere personages. Lennert, Nadia,Berto en Ardant maken dat je verder wegzinkt in het verhaal.

Waar een queste is, is een kwade macht in het spel. Zo ook hier. De Meester wil alle werelden veroveren en enkel Tessa kan hem tegenhouden.In een boek met als titel drakenbloed verwacht je een band met een draak en deze verwachting wordt ruimschoots ingelost.

Drakenbloed bestaat uit 56 overzichtelijke hoofdstukken. Je leest vlot door van het ene hoofdstuk naar het andere. Just one more chapter is helaas soms niet mogelijk owv de spanning. Je wilt steeds verder lezen. Pepper Kay heeft een schrijfstijl die mij aanspreekt en weet te boeien. Hierdoor was het boek dan ook snel uit.

Conclusie

Drakenbloed is een mooi begin van een nieuwe serie. Het leest vlot en voor je het weet is het boek uit. Ik ben benieuwd naar het tweede deel drakenspoor.