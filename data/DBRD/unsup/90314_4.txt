In 2017 verscheen “Een nieuw begin” het geweldige debuut van Angelique `Haak met rechercheur Jennifer brugman in de hoofdrol. Uitgeschakeld is hierop het vervolg en Angelique weet hiermee het niveau vast te houden.

Samen met haar partner partner Ricardo de Graaf onderzoekt Jennifer een aantal zelfmoorden van jonge vrouwen in dezelfde leeftijd. Het onderzoek wordt in gang gezet nadat Marc en Dorine ,na de zelfmoord van hun dochter een brief met de rouwadvertentie ontvangen met daarbij een extra tekst “ Met jullie dochter is het begonnen, maar met haar zal het niet eindigen”.
Aanvankelijk lijken de zelfmoorden op toeval te berusten, tot er steeds meer gebeurtenissen plaatsvinden waaruit blijkt dat er wel degelijk een moordenaar in het spel is.

Het verhaal is vlot geschreven, met korte hoofdtukken en vanuit wisselend perspectief. De personages worden door Angelique goed uitgewerkt en geven door hun problemen zowel in het heden als verleden de nodige diepgang aan het boek.
Als lezer wordt je herhaaldeijk op het verkeerde been gezet en dit leidt uiteindelijk tot een verrassende ontknoping.
Ondanks dat er met terugblikken wordt ingegaan op het verleden van Jennifer , is het toch raadzaam om eerst het eerste deel te lezen.

Uitgeschakeld is een waardige opvolger op het veelbelovende debuut van Angelique Haak.
Het boek eindigt met een cliffhanger, als opzet voor deel 3. En nu maar wachten….