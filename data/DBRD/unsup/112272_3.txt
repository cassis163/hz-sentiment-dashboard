Typisch geval van moet-je-lezen-in-het-Engels want de humor van Ruby Wax komt in de Nederlandse vertaling niet tot zijn recht. Gelukkig 'ken' ik haar van televisie en 'hoor ik haar stem' door het boek heen, dat maakt het te doen. Aan de andere kant is het gedeelte over de hersenen (zeer interessant trouwens en op zo'n manier uitgelegd dat je ook echt denkt iets te snappen van deze complexe materie) wellicht voor mij te hoog gegrepen om dat in het Engels te moeten lezen. Humor en een half wetenschappelijke verhandeling over de werking van de occipitaalkwab zijn toch 2 hele verschillende dingen...
De tips en trics om mindfulness in de dagelijkse praktijk zelf toe te passen zijn zeer bruikbaar trouwens.