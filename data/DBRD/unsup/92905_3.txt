Emmanuel Cooper werkt niet meer als rechercheur maar in de havens van Durban. Daarnaast werkt hij als een soort undercover voor Van Niekerk. Wanneer hij hier op een avond mee bezig is ontdekt hij een vermoorde blanke jongen. Wanneer later nog twee moorden plaats vinden op min of meer dezelfde modus operandi wordt Cooper beschuldigd van deze drie moorden. De enige manier om het tegendeel te bewijzen is door zelf op onderzoek uit te gaan. Met hulp van een goede bekende slaagt hij erin om uit de gevangenis te komen en heeft 48 uur om de waarheid zonder hulp van de politie te achterhalen.

Weer een heerlijk leesbare misdaadroman van Malla Nunn. Ik heb ook deze met plezier gelezen, al heb ik nog steeds geen antwoord op wat er in het verleden van dokter Zweigman is voorgevallen :-). De plot blijft goed verborgen. Het is een boek met veel actie en alweer een open einde. Ik hoop dan ook dat het vervolg heel snel komt.