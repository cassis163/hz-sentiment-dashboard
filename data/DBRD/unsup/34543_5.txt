De man die alles achterliet verhaalt over David die op zoek gaat naar zijn vader, Johannes Buijser, die zijn gezien achterliet en naar Amerika vertrok om daar zijn geluk te beproeven. Na het lezen van het leesfragment was de interesse gewekt. Het verhaal vertelt over een periode in de geschiedenis van pakweg honderd jaar geleden en is gebaseerd op brieven, kaarten en foto’s van de familie van de auteur. Achterin het boek staan een aantal van die brieven, kaarten en foto’s afgedrukt. Zo krijgt men er een beeld bij van hoe men er in die tijd uitzag en hoe men communiceerde naar elkaar. De schrijfstijl in de historische roman is fijn om te lezen. Het verhaal gaat leven door de aangrijpende scenes, waarin afschuw, verdriet, humor en vreugde elkaar afwisselden. Het verhaal wordt in chronologische volgorde vertelt en er is goed ingeleefd in de tijd waarin het verhaal zich afspeelt. De verwachting die werd gewekt na het lezen van het fragment is waargemaakt.