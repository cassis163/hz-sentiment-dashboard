Hoewel ik dacht dat het niet echt binnen mijn lees-comfortzone zou vallen heb ik toch 'ja' gezegd tegen de gratis download en het plaatsen van een recensie.
Maar tot mijn best wel grote verbazing heb ik het boek zonder enige moeite in 1 weekend uitgelezen.
Wat een mooi boek! Ieder hoofdstuk wordt verteld vanuit iemand anders. Bijna allemaal hebben ze Mattias gekend en bij ieder verhaal leer je hem beter
en op een andere manier kennen. Het is mooi te lezen hoe zijn vriendin en een vriend dezelfde eigenschap van Mattias zo heel anders beleven.
Juist doordat de verhalen meer gaan over de mensen zelf dan over Mattias gaat het boek leven. De soepele schrijftrant zonder ingewikkelde zinnen maakt dat je makkelijk doorleest en het ook weer makkelijk oppakt.
En aan het eind van het boek weet je wat er met Mattias is gebeurd zonder dat het echt gezegd wordt.