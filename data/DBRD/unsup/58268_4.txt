In Riviermoorden zijn een aantal prostituees het slachtoffer van een seriemoordenaar. De hoofdverdachte is Lenny Ryan, die ook een aantal andere moorden, onder andere op zijn oom, op zijn kerfstok zou hebben. Hoewel de politie al snel de moordenaar op het spoor is, blijft hij steeds net buiten bereik. Bovendien lijkt Ryan er een persoonlijke zaak van te willen maken tussen hem en rechercheur Caroline Mabry. Die worstelt intussen ook nog met een oude wonde en een jonge liefde. Genoeg stof om van Riviermoorden een boeiende thriller met diepgang te maken. Na het lezen van Jess Walters Riviermoorden en zijn eveneens dit jaar verschenen Schuldbekentenis, is er maar één conclusie: nog een naam erbij op mijn 'must have-lijstje'.