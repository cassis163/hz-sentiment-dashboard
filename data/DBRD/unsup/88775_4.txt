Deel zeven alweer van de serie rondom de Mechelse hoofdinspecteur Rani Diaz en haar team.
Sofia verliest in 2006 haar man en haar dochtertje na een dubbele moord op hen. Aangeslagen door het verdriet besluit ze België achter zich te laten en een nieuw leven op te bouwen, voor zover ze daartoe in staat is.
Jaren later, in 2016 komt ze door omstandigheden toch weer terug in België. Komt ze nu achter de waarheid en kan ze haar geliefden wreken? In 2016 stuiten Rani en consorten op een lugubere moord. Er is geen enkel aanknopingspunt. Waar te beginnen met het oplossen van deze moordzaak? Langzaam maar zeker duiken er toch kleine lichtpuntjes op. Door het toeval een beetje geholpen, worden die puntjes langzaam maar zeker een geheel.
Genoten van de eerste tot en met de laatste letter. Goed plot. Zeker niet voorspelbaar.
Ondanks de hardheid die Sofia heeft ontwikkeld voel je als lezer toch sympathie voor haar en hoop je dat het goed afloopt met haar. Dikke vier sterren!