Zaïda, de ik-persoon uit deze roman, is één van de eerste vrouwelijke artsen in Italië. Naast de beschrijving van het persoonlijke leven van de hoofdpersoon wordt er veel aandacht besteed aan de politieke en maatschappelijke situatie in zowel Italië als Zwitserland waar Zaïda naartoe moest vluchten omdat de situatie in het Italië van Mussolini voor haar en haar echtgenoot te gevaarlijk werd. De tijd voor en tijdens de Tweede Wereldoorlog is een zwarte bladzijde in de geschiedenis van Zwitserland en dat wordt in dit boek bevestigd. Dit maakt dit deel van het boek voor mij als Zwitserse extra boeiend.
Maar Zaïda is meer: een met veel invoelingsvermogen in mooie taal geschreven boek. Zowel informatief en interessant als boeiend en onderhoudend. Een echte aanrader.