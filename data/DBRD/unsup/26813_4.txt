Lieveling.

Ik wist niet dat je een boek "mooi" kan vinden met zo'n vreselijk onderwerp.
Het verhaal van Puck en haar labiele moeder maakt je zowel verdrietig als kwaad, wat had ik een behoefte om die gehele familie in de Maas te pleuren ( om het Rotterdams te houden). Het verhaal neemt je mee van het begin tot aan, ja tot waar want het eind vind ik een beetje vaag en enigszins onbevredigend.

Het is een zwaar verhaal met soms wat humor maar eigenlijk werd ik steeds kwader. Alle mensen die Puck kunnen/moeten helpen falen hier enorm in en haar familie nog het meest. Wat een op geldbeluste monsters wat hun doen is bijna net zo erg als Ome Meneer. Het is triest dat zo'n klein meisje op zo'n manier behandeld is en op het moment dat ze eindelijk het grote geheim deelt en door de artsen en meester op weg wordt geholpen, haar familie eigenlijk alleen maar aan hun zelf denken en niet aan de welzijn van Puck.

Het is op zo'n manier geschreven dat het niet expliciet wordt verteld maar iedereen die het leest precies weet wat er staat te gebeuren. Dit is goed gedaan en zorgt ervoor dat je ondanks het onderwerp en de frustratie en onbegrip die dit opwekt je toch blijf doorlezen. Het verhaal van Puck is er vandaag de dag nog steeds 1 van vele. Maar ook een verhaal dat verteld moet worden want zeg nou eerlijk dit zou toch nooit mogen gebeuren. Niet het seksuele misbruik maar ook zeker niet de vorm van verwaarlozing die haar moeder pleegt.

Al met al een mooi geschreven boek met als minpuntje het einde want wat daar nou precies gebeurd is mij niet helemaal duidelijk.