Juliët, een auteur, schreef in de Tweede Wereldoorlog, korte verhalen, die ondanks alle ellende een vrolijke inslag hadden. Dit maakte van haar een populair schijfster. Als in 1946 de oorlog voorbij is, komt ze in contact met de leden van het Literair Aardappelschiltaart Genootschap van Guernsey. Er ontstaat een briefwisseling tussen Juliët en leden van het genootschap. De lezer mag meelezen met de brieven waaruit blijkt dat de inwoners het niet makkelijk hadden tijdens de Duitse bezetting. De leden van het genootschap vonden steun bij elkaar.
Ook de brieven die Juliët schrijft met haar uitgever en haar vriendin staan in het boek. Al deze brieven passen goed in het verhaal.
Juliët gaat naar Guernsey toe en via de brieven die geschreven worden, blijft de lezer op de hoogte van alle ontwikkelingen daar.
Juliët heeft een opgewekt en soms impulsief karakter, sowieso is ieder personage goed uitgewerkt. Dit maakt het boek levendig; alle personages/ briefschrijvers hebben hun eigen manier van schrijven en reageren.
Het boek beschrijft de situatie ten tijde van de oorlog en de tijd erna, maar van het verhaal gaat niets verloren.
Dit boek is een echte aanrader.