Vergeet het etiketje thriller of spannend boek. Het gaat absoluut niet om de misdaad of om het vinden van de echte dader. Dit verhaal is geschreven vanuit het standpunt van de hoofdpersoon, Guido. Hij is degene die ons een inkijkje biedt in het leven van een advocaat die niet altijd weet hoe hij zich moet gedragen als het om de rechtsregels gaat. Toch heeft hij het hart op de juiste plaats zitten. Zijn afwegingen en twijfels vormen het echte thema van het verhaal.