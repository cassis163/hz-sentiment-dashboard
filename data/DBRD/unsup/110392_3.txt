Een vermoorde arts en een gestolen portie radioactief materiaal brengen LAPD's Harry Bosch en de FBI samen maar van harte gaat dat niet. Politieke jurisdictiewrevel over en weer. We volgen Bosch in een standaard moordonderzoek maar wel met een onverwachte twist waardoor hij uiteindelijk zijn gram kan halen. Het verhaal verscheen aanvankelijk als 16-delig feuilleton in de krant. Ondanks dat het origineel sterk werd uitgebreid is het toch een relatief dun boek gebleven dat je in 5 a 6 uur uit kunt hebben. Leuk tussendoortje, vlot en beeldend geschreven maar net geen meesterwerk zoals andere boeken van Connelly.