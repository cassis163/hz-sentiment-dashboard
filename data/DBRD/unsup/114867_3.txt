Een vrolijke gele kaft met een overlopend koffiezetapparaat op de voorkant. In het groot MARKTPLAATSMEISJE. Leuk wat gaat dat boek brengen, wanneer ben je een marktplaatsmeisje en waarom.

Het marktplaatsmeisje is wat ik ervan verwacht had. Een leuk, gemakkelijk en vermakelijk boek. De situaties waarin Anna beland zijn leuk, tegelijkertijd zijn ze denk ik voor bijna iedereen wel herkenbaar. De een vind het leuk om op Marktplaats binnen te kijken bij anderen en iemand anders doet dat weer op Funda. Het einde vond ik wel wat jammer want dat had ik totaal niet verwacht maar dat is ook weer goed want dat houd betekent dat het niet voorspelbaar is ook al denk je dat wel. Ik hou van actuele gebeurtenissen, personen of bekende plekken in een boek. Dit maakt het net wat echter. In het begin wordt al gesproken over een tip van Miss Lipgloss en verderop in het boek kom ik nog wat actualiteiten tegen. Die details zijn leuk omdat ik zelf ook soms dingen van youtube kanalen, of blogs haal ter inspiratie.

Na het boek gelezen te hebben ging ik even naar de site van Carlijn Vis. Daar gaat het Marktplaats verhaal verder. Lees je verhalen over ontstane relaties door een verkoop op marktplaats. Maar ook andere leuke artikels. De schrijfstijl van Carlijn Vis is erg leuk en leest lekker weg.