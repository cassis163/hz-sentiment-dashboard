Ik was er van overtuigd dat ik dit boek in mijn jeugd had gelezen, ik zie het boek nog zo staan in de bieb toentertijd. Maar na met mijn zus gesproken te hebben, bleek dat zij degene was die dol was op de boeken van Thea Beckman. Ik was meer van de paardenboeken. Maar even over dit boek, ik had het dus niet gelezen en ik begrijp ook wel waarom ik dat niet heb gedaan, dit is gewoon niet helemaal mijn boek. Dat had ik eigenlijk ook met de De brief voor de koning, best mooi, maar ik vind het gewoon niet echt boeiend geschreven, terwijl ik wel van jeugdboeken houd. Misschien vindt mijn dochter dit boek wel mooi, ze heeft De brief voor de koning tenslotte ook al 2 keer gelezen.