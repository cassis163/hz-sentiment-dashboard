Mijn eerste kennismaking met Ake Edwardson en met hoofdpersoon Erik Winter was erg plezierig.
De schrijfstijl met de korte hoofdstukken en snelle situatie wisselingen spreekt mij erg aan.

Het verhaal:
Erik Winter keert na een lange afwezigheid terug naar Zweden naar zijn oude team om weer aan het werk te gaan. Zijn gezin blijft in Spanje achter.
In Zweden wordt hij geconfronteerd met een gruwelijke moord. Een jonge moeder en twee van haar 3 kinderen worden gedood. Het jongste kind, een baby nog, blijft gespaard!

Het verhaal vertelt het ingewikkelde onderzoek: het benoemen van alle verdachten, alle onderlinge relaties ontrafelen en uiteindelijk de identificatie van de dader.
De ontknoping blijft erg goed verborgen in het hele boek.

Het 'middenstuk' is iets minder boeiend, de snelheid is uit het onderzoek en daardoor ook wat uit het verhaal, maar ik kan me voortellen dat een 'echt' onderzoek ook deze 'dode' periodes meemaakt.

Erik Winter is wel een heel typisch persoon.Hij heeft veel last van tinnitus, nachtmerries en hij drinkt te veel. Bovendien zit zijn familie in Spanje wat ook zo z'n moeilijkheden met zich meebrengt.

Al met al is dit boek een aanrader.
Zelf ga ik zeker meer van deze schrijver lezen.