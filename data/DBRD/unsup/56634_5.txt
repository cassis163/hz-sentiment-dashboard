Angie Thomas maakte het zich niet makkelijk met haar boek over de jonge afro-amerikaanse Starr. Ze aarzelde over de impact die haar boek zou hebben temidden van de razende Black Lives Matter acties die gevoerd worden en de stevige discussies over het rascisme in de Amerikaanse samenleving. Maar na de dood van de Oscar Grant in 2009 vond ze dat dit verhaal een groot publiek verdiende. Het vertrekpunt is de moord op een zwarte jongen, de jeugvriend van Starr Khalil, door een blanke politieagent. Starr zit naast Khalil en de auto en wordt het middelpunt van de ophef rondom deze moord. Maar Starr leeft in twee werelden, ze is opgegroeid in de achterbuurten en haar vader is een oud-bendelid. Nu leven ze een midden-standsleven en gaat ze naar een dure school in een blanke wijk.
Dat geeft The Hate U Give (THUG) een boek met meerdere lagen. We volgen de worsteling van een meisje wat leeft in twee culturen en ongewild een brugfunctie vervuld. Het is het verhaal van een groep mensen die niet de kans krijgt om hun leven te verbeteren en de falende inzet van de instituties. De mensen bij Starr in de familie en de wijk hebben allemaal ongewone levens. Sommige weten te slagen in het burgerleven door koppig doorzettingsvermogen en geluk, anderen zien geen andere optie dan drugshandel en bendegeweld.
De wereld van THUG is levendig en kleurrijk, wat het een groot plezier maakt om de gebeurtenissen rondom Star te volgen. Gek genoeg gebeurt er aanvankelijk niet veel. Pas nadat het proces tegen de politieagent plaats vind en Star als hoofdgetuige een cruciale rol speelt, vliegt de vlam in de pan. Dan moet Star kiezen tussen de twee werelden waar haar echte loyaliteit ligt.

Thug is een boek over een schrijnend maatschappelijk probleem, maar biedt een boodschap van troost en hoop. Want ondanks alle onrecht en tegenslag blijft het leven doorgaan en rechten mensen de rug om het weer opnieuw te proberen.