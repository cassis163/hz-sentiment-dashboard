Het niveau van De chirurg, De leerling en zelfs De zondares is zeer hoog en Tess Gerritsen haalt dit niveau niet met haar laatste boeken. Ook dit boek is iets minder. Ik twijfelde zelfs even of dit wel degelijk een thriller was dan wel een horror verhaal. Duivels, satan, geheime genootschappen en geschriften... het komt allemaal in dit verhaal voor en dat maakt het allemaal iets minder geloofwaardig dan we van haar gewoon zijn. Gelukkig kunnen uiteindelijk alle vreemde gebeurtenissen verklaard worden. Het verhaal zelf is niet slecht maar uiteindelijk is het toch een beetje langdradig. Het einde is ook niet echt bevredigend. Ik denk dat Gerritsen eens iets anders wou proberen en dat ze haar inspiratie heeft gehaald bij de betere horrorschrijvers zoals Steven King e.a. Misschien was de familienaam van één van de hoofdpersonages niet toevallig Saul. John Saul is nl. één van de meesters van de horror. Toch liever de oude Tess Gerritsen!