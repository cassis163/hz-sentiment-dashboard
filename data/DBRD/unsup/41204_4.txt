‘Jij bent lief(de) is een kinderboek in dichtvorm. Een leesboek, voorleesboek, doeboek, maar vooral een handleiding voor een liefdevol leven en bestemd voor kinderen van 0 tot 110 jaar. Nee, geen typefout. ‘Jij bent lief(de) is gewoon voor iedereen die (nog) gelukkig(er) wil zijn/worden.

Stevens laat haar lezers zien en voelen dat zij er mogen zijn; dat iedereen van grote waarde is. De auteur verspreid feitelijk een hele berg liefde met haar fraaie boek en ja, van het lezen ervan wordt je simpelweg op dat moment een beetje gelukkiger. Maar ‘Jij bent lief(de)’ is meer dan dat. Het is een fraai en origineel boekje, waar velen zich in zullen herkennen.

“Want jij bent zo stralend als de zon
die grote, warme, gouden lichtbron.
En zo schitterend al een mooie diamant,
zo mag je ook schijnen, want
Dat is jouw bedoeling hier
Doe dat maar met heel veel plezier.”

Stevens schrijft recht uit het hart. Niet op zoek naar de meest fraaie woordcombinaties. Geen hogere poëzie nastrevend. Nee, simpelweg laten voelen en (h)erkennen. Bovendien is, op subtiele wijze haar eigen levens- en werkervaring waarneembaar. Dat heb je nauwelijks in de gaten tijdens het lezen en bekijken van dit fraaie werkje, maar toch blijft Stevens’ missie, dat iedereen in contact blijft met het kind in zichzelf en vooral vanuit zijn/haar hart leeft, niet geheel onderhuids en dat moet ook niet, want dat is tenslotte wat zij wil overbrengen. Niet opdringerig, maar subtiel en poëtisch, als een cadeautje.

De tekeningen in het boek zijn overigens allemaal gemaakt door kinderen die werd gevraagd dát te tekenen waar zij blij van werden.

Over de auteur
Ingeborg Stevens (1968) woont, samen met haar man, dochter en twee honden in Haaksbergen. Als kind liep Stevens, door een ernstige val, hoofdletsel op. Dit voorval én een niet onderkende tekenbeet op latere leeftijd, veroorzaakte een langdurige ziekte die zich op haar 23e openbaarde. De diagnose -M.E/C.V.S.- dwongen haar zichzelf al op jonge leeftijd te gaan ‘ont-wikkelen’. En wel op fysiek, spiritueel, mystiek, mentaal en emotioneel niveau. Op zoek naar de zin van het leven koos zij voor diverse opleidingen richting hoog gevoeligheid, spiritualiteit en energie. Schrijven is voor Stevens een inspiratie, passie en uitlaatklep.

Uitvoering
Uitgever: Pumbo
ISBN: 9789082788105
Paperback, 75 pagina’s

Over Hanneke Tinor-Centi
Hanneke Tinor-Centi (1960), eigenaar van HT-C Communicatie en Marketing, literair agent, boekmarketeer en recensent.
http://ht-c-communicatie.nl/