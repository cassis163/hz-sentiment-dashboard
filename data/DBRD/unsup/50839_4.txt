21-12-2012 zou het begin geweest kunnen zijn van de Hongerspelen-trilogie; heel de wereld zou verwoest zijn, enkel Amerika zou nog overeind blijven.
De daad met de bessen, die bedoeld was als een daad van liefde, heeft in het Capitool voor wrijvingen gezorgd en die wrijvingen zijn in heel Panem merkbaar. In alle districten breken er opstanden uit, waarvoor Katniss verantwoordelijk geacht wordt. Alsof dat nog niet genoeg druk op haar schouders legt, is haar relatie met Peeta ingewikkelder dan ooit tevoren. Om te bewijzen dat hun liefdesspel tijdens de 74e Hongerspelen echt was, moet Katniss met Peeta trouwen, iets waar ze absoluut geen zin in heeft.Het is het jaar van de 75e Hongerspelen, de zogenaamde Kwartskwelling. Om de inwoners van Panem eraan te herinneren dat het Capitool oppermachtig is, wordt er om de 25 jaar een speciale editie georganiseerd. Bij het vijfenzeventigjarig jubileum zullen, om de rebellen eraan te herinneren dat zelfs hun sterkste mensen niet zijn opgewassen tegen de macht van het Capitool, de mannelijke en vrouwelijke tributen getrokken worden uit de groep eerdere winnaars. Na enkele minuten begint Katniss het te beseffen. Zij is de enige vrouwelijke overwinnaar van District 12! Dit nieuws slaat bij Katniss in als een bom. Ze had gedacht nooit meer die verdomde arena weer in te moeten.Nu Katniss en Peeta binnenkort voor eeuwig verbonden zullen zijn, biedt Peeta zich vrijwillig aan om met Katniss de arena in te gaan, met Haymitch als mentor. Voor deze speciale editie heeft Collins nog beter haar best gedaan om er een slopende, ingewikkelde en superspannende wedstrijd van te maken. Maar zullen er deze keer ook twee winnaars zijn? Worden het Peeta en Katniss of laten ze allebei het leven?
Collins heeft een enorm scherpe pen en kan de emoties van de personages zo echt laten lijken dat ze bijna van het papier afspatten. Vlammen is, zoals de Hongerspelen, een boek om duimen en vingers bij af te likken.