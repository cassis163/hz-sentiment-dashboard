Met Het geheugenspel hebben Nicci Gerrard en Sean French niet zomaar een thriller geschreven. Het verhaal op zich is vrij origineel. Het is niet zo dat er een moord gebeurt die dan zo snel mogelijk moet opgelost worden met alle problemen en eigenaardige wendingen van dien. Neen, de moord ligt niet meer zo vers in het geheugen (behalve dan bij het hoofdpersonage, de beste vriendin van het slachtoffer) en moet 25 jaar na datum opgelost worden omdat het lijk opeens wordt ontdekt. En dat blijkt niet zo evident te zijn. Het levert soms wat langdradige passages op omdat men voortdurend op hetzelfde principe voortbouwt, namelijk de psychische problemen van het hoofdpersonage Jane. Bovendien krijg je in het begin een stortvloed aan (soms ook Engels getinte) namen en is het moeilijk om de situatie in te schatten. Het is ongelooflijk hoeveel personages hun intrede doen, wat de duidelijkheid dus niet altijd ten goede komt. Maar het is wel degelijk een thriller, die in de laatste 20 paginaÂ’s nog een heel andere wending krijgt wat de spanning naar het einde toe doet escaleren. Een mooi geschreven verhaal dat zijn 4 sterren uit de gids van vrij-Nederland zeker verdient.