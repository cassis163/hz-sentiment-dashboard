Al een geruime tijd wil ik iets lezen van Hannah Bervoets en wat ben ik blij dat ik dit boek op mijn e-reader heb gezet voordat ik op vakantie ben gegaan! Ik heb het in één ruk uitgelezen, voelde de beklemmende sfeer uit het boek zelfs aan het zwembad.
Naarmate je vordert in het boek en de personages langer opgesloten zitten, vervaagt de grens tussen werkelijkheid en waan, wat het verhaal wat warrig maakt. Maar aangezien ik denk dat die grens ook in de werkelijkheid vervaagt, als je zo lang zit opgesloten zonder eten, geeft dit juist ook weer een mooi effect aan het verhaal. Vijf bladzijdes voor het einde wist ik nog niet hoe het zou aflopen, welke kant het op zou gaan. Aan het einde vond ik het wel een beetje jammer dat ik niet op al mijn vragen antwoord kreeg, maar mede juist hierdoor blijft het boek intrigeren, ook als je het al een tijdje uit hebt.