Het literaire reisverhaal is een genre dat door Nooteboom op een hoog plan is getild. Wat kan die man heerlijk vertellen. Daar komt bij dat vier van deze zeven verhalen over landen gaan waar we zelf zijn geweest: Madeira, Duitsland, Engeland en Gambia. Van de ene kant lijkt het raar om reisverhalen te lezen van bijna 50 jaar geleden; de zeven verhalen zijn geschreven tussen 1970 en 1977. Maar die sfeer van toen geeft juist een extra laag aan de prachtige persoonlijke verhalen. Toen een toerist nog een reiziger was en je niet in iedere uithoek Nederlanders tegenkwam. Dat waren nog eens avonturen.
Op mijn 'reis-verlanglijstje' staat al heel lang de sprookjesachtige stad Isfahan. Nu is Iran niet echt een land waar je zo maar even naar toe gaat, maar door dit verhaal van Nooteboom gaat het wel weer kriebelen. Wie weet ...