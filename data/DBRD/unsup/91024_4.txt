Heerestraat en rozenlaan, een boek dat gaat over Nina die na de scheiding van haar ouders elke zondag van de ene naar de andere ouder moet. Bij haar vader zit ze met haar gemene stiefzus Lindi, haar aparte stiefbroer Mark en de nieuwe vriendin van haar vader opgescheept. Bij haar moeder thuis die er zelf helemaal doorheen zit is het ook niet echt een pretjeâ€¦ Alsof dat allemaal nog niet erg genoeg is moet Nina ook nog eens eindexamen doen.

Carlie van Tongeren heeft een fijne schrijfstijl wat er voor zorgt dat je het boek zo uit hebt. Ze beschrijft hier een zwaar onderwerp dat door de humoristische toon luchtig overkomt. Je krijgt door dit boek enorm veel begrip voor kinderen met gescheiden ouders, dit komt mede doordat het boek deels is gebaseerd op de eigen ervaringen van de schrijfster.