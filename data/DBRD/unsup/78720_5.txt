Hoe werken die Romeinse cijfers nou weer? En muzieknoten hoe kan je die lezen? Hoe draait de zon en hoe draait de maan? Het zijn vele interessante vragen waarop eigenlijk iedereen het antwoord zou moeten weten. James Brown en Richard Platt bundelde de antwoorden en vele extra weetjes in het boek “Over alles”

Het boek over alles is een kinderboek maar ik ben ervan overtuigd dat elke leeftijdscategorie iets kan bijleren door het boek. Het eerste wat me opviel was dan ook de grootte van het boek, Lemniscaat heeft de moeite genomen om er een mooi werk van te maken niet alleen inhoudelijk. Want het boek is ook grafisch heel mooi vormgegeven. Door de grootte en de illustraties trekt het boek meteen de aandacht en is de kans groot dat het snel tot favoriet wordt benoemd!

Tijdens het lezen kom je alle onderwerpen tegen die je kan bedenken, muziek, geschiedenis, wetenschappen, alfabetten, het menselijk lichaam, wiskunde en zoveel meer.
Telkens wordt op een speelse en duidelijke manier een onderwerp uitgelegd op twee pagina’s. De eerste pagina geeft informatie en leuke weetjes, de andere pagina heeft telkens weer mooie illustraties die het boek toegankelijker maken voor de allerkleinsten.

Over alles is niet het type boek dat je in een keer doorleest. Het is een soort van encyclopedie gevuld met (algemene) kennis. Zelf nam ik het boek s’ avonds een vast en bladerde ik erdoor tot ik een onderwerp vond dat ik die avond wou lezen. Het boek heb ik ondertussen wel uit maar het is een type boek dat ik nog vaak ga (voor)lezen en dat zeker een ereplaatsje krijgt in mijn boekenkast.
Een mooie vijf sterren voor een groot grafisch weetjesboek over alles wat je zou willen weten!