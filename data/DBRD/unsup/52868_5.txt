Dit boek mag dan iets langzamer zijn gegaan dan Crown of Midnight, het was nog steeds geweldig. Dit boek gaat veel meer over het ontwikkelen van de karakters en het uitwerken van de wereld. Celaena en Chaol wordt op een laag pitje gezet en er zit dan ook minder romantiek in dit deel van de serie dan in de andere boeken, helaas want ik zou wel wat meer Celaena en Chaol willen. Rowan is een nieuw karakter in de serie en is een geval apart, aan de ene kant vind ik m wel leuk, maar aan de andere kant weet ik het uiteindelijk toch niet zo goed. Celaena maakt beslissingen die echt bij haar passen en zo leer je haar steeds weer beter en beter kennen. De hoofdstukken over Manon vond ik in het begin ronduit irritant, ik zat op een gegeven moment zelfs te kijken of het volgende hoofdstuk weer Manon zou zijn of 'gewoon' verder ging met het verhaal. Maar naarmate ik het boek las, vond ik het meer begrijpelijker en had ik er minder last van. Ik was wel heel blij met de hoofdstukken van Chaol en Dorian, die worden gelukkig niet vergeten in dit deel. Het is dat ik echt even 3 andere boeken moet gaan lezen, anders was ik direct door gegaan met deze serie.

Lees meer op: http://readingjournal.princesssam.nl