Alweer heb ik moeite met besluiten wat ik van dit verhaal vond.
Ik heb het net uitgelezen en daardoor zijn mijn gedachten nogal chaotisch, maar ik wil toch graag gelijk laten weten wat ik vond.
Als fan van de acotar serie vond ik het geweldig om weer te lezen over alle personages.
Sommige momenten waren erg lief en ik heb enorm gelachen tijdens het lezen van dit boek.

Maar aan de andere kant voelde dit boek wat overbodig. Het leek alsof er bijna niets gebeurde, behalve dat Fayre steeds ging shoppen.
Sommige momenten en verschillende perspectieven waren wat random.
Ook had ik gewoon meer gehoopt tussen Nesta en Cass. Ik ship ze steeds meer. Na wat er gebeurt is in ACOWAR had ik toch wat meer gehoopt. überhaupt Nesta in dit boek was niet wat ik hoopte.
En wat is er in hemelsnaam aan het gebeuren met Lucien?!
Er werd ook veel herhaald, waardoor ik soms zoiets had van één keer iets noemen is wel genoeg.

De stukjes tussen Alien en Az waren super lief.

Nog iets kleins waar ik me persoonlijk aan irriteerde is dat er in de Nederlandse vertaling erg vaak wordt gezegd dat iemand met zijn ogen draait. En ik weet niet of dat normaal Nederlands is, maar ik denk steeds dat het met ogen rollen hoort te zijn en het kwam zo vaak voor dat ik me enorm ergerde.

Dus denk ik dat dit verhaal leuk is als extra als je fan bent van de personages en graag nog meer over ze wilt lezen. Maar ik denk niet dat dit boek erg belangrijk is om het verhaal te volgen.