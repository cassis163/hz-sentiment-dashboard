Dit vlot geschreven boek, speelt zich af in Virgin River, een dorpje in Californië. Dit kleine dorpje heeft Melinda Monroe (Mel) uitgekozen om tot rust te komen en te ontsnappen aan het drukke Los Angeles. Haar baan in het ziekenhuis is ze meer dan zat. Ze kan niet meer tegen alle hectiek in het ziekenhuis waar het een komen en gaan is van criminelen. Bovendien doet alles in het ziekenhuis haar herinneren aan haar doorgeschoten man Mark.
Ze verkoopt haar huis en neemt enkele bezittingen mee in haar mooie auto en vertrekt naar het kleine dorpje waar haar volgens haar informatie een dokter zit te smachten om hulp van een nieuwe verpleegkundige/ verloskundige en waar haar een mooi gezellige blokhut is beloofd.

Als ze aankomt zit ze, voor ze het goed en wel door heeft al diep in de problemen. Haar telefoon heeft geen bereik, ze beland naast de weg en word gered door een knorrige oude man. Als dan ook nog blijkt dat het huisje een aftands krot is, besluit ze dat dit hem niet gaat worden en wil ze de volgende dag al weer vertrekken. Ook de dokter laat duidelijk blijken dat hij helemaal geen hulp nodig heeft.

Door een onverwachte wending van het lot, moet ze toch langer in het dorpje blijven. Een vondeling heeft haar hart gestolen en daarom besluit ze totdat er een oplossing is, nog even te blijven. De mensen van het dorp dringen echter steeds meer binnen in haar hart. Is het voldoende om haar te laten blijven en een leven te kunnen opbouwen in het dorp.
Lukt het bar eigenaar Jack om een plekje in haar leven te veroveren…….

Robyn Carr weet je op een voortreffelijke manier mee te nemen naar de out back van Californië en doet je verlangen naar het ongecompliceerde leven in een klein dorpje, waar iedereen nog voor elkaar klaarstaat. Normaal absoluut niet het genre waar mijn interesse naar uitgaat, maar een heerlijk boek om even lekker tussendoor van te genieten.