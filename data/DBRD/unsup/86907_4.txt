13 uur is een thriller van de Zuid Afrikaanse auteur Deon Meyer. Dit is de tweede thriller met Benny Griessel in de hoofdrol. Ik vond het geen gemis dat ik het eerste boek niet heb gelezen maar na mijn ervaring met dit boek staat het eerste boek, Duivelspiek zeer zeker op mijn lijstje om snel te gaan lezen. Het boek is spannend, de schrijfstijl lekker vlot. Verschillende tenen krommende momenten erin van spanning. Deze thriller wordt door de VN Thrillergids met 5 sterren gewaardeerd en hier kan ik alleen maar mee instemmen.