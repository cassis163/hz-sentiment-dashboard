Vlak voor kerst wordt Abby zonder enige waarschuwing vooraf ontslagen bij het advocatenbureau waar zij al twee jaar werkt. Compleet overstuur gaat ze naar huis, om in bed te duiken en aan niets te denken. Haar is echter geen lange rust gegund: haar vriend Rens is niet alleen. Het blijkt dat hij al langere tijd vreemd gaat. Op dat moment heeft Abby het helemaal gehad en besluit ze weg te gaan, het maakt haar niet uit waar naartoe, zolang haar rottweiler Elvis maar met haar mee gaat. Eenmaal onderweg speelt op dat moment op de autoradio "Graceland" van Paul Simon. Abby kijkt naar haar hond rottweiler Elvis en besluit dat twee verwijzingen naar Amerika geen toeval kunnen zijn. Ze rijdt direct door naar Schiphol, vastbesloten haar leven weer in eigen handen te nemen en haar dromen waar te maken. Abby neemt de eerste vlucht die ze kan krijgen. Vanwege de feestdagen is er nauwelijks iets beschikbaar en de bestemming wordt Montana. Het maakt Abby niet uit: zo lang ze maar zo snel mogelijk naar Amerika kan vertrekken.

In Amerika is Blake vanwege een opdracht voor zijn werk op het vliegveld van Montana. Op hetzelfde mom
bij de kennels op te halen en zij maken kennis met elkaar. Abby vindt Blake direct erg aantrekkelijk en dat stoort haar. Ze heeft het wel even gehad met mannen. Het is erg koud in Montana. Omdat Abby halsoverkop vertrokken is, is ze te zomers gekleed voor Montana en Blake is zo galant om Abby zijn winterjas te lenen. Abby belooft de jas terug te geven en krijgt van Blake zijn telefoonnummer.
Abby rijdt, als ze eenmaal een auto gekocht heeft, een tijdlang door de omgeving om uiteindelijk in een klein dorpje een pauze te nemen. Het bevalt haar daar echter zo goed dat ze er voor een week een motelkamer neemt. Ze begint zich steeds beter te voelen en het dorpje geeft haar ook een aangenaam gevoel. Als ze haar spullen uit de auto wil pakken ontmoet ze Jacob Brooks, een aantrekkelijke cowboy. Beiden, maar vooral Blake hebben iets bij Abby losgemaakt waar ze eigenlijk helemaal niet mee bezig wil zijn na de breuk met Rens.

Conclusie

Ik ben met dit boek buiten mijn comfortzone gestapt. Knappe, sterke en gespierde cowboys en mooie vrouwen die veel blozen, een driehoeksverhouding: het is niet een boek dat ik direct zou hebben opgepakt. Waarom ik het dan in dit geval wel heb gedaan? Heel eerlijk: vanwege Elvis de rottweiler. Een ras waaraan ik mijn hart verloren heb en zelf ook twee van in bezit heb. Ik was gewoonweg heel erg nieuwsgierig hoe Elvis beschreven zou worden. Als een echte boekenwurm ben ik uiteraard voorin het boek begonnen en al gauw kon ik niet meer stoppen met lezen. En dat kwam niet alleen omdat ze het karakter van de rottweiler goed beschreven hadden. Het is een verhaal dat heerlijk wegleest. Vanaf het eerste moment leef je met Abby mee en ik wilde dolgraag weten hoe het verhaal verder zou gaan. Naar mijn smaak was het af en toe net te klef, maar dat hoort bij dit genre. Ik was eerlijk gezegd toch wel aangenaam verrast door het verhaal en ik heb zeker geen spijt ervan dat ik het boek heb gelezen. Het is lichte kost waarbij je je even lekker kunt ontspannen. Het verhaal speelt zich af tijdens de kerst, dus een lekker boek om nu te lezen. Debra Eliza Mane en Lizzie van den Ham hebben mij weten te overtuigen met dit boek en ik ga toch eens vaker boeken uit dat genre lezen.

De karakters zijn goed tot leven gebracht en lieten mij af en toe schaterlachen. Vooral Duke vond ik sympathiek. Er werd een paar keer aangeduid dat Duke verliefd is, maar daar is helaas verder niet op ingegaan. Dat stukje voelde voor mij niet af, ik hoop dat deze verhaallijn in een van de volgende delen vervolgd zal worden. Het verhaal leest heerlijk weg, het is een luchtig verhaal met veel humor, wat drama en veel romantiek.

Ik heb het met zeer veel plezier gelezen en kijk erg uit naar het volgende deel uit de Twin Bridges serie. Ik geef “De Twin Bridges serie 1 - Liefde in Twin Bridges - Abby en Blake” graag 3,5 sterren.