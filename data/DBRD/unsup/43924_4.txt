Dit boek bevat 9 young adult verhalen van allemaal nederlandse auteurs.
Ieder verhaal leest stuk voor stuk heerlijk weg! Alle personages zijn goed en geloofwaardig uitgewerkt. Silva, Stefanie, Delani, Lotte, Tom en nog veel meer personen waar je de avonturen meebeleeft. De verhalen zijn kort maar nemen je snel mee in hun wereld, ideaal om te lezen als e-book in de bus of trein maar ook natuurlijk als gewoon boek. Let wel op je haltes, ik reed er door het lezen zelfs 1 ter ver, haha.
In de verhalen komen vooral de thema’s liefde, verlies en geloven in jezelf het meeste voor. Deze thema’s zorgen voor veel aansluiting bij de lezers waardoor het lezen van de verhalen nog makkelijker en leuker is.

Je merkt dat ieder verhaal anders geschreven is. Toch vind ik dat alle schrijfstijlen die in dit boek gebruikt zijn prettig om te lezen. Sommige zijn wat spannender of wat trager, gevuld met humor of toch serieuzer. Soms wordt er geeindiged met een cliffhanger of met een proloog.

Een aantal van deze nederlandse auteurs kon ik al van hun andere boeken zoals Schaduw van de Tijd van Jen Minkman, Tweedehands Vleugels van Vanessa Gerrits, Tot in de dood van Debora Elisabeth, maar ik was nog onbekend met de overige auteurs.

Dit boek is ideaal om je ook met andere auteurs te laten kennis maken en ik ben dan ook erg nieuwsgierig geworden naar hun andere boeken. En wil deze dan ook zeker graag gaan lezen. Dus mocht je twijfelen, lees dan gewoon dit leuke boek met 9 verhalen en laat je meenemen door de magie van de Nederlandse auteurs!