Ook ik heb het boek via de leesclub mogen ontvangen. Het verhaal sprak me aan, ik houd wel van dergelijke thrillers. De kaft van het boek spreekt mij aan, de foto is passend bij het verhaal en ook het gebruik van zwart-witte tinten vind ik mooi. Ik ben dan ook vol goede moed in het boek begonnen en binnen enkele dagen was het boek uit. De schrijfster gebruikt korte zinnen wat makkelijk weg leest.
Het is natuurlijk een Belgische schrijfster dus er worden typisch Belgische woorden gebruikt. Voor een Nederlandse niet echt een groot probleem maar ik moest er wel aan wennen en stoorde me wel soms.
Voor mij werd het verhaal nooit echt spannend en ik denk dat komt omdat er teveel verhaallijnen door elkaar heen lopen die nergens goed uitgediept worden. Zoals de relatie van Liesbeth en Ruben en de rol van Aslan in het geheel. Om die reden vond ik ook het eind rondom Saskia nogal ver gezocht. Al met al krijgt het boek van mij 3 sterren omdat ik het boek wel met plezier heb gelezen maar het voor mij geen blijvende indruk heeft achtergelaten.