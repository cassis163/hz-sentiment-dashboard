Franca Treur, die debuteerde met Dorsvloer Vol Confetti, waarmee ze in 2009 hoge ogen gooide, heeft met X & Y een heerlijk boek geschreven.
De stukjes zijn eerder verschenen in de NRC, waarbij er, in verband met de beperkte ruimte, veel geschaafd en gesneden is.
Het boek bestaat uit korte verhalen, meestal over relaties, X & Y genaamd, goede relaties, slechte relaties, onbegrip in relaties.


De verhalen zijn erg kort en compact, maar toch is de zeggingskracht ervan groot, misschien wel juist omdat de verhalen zo kort zijn.
In ieder geval zetten ze je ook aan het denken over menselijke verhoudingen en menselijke relaties.

Franca Treur heeft een fijne schrijfstijl, het lezen verveelt geen moment.
Een voordeel van korte verhalen is dat je snel nog even het boek ter hand neemt om nog een stukje te lezen.

Boeiende verhalen, die je nog een tijd bijblijven en je soms ook aan het denken zetten.
Herkenbaar ook, wanneer je rondkijkt in je eigen kennissen kring.

Franca Treur kan zich met deze uitgave meten met een andere hele goede auteur van korte verhalen, namelijk A.L. Snijders.
De auteur geeft er blijk van over een goed observatie vermogen te beschikken.
Prachtige tekeningen van Olivia Etema vergezellen de stukjes.

Ik heb het boek met veel genoegen gelezen.
Van mij had het alleen wel wat dikker mogen zijn.