Prachtig verhaal over het circusleven tijdens de crisisjaren in Amerika. Een jongeman belandt door droevige omstandigheden onverwachts in een circustrein en wordt deel van het circus als onbeÃ«digde dierenarts. Er zit van alles in dit verhaal: vriendschap, verboden liefde, haat, dierenliefde. Het vehaal speelt zich af in 't heden en het verleden. De hoofdstukken die in het verleden spelen gaan allemaal vergezeld van een oude cirusfoto. Het verhaal wordt verteld door de 90-(of 93)jarige Jacob Jankowski als hij weer herinnerd wordt aan vroeger doordat een circus zich aan het opstellen is naast het tehuis waar hij woont. Ik verloor mezelf helemaal in het verhaal en vond het jammer dat ik het uit had. Ik had nog veel meer willen lezen over zijn leven in het circus....