Wat is dit een geweldig spannende psychologische thriller! Echt een enorme mindfuck! (excuse my language) In het begin wordt je langzaam de (gedachte)wereld van de getroebleerde Anna ingetrokken en gaan de dagen ook snel voorbij zonder al teveel bijzonderheden, maar als de Russells dan in de straat verschijnen worden de dagen langer en word je meer en meer meegesleurd die duistere wereld in, waar je niet meer weet wat waar is en wie er te vertrouwen is…
Kun je Anna’s observaties wel vertrouwen? Ze drinkt teveel én slikt medicatie. En wat is er eigenlijk gebeurd waardoor ze getraumatiseerd is geraakt en waardoor haar man en dochtertje niet meer bij haar wonen? Je komt het maar heel langzaam te weten en dat draagt zeker bij aan de spanning. Daarnaast zijn er natuurlijk de super spannende verwikkelingen rond de ‘moord’ die Anna gezien heeft. Speelt er iemand met haar? Waarom dan? En is ze in gevaar? Of is ze slachtoffer van haar eigen trauma?
The woman in the window is een héle sterke thriller die me van begin tot eind wist te boeien en verrassen (al was er één dingetje wat ik wel al voelde aankomen). Een echte pageturner waarin ik gewoonweg niet kon stoppen met lezen én zelf ook paranoia van werd! Wat een topper!