Dit recensie-exemplaar ontving ik van HarperCollins, waarvoor dank!

'Een Charlie Lager-thriller', staat er op de kaft. Ik vroeg nog even of het boek een 'deel zoveel' was. Een deel 2, maar ook prima los te lezen, was het antwoord.
Ok, gaan we doen!

En 'prima' was niks te weinig gezegd.
Want ondanks dat  je wel merkt dat er een deel aan vooraf gaat (dat ik nu wel echt per se wil lezen!) is het geen must om die ook daadwerkelijk gelezen te hebben.

Charlie is rechercheur, en heeft wat privé issues. 'Ah is het weer zo'n boek?' hoor ik je nu denken. Nee dat is het niet ..
Charlies vriendin Susanne belt haar dat het met haar ook niet zo best gaat en Charlie neemt, tot genoegen van haar chef, verlof op. Ze vertrekt naar Susanne, naar de plaats waar ze beiden zijn opgegroeid.

Vorig jaar heeft ze in deze plaats (in het vorige boek) de verdwijning van een meisje onderzocht en leerde ze journalist Johan kennen.

Nu stuit ze op een artikel van een meisje dat een jaar of 30 eerder daar is verdwenen.
Terwijl ze intussen Susanne helpt, gaat ze samen met Johan op onderzoek uit om erachter te komen wat er met deze Franceska is gebeurd.

En dan blijken er nogal wat geheimen te leven in het dorp, en weten meer mensen meer dingen dan ze eerder toegaven.
Franceska's verdwijning gaat Charlie steeds nader aan het hart liggen.

Wat een fijn boek! De titel kan ik niet goed plaatsen, de coverfoto ook niet, maar deze Lina kan wel erg prettig schrijven! Het boek leest makkelijk weg, maar is niet te 'simpel'.
Tot aan het einde toe weet je als lezer niet hoe het zit, en zelfs dan komt het einde als verrassing.


Het boek wordt verteld vanuit 2 perspectieven. Dat van Charlie en dat van Franceska, de laatste in de 'ik-vorm'.
Deze twee wisselen elkaar af, maar door het onderscheid ('zij' en 'ik') is dit niet verwarrend.
Sterker nog, ik durf te zeggen dat het beide verhalen extra krachtig bij elkaar brengt.

Overigens moet ik wel zeggen dat ik het meer tussen een roman en thriller vind inhangen dan dat ik het echt een thriller vind.

Ik ben méér dan benieuwd naar Lina's debuut en hoop oprecht dat er meer delen gaan volgen. Ik ben fan! 4,5 duim