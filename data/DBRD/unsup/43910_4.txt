De Zweedse heren Michael Hjorth en Hans Rosenfeldt hebben een zeer goed thrillerdebuut afgeleverd. Vanaf de 1e bladzijde zit je in het verhaal en dat blijf je tot het einde. Ondanks dat het boek 475 pagina's telt heeft het mij constant geboeid.
De zestienjarige Roger wordt in een moerassig gebied gevonden. Het lijkt of hij door messteken om het leven is gebracht, maar bij nader onderzoek blijkt dat een kogel hem om het leven heeft gebracht. De kogel is echter door de dader weggesneden om sporen te wissen. Psycholoog Sebastian Bergman bied zijn hulp aan om mee te helpen met het onderzoek. Doet Sebastian dit om zijn oude vriend Torkel te helpen of om via politiekanalen meer te weten te komen over zijn vroegere verleden. Bij het afwikkelen van de erfenis van zijn moeder is hij op brieven gestuit die hij eigenlijk niet had mogen lezen.
Deze heren zijn beslist schrijvers om in de gaten te houden. Ik heb menig uurtje leesplezier beleefd aan dit debuut.