Een boek dat moeilijk weg te leggen is. En dat is, naar mijn mening, een van de grootste complimenten die je van een lezer kunt krijgen als schrijver.
Je weet door de titel en kaft eigenlijk al wat er gaat gebeuren en toch wil je maar verder lezen. Ik merkte zelfs dat ik chagrijnig werd als ik weg moest en het boek naast me neer moest leggen of als er iemand tegen me begon te praten. Best erg eigenlijk.
Dit kwam door de ontwikkeling van het verhaal. In het begin een beetje moeizaam en vol met seks die ik toen nog niks vond toevoegen. Maar als je het personage wat beter leert kennen en zijn frustraties en angsten dan snap je wat de toegevoegde waarde hiervan is.
Ik vond het een erg sterk boek. Er zit spanning in, humor, drama, eigenlijk alles.
Zeker weten dat het volgende boek van deze schrijver door mij aangeschaft gaat worden.

4 sterren