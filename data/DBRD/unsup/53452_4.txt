Vanaf pagina 1 word je terug ondergedompeld in de wereld die Kim ten Tusscher in Gebonden in duister opgebouwd heeft. Maar het verkennen van deze wereld staat niet stil. In dit deel maak je kennis met een nieuw volk. Lilith wordt nl gered door de Inuuk. Naftalia, het land waar koning Yvar door moet trekken om de strijd met Kasimirh aan te gaan krijgt ook een belangrijkere rol.

De innerlijke strijd

Liltih's strijd woedt verder. Bij de Inuuk is ze voor de eerste keer vrij. Vrij om te gaan en staan waar ze wil. En te vertrekken wanneer ze wil. Dit geeft haar de ruimte om verder op zoek te gaan. Maar hierdoor krijgt ze voor de eerste keer ruimte om met haar levensvragen aan de slag te gaan. Wat heeft ze allemaal aangericht? Wat als ze zich weer laat gebruiken door een van de partijen? Zoeken naar antwoorden met achtervolgers op haar hielen.

Je moet de balans herstellen tussen beide zijde, net als Thibaud. Want hij zag niet alleen de nadelen.Juist door zijn gave kon hij de mensen helpen, ook lang nadat de Hurath waren verjaagd

Mooie kijk vanuit verschillende perspectieven

Je volgt het verhaal van verschillende invalshoeken (Lilith, Kasimirh, Yvar, Ferdessar, Seraphen en Zuzeca). Zo krijgt je een beeld van alle partijen, zo ook van de nieuwe partijen die zich in de strijd mengen. Geen enkel middel wordt geschuwd hierin verraad, intriges, tot het uithuwelijken van een dochter. Kim weet het verhaal zo te brengen dat juist deze invalshoeken een grotere diepgang geven aan het verhaal. De verhaallijnen en spanningsbogen blijven ondanks dat toch makkelijk te volgen. Hoewel de personages in deel 1 al duidelijk waren neergezet leer je ze nog beter kennen. Kim weet dat ook op een zeer overtuigende manier te doen.

Conclusie

Verbroken in Schemer is een spannend vervolg in de Lilith trilogie. Kim ten Tusscher weet de wereld nog verder uit te diepen en doet dit op een zeer beeldende en geloofwaardige manier. Je leeft telkens weer meer mee met de personages maar blijft je toch telkens ook de vraag stellen wie is nu de goede kant? Ik hoop daar in het laatste deel een antwoord op te krijgen.

sterren : ****