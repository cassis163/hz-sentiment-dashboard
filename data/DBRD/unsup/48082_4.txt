Een tijdje geleden heb ik me voorgenomen om wat meer van Belgische auteurs te lezen (daar de verhouding t.o.v. de vele goede Nederlandse auteurs een beetje scheefgetrokken was), een voornemen dat met vallen en opstaan gaat. Maar De blik van Koen Vermeiren was zeker een voltreffer.
Het is het eerste boek dat ik van deze auteur lees, maar ik heb al wel heel wat series gezien waar hij aan meegewerkt heeft.
Met De blik heeft hij een heel geloofwaardig plot neergezet, met heel verschillende personages die heel menselijk blijven. De speuracties van het team zijn goed uitgewerkt, en er is toch ook wel een kritische noot naar ons gerechtelijk apparaat. Een aantal zaken uit het boeken komen ons wel bekend voor.
Ik kijk al uit naar de volgende boeken over dit team.