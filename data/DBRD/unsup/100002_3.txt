Beloofd is beloofd. ik zou een recensie posten op 5 april. maar stráál vergeten natuurlijk! Dus dan nu alsnog.
Het thema pakte me wel. Hoe gaat het leven verder na de onverwachte dood van een persoon? Dit wordt verteld door in elk hoofdstuk een fragment te belichten van persoon ( of soms 2) uit de leefomgeving van de overleden Mattias.De eerste hoofdstukken waren veel belovend en maakten me echt nieuwsgierig naar het karakter van Mattias, en het leven dat hij had geleid.
De tweede helft van het boek vond ik het iets moeilijker de aandacht erbij te houden, waarschijnlijk omdat de hoofdstukken voortkabbelden maar er geen kleine extra dimensie in bleek te zitten. Wellicht was dit de opzet van de schrijver ,om het boek heel puur te houden en de aandacht niet af te leiden van water met dit boek wordt bedoeld. Daarin is hij ook echt geslaagd.
Maar een klein extraatje in de vorm van een 'verhaaltje' (iets met die fiets?) wat al deze mensen nog extra verbond met Mattias, had wat mij betreft net het toefje op de taart gegeven.