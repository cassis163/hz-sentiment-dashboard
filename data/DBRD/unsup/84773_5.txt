Het leesfragment wat op Hebban te lezen viel voor opgave aan de leesclub over dit boek trok mij erg aan. Dat het zich afspeelt in Noord-Korea, een land waar je niet zomaar naar binnen kan en waar je eigenlijk niet veel van op tv ziet en hoort behalve de jaarlijkse vereringsparade voor Kim Jong-un geeft een extra dimensie aan het boek.

Het boek begint met het verdwijnen van de tweelingzus van Jenna, Soo-min of Susie. Jee-min is Jenna haar Koreaanse naam. Men zegt dat Soo-min is verdronken, Jenna heeft dat nooit kunnen geloven of accepteren. Hun ouders, een Koreaanse moeder en een Afro-Amerikaanse vader hebben het ook heel moeilijk met de verdwijning van hun ene dochter gehad. Het heeft tot het ontslag van hun vader uit het leger geleidt en ook zijn latere voortijdige dood door teveel drank is er een uitvloeisel van.

Jenna heeft na de verdwijning van haar zus alles op alles gezet om te slagen in alles wat ze doet, dit heeft er toe geleid dat ze al op jonge leeftijd een vooraanstaande baan als assistent-professor heeft op de school of foreign service, dit is een wereldwijd toonaangevende school op het gebied van diplomatie en internationale betrekkingen.

In het boek maken we na het eerste hoofdstuk kennis met mevrouw Moon, zij is een oudere vrouw die getrouwd is met een man die niet meer kan werken, zij verdient dus de kost voor hen twee en weet dat in de loop van het boek op een zeer goede manier te doen. Het is namelijk armoe troef bij de gewone bevolking.

In hoofdstuk vier maken we kennis met de derde hoofdpersoon in het boek, Cho Sang-ho, een hooggeplaatst persoon, vergelijkbaar met een luitenant-kolonel, op het ministerie van Buitenlandse Zaken door wie we de kant van Noord-Korea belicht zien die we kennen van tv, de paradeâ€™s en het uiterlijk vertoon van Kim Jong-un.

In de hoofdstukken wisselen de hoofpersonen elkaar af. Op een gegeven moment komen de personen deels samen en zitten ze dus samen in een hoofdstuk. Dit geeft het verhaal extra dimensie mede omdat er verrassende zaken en situaties zijn.

Het boek draait natuurlijk om de zoektocht naar Soo-min, maar behalve deze zoektocht, die ik zelf maar een fractie van het hele verhaal vind, leren en lezen we zoveel meer over Noord-Korea. Door het spannende karakter van het boek is het wel zeker een thriller maar in mijn optiek zal een niet thriller lezer dit boek ook zeer waarderen.