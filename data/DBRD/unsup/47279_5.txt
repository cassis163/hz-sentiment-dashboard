Wat zou jij doen en wie kan je vertrouwen zijn de wezenlijke vragen waar je mee achterblijft na het luisteren van dit boek. Jeroen Olyslaegers vertelt het verhaal van Wilfried. Wilfried schrijft aan het eind van zijn leven aan zijn achterkleinzoon over zijn leven in de Tweede Wereldoorlog. Hij heeft hierin een dubieuze rol gespeeld door samen te werken met het verzet en met de nazi-duitsers, een zogenaamde tweezak dus.
Het knappe aan het boek is, dat je Wilfried gelooft, nergens hemelt hij zichzelf op, hij blijft een harde, botte man. Aan het eind worden alle zekerheden echter overhoop gegooid, waardoor je niet meer weet wat waar is. Daarmee heeft Jeroen meteen de essentie van het keven in de oorlog gepakt. Je hebt te accepteren datje de volledige waarheid nooit meer kan achterhalen.
Jeroen Olyslaegers leest het boek zelf voor. Dit geeft een extra dimensie aan het luisteren. Je luistert naar een indrukwekkende monoloog , waarbij voorleesfoutjes erin zijn gebleven en je ook pagina's hoort omslaan. Daarnaast geeft Jeroen stemmen aan personages, waardoor je ze heel goed uit elkaar blijft houden, vooral de stem van Nijdig Baardje is fantastisch.
Kortom een bijzonder goed luisterboek, dat van mij 5 sterren krijgt.