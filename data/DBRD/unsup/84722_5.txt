“There are 150 million jellyfish stings every year.
There is a good possibility, then, that i know at least one person who has been stung by a jellyfish.
No one has ever told me that they have been stung by a jellyfish.
It is likely, then, that the person i know who has been stung by the jellyfish didn’t tell me.
Maybe she didn’t tell me because she couldn’t.
Maybe she couldn’t tell me because she’s dead.”

Dit is de tekst op de flap van het boek (Engelse versie). Het sprak mij zo aan dat ik het boek, ondanks een streng koopverbod, toch heb gekocht (dit probleem kennen we natuurlijk allemaal wel!). De hoofdpersoon in dit verhaal is Suzy Swanson. Ze is 12 jaar oud en praat niet meer. Niet omdat ze het niet kan, of wil, maar omdat ze woorden onnodig vind.

Ze heeft zojuist gehoord dat haar beste vriendinnetje is verdronken op vakantie. Maar… Dat kan niet… Ze kon super goed zwemmen! Dat er iets kan gebeuren wat zo bizar en onwerkelijk is voor je, dat je de meest onwerkelijke verklaringen gaat bedenken. Dat snapte ik. Je wordt in dit verhaal meegezogen in de zoektocht van Suzy om de dood van haar vriendinnetje begrijpelijk te maken. Hoe maakt een 12 jarig meisje iets begrijpelijks van een plotselinge dood?

Het verhaal was ingrijpend maar zo beschreven dat het heel begrijpelijk overkomt. Ook zitten en ontzettend veel wetenschappelijke feitjes in en is het ook erg leuk om die zo beschreven te zien. Er staat in het 1e hoofdstuk bijvoorbeeld: “Jellyfish don’t even have hearts.” Wist jij dat? Ik niet namelijk! En dit: “Mrs. Turton says that if you lived to be eighty years old, your heart would beat 3 billion times.” Wist ik niet hoor! Al deze feiten koppelt Suzy naar de dood van haar vriendinnetje en het verhaal speelt wisselt tussen verhalen uit het verleden en wat Suzy op dat moment aan het doen is als ze 12 is.

Het denken van Suzy spreekt mij erg aan. En het is alleen denken want ze praat nauwelijks. Dat kijkje in haar hoofd en hoe ze dingen probeert te snappen vond ik heel bijzonder. Je ziet gewoon hoe het werkt en hoe het niet kan dat haar “Franny” zomaar is verdronken. Niks gebeurt zomaar.

Het thema “jellyfish” zit door het boek heen als rode draad maar ondertussen gaat het helemaal niet om die “jellyfish”. Het gaat om de zoektocht van een meisje naar de logica van leven en dood. Ontzettend mooi, ingrijpend en inspirerend boek! Absolute aanrader.