Ella Vreeland lijkt ogenschijnlijk gelukkig. Succesvolle baan een prachtig huis, een minnaar. Maar zodra haar geliefde komt te overlijden komt haar leven in een stroomversnelling.
Zorgen om haar moeder die kampt met dementie en haar eigen depressieve verleden zijn zaken die iedere keer weer komen bovendrijven.
Tot overmaat van ramp blijkt haar overleden minnaar in een nogal "vreemd" circuit te zijn beland.
Het leven van Ella neemt een absurde wending als ze geconfronteerd wordt met een moord. Ze slaat op de vlucht!
Haar leven zal nooit meer hetzelfde zijn.
Na omzwervingen door Europa,  belandt  ze uiteindelijk in Italie in een "kuuroord". Daar gebeuren dingen die het daglicht niet kunnen verdragen.
Al lezend komt de hoofdpersoon Ella in zulke onvoorstelbare situaties terecht dat je tijdens het lezen denkt " dit komt nooit meer goed" .
En of het uiteindelijk goed komt moet jezelf gaan lezen.
Het boek was voor mij echt een pageturner, kon het bijna niet wegleggen.
"Medicijn" laat zien wat de rich and famous al niet over hebben voor een jeugdig uiterlijk, ten koste van........
Inmiddels is dit alweer het vierde boek van Ingrid Oonincx, ik kijk nu alweer uit naar haar vijfde!