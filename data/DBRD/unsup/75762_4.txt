Het is pas het tweede boek van Joost Zwagerman dat ik lees. Ik mocht van mijn leraar Nederlandse 'Gimmick!' lezen voor mijn boekenlijst van de Havo. Daar ben ik hem nog steeds dankbaar voor, want dat is een van de boeken die mij aan het lezen heeft gekregen (staat daarom ook nog bij mijn favorieten).

In Vals licht lezen we over liefde, verraad, prostitutie, en verslaving (en nog veel meer). Het boek leest zeer gemakkelijk. Het pakte mij zeer, het werd geen moment saai of vervelend. Dit is een boek dat je een keer gelezen moet hebben als je van Nederlandse romans houdt. Ik hou sowieso van de stroming Grunberg, Zwagerman, Giphart (als ik die in één zin mag zetten). Maar ik denk dat dit boek een breder publiek zal bekoren.