De huurmoordenaar Victor moet voor een klus naar Parijs om daar iemand om te leggen en een usb-stick te stelen waar belangrijke informatie op staat. Eenmaal terug in zijn hotel merkt hij dat de rollen omgedraaid zijn. Er staat namelijk een team huurmoordenaars klaar om hem te vermoorden. Na een hoop actie, schietpartijen, vechtpartijen en achtervolgingen lukt het Victor om zelf de op hem afgestuurde killers om te leggen en te ontsnappen uit alle hectiek.

Als Victor eenmaal thuis in Zwitserland is staat hem wederom een onaangename verassing te wachten. Dit maal is het een moordlustige sluipschutter gelukt om Victor te traceren en te vermoorden. Na wederom een geweldig spannende en overrompelende actiescene weet hij wederom zijn belager te verslaan en te ontsnappen.

Na deze ontsnapping komt hij in contact met zijn tussenpersoon (Rebecca) waar ook jacht op gemaakt wordt. Ze besluiten samen verder op onderzoek te gaan waarom de usb-stick zo waardevol is en wat er precies op staat. Deze zoektocht leidt Victor en Rebecca langs Rusland en Cyprus waar ze ook weer de nodige tegenvallers te wachten staat. De CIA zit achter het duo aan en deinst er niet voor terug om hierbij de hulp in te roepen van criminelen en louche figuren.

Op een gegeven moment komt Victor een gelijkwaardige tegenstander tegen. Reed is door de CIA ingehuurd om Victor en Rebecca om het leven te brengen. Vanaf dat moment volgt er een confrontatie tussen de 2 plaats waarbij ze maar 1 ding willen: de tegenstander ombrengen. Op hetzelfde moment is een bijna-gepensioneerde CIA-agent erachter gekomen wat er op de usb-stick staat en besluit er zelf iemand op af te sturen om er met de buit aan de haal te gaan.

Heel het circus is op dit moment aanwezig in Tanga Tanzania waar de ene spectaculaire gebeurtenis op de andere volgt met een allesbeslissende confrontatie tussen de 2 gelijkwaardige huurmoordenaars.

Tom Wood heeft een ontzettend vlotte schrijfstijl en de korte hoofdstukken zorgen ervoor dat het boek vlot leest. Door de vele actie en gebeurtenissen is het boek geen moment saai en wil je graag verder lezen. De stukken waarin de spanning en actie iets minder aanwezig waren in mijn ogen ietwat langdradig en hadden korter mogen zijn. Ondanks dat je als het ware een soort sympathie krijgt voor deze meedogenloze moordenaar is het wel jammer dat er niet dieper op zijn persoonlijkheid in gegaan wordt waardoor hij redelijk vlak blijft op psychologisch gebied.

Al met al heeft Tom Wood een uitstekend debuut geschreven met volop actie en tempo. Ik ben ontzettend benieuwd naar de volgende delen van deze dooddoener en ga deze zeker lezen!

Het boek krijgt van mij 3,5 *