Wat gelijk in het oog springt is de hoofdstuk indeling. Het eerste hoofdstuk heeft namelijk als titel: rond 7:30 uur. En wat is de verhouding van Akhila tot Miss Laila? Ontmoeten zij elkaar? Dat blijft absoluut een mysterie. Gaandeweg leer je steeds meer mensen kennen: Akhila, Laila en haar zusje Aisha. Je bent benieuwd naar alle mensen die opgevoerd worden en je blijft je afvragen wat zij voor connectie hebben met Laila. Echter weet auteur Manu Joseph dat heel lang voor de lezer verborgen te houden. Hij neemt de lezer mee naar het India van alle dag in al haar facetten. Je kijkt toe hoe de verteller als het ware het canvas inkleurt voor de ogen van de steeds verbaasder worden lezer. Is Laila gevaarlijk of is ze in gevaar zoals haar zusje denkt? “Ieder moment van haar leven vreest Aisha dat Laila iets ergs overkomt – dat komt vast omdat Laila hun allemaal zo dierbaar is. Aisha is heel fantasierijk als ze bedenkt wat er allemaal kan gebeuren. Laila kan van de trein vallen, door een vrachtwagen worden aangereden....... Ze wou dat Laila een beetje religieus was. Ze hebben God nodig in dat huis. Maar volgens Laila is geen enkele vrouw religieus. 'Ze doen allemaal net alsof. Stel je voor dat er de hele tijd een ouwe vent in je leven zit te gluren. Welke vrouw wil dat nou?' Haar angst dat Laila op afschuwelijke wijze aan haar eind komt is vandaag erger dan normaal”.

Dit boek is het derde boek van Manu Joseph. De vorige boeken Slimme mannen en Het onzichtbare geluk van andere mensen zijn genomineerd en Manu Joseph is er zelfs mee in de prijzen gevallen. Hij schrijft met humor, maar schuwt ook cynisme niet om zijn punt duidelijk te maken. In Miss Laila worden er een aantal mensen voor de camera op de hak genomen. Sommige reacties zijn zeer humoristisch. Alleen blijft het ook in nevelen gehuld wat dat met Miss Laila te maken heeft. Kortom: Miss Laila een groot mysterie.