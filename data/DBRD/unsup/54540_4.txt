Mattias is dood, hij ging op een dag de deur uit en zijn vriendin zag hem daarna nooit meer. Zij komt aan het woord met haar herinneringen en rouw, maar ook zijn vriend, zijn opa en oma, zijn moeder en een aantal mensen waarvan je je in eerste instantie afvraagt wat ze met Mattias te maken hebben. Maar op het einde valt alles perfect in elkaar en krijg je het hele plaatje te zien…

Ik vind Na Mattias echt een mooi in elkaar stekend verhaal. Het leest lekker vlot en pakte me van begin tot eind. Je bent steeds benieuwd naar wie er aan het woord komt en hoe diegene in verhouding staat tot Mattias.

Het is een verhaal over verlies, rouw, herinneringen en doorgaan na het verlies van een dierbare. Maar ook een verhaal over hoe levens van mensen die Mattias niet eens kenden ‘na Mattias’ voor eeuwig met elkaar verbonden zullen zijn.

Heel bijzonder en ontroerend…