Kyra is studente en wil later bij de politie forensis onderzoek doen. Wanneer haar broer haar belt met de mededeling dat er een lijk aan een lantaarnpaal hangt, gaat ze er meteen op af. Met haar camera maakt ze beelden van het lijk en van de omgeving, de omstanders. Wanneer ze nog eens wat beter kijkt, herkent ze de man, het is een van haar docenten. Wanneer de politie eindelijk komt, wordt ze weggestuurd.
Kyra heeft een zus die 4 jaar geleden verdwenen is vanop Texel. Alhoewel haar ouders de zoektocht opgegeven hebben, blijft Kyra verderzoeken. Deze moord grijpt ze ook aan om haar forensische talenten aan te scherpen. Ze bemoeit zich met het onderzoek en gaat op eigen houtje mensen ondervragen, zonder dat het in haar opkomt dat dit wel eens gevaarlijk zou kunnen zijn. Wanneer er een tweede lijk gevonden wordt, ook zo tentoongesteld, is er volgens haar een seriemoordenaar actief.

Tussendoor krijgen we een inkijk in een tweede verhaallijn. Een onbekende vrouw wordt in Groot-BrittaniÃ« gevonden. Ze is erg angstig, in schok en spreekt niet. Niemand weet wie ze is en zoekacties leveren niets op. Ze wordt in een soort van open instelling geplaatst.

Deze tweede verhaallijn gaat zeker verder in het vervolg van deze reeks en ik kijk er al naar uit.
Galgenveld is een goed boek met veel actie en een hoog tempo dat vlot leest. Ik heb hier en daar in recensies gelezen dat er nogal veel grof taalgebruik voorkwam in dit boek, maar dat is me niet speciaal opgevallen en heeft me dan ook helemaal niet gestoord.