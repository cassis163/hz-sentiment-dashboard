Al meer dan een jaar keek ik uit naar dè volgende roman van auteur Ellen Lina. Na het lezen van haar vorige boeken ‘Ooit zal ik je weer zien’ en ‘Sky’ was ik direct verliefd op haar schrijfstijl.

"Zie het als een verslaving. Als je eenmaal aan één van haar boeken begint, zul je nooit meer kunnen stoppen en alleen maar meer willen!"

Deze cover slaat de spijker op z’n kop. Het verhaal is aangrijpend en heeft een duistere kant, dus de kleur zwart past naar mijn mening perfect bij het gevoel dat je bij dit verhaal krijgt. Daarnaast zie je een vliegtuig met een prachtige zonsondergang verwerkt in de titel van het boek. Ik had geen betere cover kunnen bedenken!

Het verhaal start in het heden, waarbij we Ruben Partier leren kennen. Zijn vrouw en dochter stierven tijdens de crash. Hij kijkt naar Anna tijdens de Avondshow en ineens valt hem iets op… Wat is hier verdomme aan de hand?

Ruben windt er geen doekjes om en maakt direct werk van zijn vermoedens. Dit kan toch niet waar zijn?

Vervolgens leren we Anna kennen, één van de overlevenden van de vliegtuigramp. Zij is het hoofdpersonage van dit verhaal. Maar wat is haar connectie met de mysterieuze Jesse uit New York, de andere Nederlander die de ramp overleefde? En wat weet Ruben allemaal over hen? Zal hij haar geheimen weten te ontrafelen? En hoe zal ze dit moeten verbergen voor haar liefdevolle echtgenoot, Daan?

Middels flashbacks leren we Anna en Jesse beter kennen. Ook leren we wat de connectie tussen de twee is en wat zich heeft voorgevallen in het vliegtuig, waardoor Ruben zo doorgedraaid is.

Doordat je continu tussen het heden en het verleden geslingerd wordt, blijft het enorm spannend. Want wat is er nu in godsnaam gebeurd? En loopt dit wel goed af?

"Laat ze het verhaal echt op deze manier eindigen? Brace for impact!"

Het einde is zo onvoorspelbaar. Na een bepaalde gebeurtenis was ik volledig in shock en moest ik echt even bijkomen. Ik dacht: ‘Laat ze het verhaal echt zo eindigen?’ Super heftig! Ellen geeft aan dat ze het einde wel 400 keer herschreven heeft. En ik snap nu heel goed waarom. Dit was geen makkelijke keuze… Brace for impact!

Oh en vergeet de prachtige soundtrack van Anouk van der Kemp niet. Zo toepasselijk en mooi. Vind deze op Spotify, YouTube en iTunes!!

De volledige recensie kun je lezen op http://www.simscupoftea.com/entertainment/crash-ellen-lina/