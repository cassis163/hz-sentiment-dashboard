Perle en Stacha zijn kinderen als ze in Auschwitz aankomen. Een Arische en Joodse tweeling, zeer geschikt voor het experiment van Nazidokter Mengele. De tweeling probeert aan de gruwelen te ontsnappen door in een zogenaamde magische wereld te ‘over’leven met zelfverzonnen taal.
Dan is Perle ineens verdwenen….Wat is er gebeurd? Is ze dood, of speelt Mengele een ‘spelletje’?
Als Stacha na de bevrijding samen met een jongen uit het kamp op zoek gaat naar haar tweelingzus, merken ze dat het gevaar nog steeds op de loer ligt. Lukt het ze om Perle terug te vinden en wraak te nemen op de nazidokter?
Mischling is een ongelooflijk verhaal, bizar en fascinerend tegelijk. Een roman, dat door de mooie schrijfstijl van Affinity Konar een prachtig boek is geworden. Prachtig door het fascinerende en originele verhaal dat wordt verteld. Tegelijkertijd is het verhaal zeer indringend en schokkend.
Na het lezen heb ik mij afgevraagd : “ Wat betekent vrijheid echt en wanneer is met echt vrij? “
Dit boek heeft een verpletterende indruk op mij gemaakt en ik wil het iedereen aanbevelen!
Ik geef het boek 4 sterren!