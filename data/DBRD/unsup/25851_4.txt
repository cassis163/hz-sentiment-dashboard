Ik ontving een mooie recensie van Ambilicious, ( bureau voor begeleiding van auteurs en ondernemers, recensenten), geschreven door Inanna Van den Berg:

"Wonderlijke werelden verrassen je in de verhalenbundel Nanokanaries & Olifantenhersenen van Pen Stewart. De afwisseling in lengte van de verhalen geven voldoende rust om even op adem te komen, voordat een nieuw avontuur begint. Zonder volledig verward te geraken zweef je het ene moment door de ruimte, verblijf je niet veel later in ondergrondse gangen, ontdek je hoe technologie in fantasie grote gevolgen kan hebben. Pen weet met haar vlotte schrijfstijl je gevangen te houden in haar verhalen met het gevoel dat je ieder moment mag ontsnappen. Hoewel ontsnappingen in verschillende vormen een rode draad lijken te vormen, zijn het de diverse invalshoeken die je fascinatie prikkelen.

Een verrassend element is dat je na ieder verhaal naar meer verlangt. Het heeft ons nieuwsgierig gemaakt naar een roman van de hand van Pen waar meer verdieping in zit dan korte verhalen toelaten.
Dat haar talenten verder reiken dan verwonderen met letters, wordt weerspiegeld door de cover. Een schilderij van haar hand: trappen die naar een, nog gesloten deur leiden. Durf de deur te openen met de wetenschap dat je altijd terug kan keren naar jouw eigen wereld.

Pen Stewart draagt een belofte in haar die zij, wellicht, zelf nog verder mag ontdekken.

Ambilicious"



Om dit boek aan te schaffen, surf naar www.deleeswinkel.be, of stuur een mailtje naar Pen@penstewart.com.