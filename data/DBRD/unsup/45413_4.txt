In de meisjes van Manhattan gaat het over het Barbizon gebouw, waar jonge meisjes (in de jaren 50), gedurende een paar maanden een appartement konden huren onder toeziend oog van een huisbewaarster, terwijl ze een opleiding volgden tot bijvoorbeeld secretaresse.

Darby komt er wonen. Haar ouders hebben al hun geld gestopt in de secretaresse opleiding en Darby wil ze niet teleurstellen. Maar het wonen in het Barbizon valt tegen als blijkt dat ze op een gang komt te wonenmet een serie meiden die model zijn en zich ook als zodanig gedragen.
Ze sluit vriendschap met Esme, de liftbediende en die vriendschap laat haar kennis maken met de wereld van rokerige Jazzclubs.

Rose woont nu in the Barbizon, met een getrouwde man. Ze heeft haar tv carriere achter zich gelaten en is nu journalist. Ze ontdekt een noodlottig ongeval welke in het verleden in het Barbizon heeft plaatsgevonden en besluit uit te zoeken wat er is gebeurd. Een zoektocht die haar eigen leven overhoop gooit en met een zeer verrassende ontknoping.

Twee verhaallijnen, verleden en heden wisselen elkaar af. Beide verhaallijnen worden door dezelfde rode draad verbonden en raken elkaar op het einde. Een mysterie dat goed wordt uitgewerkt, tot het einde blijft het antwoord op de vraag onduidelijk.

Het is mooi geschreven, de karakters zijn goed uitgewerkt, het verhaal zit goed in elkaar, kortom, een fijn boek om te lezen.