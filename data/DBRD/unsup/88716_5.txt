Je volgt Charlie Company in de oorlog. Het boek blijft indrukwekkend. Niets is mooier gemaakt dan het was. Het is geschreven zoals de soldaten het ervaren hebben. Het is vreselijk echt en geeft een goed beeld van hoe de oorlog was in The Pacific.
Het begint op het marineschip. Hun reis naar The Pacific duurt lang en het is vreselijk warm. Het stinkt aan boord van het schip. Soldaten die nog geen pistool hebben , gaan op zoek en hopen er een te vinden. Doll doet er alles aan om er een te bemachtigen. Hij komt zo wel in een moeilijke situatie terecht. Hij wil zichzelf bewijzen tegenover de mannen.
Je volgt Welsh , Fife, Doll en vele anderen. Ze proberen te overleven in de Jungle. Ploeteren voort door de eeuwige modder. Hebben te kampen met regenbuien, waardoor ze echt tot aan het aan toe nat worden. De jungle keert zich tegen Charlie Company. En als deze dingen je einde niet betekenen, zijn er ook de Japanners nog. Deze mensen vechten tot de dood aan toe. Ook al weten ze dat ze het niet overleven, ze blijven komen. Voor hun is Kamikaze enorm eervol. De haat voor de tegenstander groeit steeds verder. Soldaten die graven schennen en sierraden en zwaarden meenemen van de doden. Een aantal personages doen er aan mee. Maar er zijn er een paar die dit echt niet goedpraten. Maar ze houden elkaar ook niet tegen.
Het wordt allemaal zo letterlijk beschreven dat je de kriebels krijgt. Je ziet ontbindende lijken, maar ook ga je mee op verkenningstochten in de Jungle.
Ze hadden allemaal een ernstig slaapgebrek, de Japanners waren vaak s’nachts actief en schoten dan projectielen af die op de grond vielen die veel kabaal maakten. Ze maakten ook veel slachtoffers. Ze noemden dit aanvallen van ‘Grasmaaiers’. Dat zegt iets over de impact die het had. Wow!
Bikkelhard, de gruwelijke kant van de oorlog leer je kennen. Veel mensen lezen boeken over wat er in Europa gebeurde, The pacific was ver van ons bed. Maar deze mannen hebben echt vreselijke dingen meegemaakt. Mede door de leiding en de bevelhebbers, zijn er velen de dood in gejaagd. En vergeet niet dat de oorlog in The pacific langer duurde dan de oorlog in Europa. Als je de oorlog overleefde mocht je naar huis. Maar de nachtmerries raakt niemand meer kwijt!

Je kunt echt merken dat de auteur zelf ook op Guadalcanal heeft gevochten. Hij heeft deze dingen waarschijnlijk zelf ook meegemaakt.
Dit boek is een luxe versie. Semi hardcover. Het heeft een namenlijst voor in het boek staan. Er zijn veel personages. Daarom moet je echt de draad niet kwijt raken. Maar die dunne rode lijn, die werkt echt. Hun leven hangt aan een zijden draadje. De broederschap die ontstaat is echt bijzonder.
De angst is echt te voelen. De angst om te sterven en de wil om te overleven. Het zijn helden.

Je kent waarschijnlijk de films wel. Er zijn een aantal versies van. Maar het boek heeft zoveel meer. Ik ben zo blij dat ik nu mijn eigen versie heb. Deze zal ik zeker gaan herlezen. Ik hou van oorlogsverhalen, elk verhaal moet men kunnen vertellen. Dit is er eentje die geeft de echte oorlog weer door de ogen van Charlie Company. Ik kan ook niet anders dan 5***** geven.