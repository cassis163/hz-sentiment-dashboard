Emma werkt in een oud landhuis in Engeland aan een missie om foto’s die de bommenwerpers in Duitsland hebben gemaakt te ontcijferen en Hitler ’s nieuwste wapens te ontdekken. Ze is goed en zelfverzekerd in haar vak. Geen detail ontgaat haar. Dat kun je niet echt zeggen van haar leven buiten het landhuis, ze ontmoet de schilder Will die schilderijen van het platteland in Engeland maakt in het kader van het moraal hoog houden.
Ze worden verliefd en hoewel Emma eerst haar reserves heeft, het is nu niet de ideale tijd om en relatie te hebben, ze heeft zelf nog genoeg zaken waar ze mee worstelt en er zijn twijfels of ze Will kan vertrouwen , geeft ze zich langzamerhand aan hem over. Ze mag hem echter niets vertellen over haar werk en dat is soms lastig. Want hoe kun je naar elkaar toegroeien als je geheimen hebt?

Verborgen moed is een roman die zich in een spannende tijd afspeelt, er is veel ruimte voor de gevolgen van de oorlog, spionage en intriges maar gelukkig ook voor Emma’s persoonlijke gevoelens. Daarnaast is er aandacht voor haar geloof en vertrouwen in God, hier heeft ze veel steun aan als het maken van een keuze en het verwerken van wat ze allemaal te zien krijgt op de foto’s. Emma en haar collega’s worden bijna echte personen, zo mooi zijn hun karakters uitgewerkt. Ook Will doet en lezershart kloppen, hij is een held en knap ook. Alleen zijn afkomst maakt het geheel wat gecompliceerd.
Bijna het hele verhaal wordt vanuit Emma verteld en kleine gedeeltes vanuit andere personages. Dat geeft een extra laag spanning aan het verhaal. Alle losse einden komen samen in het laatste hoofdstuk als duidelijk wordt of de aanslag op Danesfield house voorkomen kan worden of niet.
De schrijfstijl van Tricia Goyer laat zien dat ze al veel ervaring heeft met het schrijven van een roman, omdat ze Emma Bijbelteksten laat lezen in moeilijke tijden geeft ze de lezer ook ongemerkt steun en raad om deze te lezen als de lezer door moeilijke tijden heen gaat. Zonder te preken of belerend te zijn, Het gaat over een vrouw die troost zoekt in gebed en Gods woord en daar kracht uit haalt om alles te doorstaan. Vooral de zin. “Mijn ogen zullen altijd op de horizon zijn gericht” zal de lezer raken.
Ik kijk uit naar het volgende deel van deze tweeluik ‘De goede strijd’ Verhalen over sterke vrouwen tijdens de tweede wereldoorlog.