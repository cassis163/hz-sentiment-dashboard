Zwijgplicht is een mooie aanvulling op het oeuvre van Helen Vreeswijk. Wederom een boek dat een interessant en spraakmakend thema heeft en ook in andere opzichten is dit een typisch Vreeswijk boek. Misschien niet het meest spannende en onvoorspelbare boek, maar dit maakt hem zeker niet minder intrigerend. De personages zijn allemaal bijzonder en hebben elk zo hun eigen demonen die ze onder ogen moeten komen. Over welk personage je dan ook leest, allemaal zijn ze interessant, iets wat ook de vaart in het boek houdt. Het taalgebruik is simpel, eenvoudig en makkelijk te volgen. De verhaallijnen zijn duidelijk en helder neergezet. Al deze factoren zorgen ervoor dat het boek echt als een speer leest.