Een prachtig boek. Het was niet het eerste boek van John Boyne dat ik heb gelezen, maar wel het boek, dat ik het mooiste vond. Er moet een enorme hoeveelheid studie aan het schrijven vooraf zijn gegaan en daarna was er nog veel voorstellingsvermogen voor nodig, om zich zo te verplaatsen in de gedachten van de scheepsjongen John Jacob Turnstile. Je bent bijna aan boord van de Bounty, het schip, waarvan de bemanning aan het muiten sloeg, nadat voorrechten, die ze hadden, werden ingetrokken. De kapitein en een aantal volgelingen werden van boord gezet en moesten zien te overleven in een kleine sloep, tot ze ergens land vonden, eten en drinken en uiteindelijk vervoer terug naar Engeland. Je voelt de ontberingen, je leeft mee met de mannen. Je trekt partij voor de een en krijgt een grondige hekel aan de ander.
Als je dat voor elkaar krijgt, is een boek vijf sterren waard.