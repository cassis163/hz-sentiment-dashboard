Thibaults broer ligt in het ziekenhuis. Hij heeft een ongeluk gehad.
Met drank op in de auto gestapt. Door het ongeluk zijn 2 meisjes verongelukt.
Thibault neemt het zijn broer kwalijk en wil niet bij zijn broer op bezoek.
Als hij zijn moeder naar het ziekenhuis brengt, belandt Thibault per ongeluk op een andere kamer.
In die kamer ligt een jonge vrouw in coma. Thibault voelt zich daar op zijn gemak.

Ik ben er is een boek met een indringend thema. Coma. Hoe met een comapatiënt om te gaan? Praten tegen hem of haar?
Clelie Avit heeft een boek geschreven wat aangrijpt. Het boek wordt vanuit Thibault en vanuit Elsa, de comapatiënte geschreven. De lezer wordt in het gevoelsleven van beiden getrokken en wordt heen en weer getrokken door emotie en medeleven.
De machteloosheid van Elsa en de betrokkenheid van Thibault worden heel goed verwoord in een schrijfstijl die heel aangenaam leest.
Ik ben er is een boek wat tot nadenken stemt en diepe indruk achter laat.