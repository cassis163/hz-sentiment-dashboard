Cinder is het eerste deel van de Lunar Chronicles serie.

In Cinder, wordt het sprookje Cinder(ella) - Assepoester in een heel nieuw jasje gestopt. Marissa Meyer doet dit door de futuristische vorm van robotten en cyborgs. Cyborgs zijn half mens en half robot.

Marissa Meyer is een creatief schrijfster en heeft een prettige schrijfstijl! Ze heeft haar eigen twist aan het sprookje gegeven, wat geweldig is en vernieuwend.

Het verhaal gaat over een zestienjarige cyborg meisje, genaamd Cinder. Ze bestaat 68% uit menselijke delen en is heel goed in het repareren van apparaten. Ze woont in New Beijing, de hoofdstad van het Oosterse Keizerrijk. Dit ligt ver in de toekomst. Het wordt bewoond door mensen, cyborgs, robotten en androids.

In de nieuwe wereld heerst al jaren een besmettelijke ziekte, genaamd de pest en het is in een oorlog met Luna. Luna is een natie dat gelegen is op de maan. In het boek woont Cinder bij haar gemene stiefmoeder samen met haar stiefzusters. Haar stiefmoeder behandelt haar als een stuk vuil. Ze heeft alleen aandacht voor haar eigen dochters. Als één van haar dochters genaamd Peony besmet raakt met de pest, krijgt Cinder de schuld.

Al snel ontmoet Cinder de knappe prins Kai, de troonopvolger van het Oosterse Keizerrijk. Hij ontmoet haar op een dag dat hij Cinders werkplaats binnen komt om één van zijn robots te laten repareren. Dit is het begin van een leuk en boeiend verhaal vol met liefde en bovenmenselijke kwaliteiten.

Uiteraard is Kai op zoek naar een geschikte partner, want als hij keizer wordt, zal hij naast zich een keizerin moeten hebben. Hij moet gaan trouwen. Cinder ontdekt langzamerhand steeds meer over haar verleden en komt er stukje bij stukje achter wat haar zo bijzonder maakt.

Cinder was een geweldige boek om te lezen! Het had zijn eigen gehele twist. Als je eenmaal met het boek bent begonnen, wil je het niet meer wegleggen.