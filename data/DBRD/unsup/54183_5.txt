Na Het profiel en De sirene (helaas 'in de verkeerde volgorde' gelezen) dacht ik dat nog spannender en nog gruwelijker niet kon, maar met De kwelling heeft Val MacDermid bewezen dat ze er wel degelijk nog een schepje bovenop kan doen. Meesterlijk weer, deze Jordan/Hill thriller die je gewoon niet weg k√∫nt leggen. The Last Temptation was helaas wat minder, maar dit boek maakt het meer dan goed!
Een absolute aanrader waarin Tony Hill zich van zijn beste kant laat zien. Van een relatie met Carol gaat het vast nooit komen, maar dat is voor de verhaallijn misschien maar beter ook. De zinderende spanning tussen de twee hoofdfiguren hoort er gewoon bij!
Als je dit boek nog niet hebt gelezen: neem een paar dagen vrij, zet je mobiel en deurbel uit en sluit je lekker op. Dit is het ultieme leesvoer voor een thrillerfan!