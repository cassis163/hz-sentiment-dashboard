Terwijl ik geen liefhebber ben van serie-lezen, was ik aangenaam verrast bij het verloop van deze thriller, het is zeker geen noodzaak de vorige boeken te lezen, maar het is wel een voordeel.
Een iets of wat traag op gang komend boek, met een prachtige opbouw van spanning. Deel 3 geeft dan wel plots heel wat oplossingen voor de opduikende vragen gedurende het verhaal.
Beetje eigenaardig vond ik deel 2 die plots in het verleden dook, maar deze info was wel nodig en kon niet chronologisch voor deel 1 gezet worden omdat dit al te veel van het verhaal zou zeggen.
De personages krijgen in het verloop van het verhaal steeds meer binding met elkaar. Deel 3 is dan ook volledig gewijd aan het in elkaar vallen van de puzzel.
De inleving van de auteur in de wereld van iemand met gezichtsproblemen, was pakkend mooi. De beschrijving van geuren waren levensecht, het deed me zelf soms stilstaan bij bepaalde dingen. Bv. midden in het boek wordt er aangehaald dat ook de herinnering of eigenlijk het vergeten van geuren een bepaald proces is in rouwverwerking. Mooi omschreven.