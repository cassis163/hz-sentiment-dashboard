Charlie Marsh is meer dan 10 jaar geleden gevlucht naar Batanga. HIj werd gezocht voor moord op de man van zijn minnares. Ook zijn minnares werd aangeklaagd, maar vrijgesproken. In Batanga is Charlie zijn leven ook niet zeker en hij besluit terug te keren naar Amerika waar hij zijn proces alsnog onder ogen moet zien. Zijn advocaat is Amanda Jaffe, haar vader heeft eerder de minnares van Charlie verdedigd.

Weer een goed geschreven boek van Philip Margolin. HIj weet je van het begin tot het einde van het boek te boeien. In dit boek is niets wat het lijkt en de ontknoping is erg verrassend en vooral onverwacht. Goed boek met aansprekende personages.