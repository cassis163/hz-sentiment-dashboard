Magyckers zijn de enige die magie kunnen gebruiken. En zelfs de Magyckers zelf kunnen dit niet altijd. Zodra ze een spreuk hebben gebruikt. wordt deze uit hun geheugen gewist. Voor anderen is het onmogelijk om een spreuk te gebruiken. Totdat daar Auric is. Auric is autistisch en weet de spreuken niet alleen te verstaan, maar ook onthouden en precies goed uit te spreken. Dit heeft grote gevolgen en Auric moet samen met zijn zus vluchten.

Tijdens hun reis komen Auric en zus Marit verschillende mensen tegen. Niet allemaal hebben ze het beste met het tweetal (later drietal voor). Dit brengt de nodige spanning met zich mee. Hoe zal het aflopen? Al moeten we voor het echte antwoord op die vraag nog even wachten, aangezien 'De Klauw' pas het begin is van een nieuwe serie.

Hoewel Autric een hoofdpersoon lijkt, wordt er weinig vanuit hem geschreven. Het gaat vooral vanuit andere personages wiens gevoelens en gedachtes uitgebreid behandeld worden. Daarnaast is de schrijfstijl van Stone erg simpel en direct. Hierdoor is het makkelijk leesbaar, maar neigt het soms naar wat kinderlijks. Toch is het een prima boek voor zowel kinderen als volwassenen.

Erg bekend met Nederlandse fantasy was ik nog niet. Zonde, want het is er wel en nu blijkt dat het nog niet eens zo slecht is. En nu ik toch nog zo'n jaar moeten wachten op het vervolg, heb ik genoeg tijd om mij eens in de rest van Stone's boeken (en de Nederlandse fantasy in het algemeen) te verdiepen).