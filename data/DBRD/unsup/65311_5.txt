Dit boek gaat over een school , een hele bijzondere. Je krijgt geen taal en rekenen maar Dieverij , Hacken en Besluipen als vak. Je wordt namelijk opgeleid tot meestercrimineel, een boef dus.

Het Rabauw college is beroemd , er hebben heel wat meestercriminelen op gezeten. Iedereen die crimineel wil worden, wil naar deze school.

Millie en Charlie zijn eerstejaars, ze ontmoeten elkaar op de eerste schooldag. Hun ouders hebben ook op deze school gezeten. Maar Mille en Charlie willen juist niks crimineels doen, ze willen niet liegen en stelen…Maar hoe krijgen ze dat voor elkaar zonder van school gestuurd te worden en op het Kruimeling College te belanden?

Je leert Millie en Charlie kennen als twee pubers met een eigen mening .Ze zijn allebei niet bang uitgevallen en proberen om zo braaf mogelijk te doen. Ze zijn slim maar hebben ook veel humor. Het kunnen zo klasgenoten van je zijn. Je ziet ze voor je, je snapt wat ze aan doen zijn.

Van de leraren vind ik Borgia en Vingerling engerds… die heb je liever niet voor de klas. Je vertrouwd ze niet . Of is dat juist de bedoeling? Dan heb je nog Griselda Geselkat, het hoofd van de school. En aparte tante. Er zijn nog veel meer personen in dit verhaal, maar dit zijn wel de belangrijkste.

Het boek heeft een mooie harde kaft met de afbeelding van de school erop. De school zit met een ketting vast. In het begin lijkt het wel of het over Zweinstein uit de Harry Potterserie gaat, maar als je een paar hoofstukken verder leest, blijkt het toch wel anders te zijn.

Het leest makkelijk, de hoofstukken zijn niet lang. Vol spanning, actie, en humor. Je wilt weten wat Millie en Charlie van plan zijn. Vanaf het begin van het verhaal wil je weten hoe het afloopt. Hoe verder het naar het eind van het boek komt, hoe meer je daar over te weten komt en hoe spannender het is. Het eind is verrassend, dat zie je niet aankomen.

Dit boek is geschikt voor lezers vanaf 10 jaar, maar ook volwassenen zullen het verhaal wel kunnen waarderen.

.