Dit is het eerste boek dat ik lees van deze schrijfster. En ik heb het me niet beklaagd ! Het is zo goed dat ik nu alle eerdere boeken van haar ga lezen.
Het is inderdaad één van de beste boeken die ik de laatste jaren heb gelezen.
Het is superspannend, je wil gewoon altijd maar doorlezen wat spijtig genoeg niet altijd gaat wegens moeten gaan werken !
Het is geschreven in een vlotte en aangename schrijfstijl die ik heel prettig vind, het leest als een trein.
De personages zijn heel herkenbaar en levensecht. De situatie met een huilbaby en de slapeloze en vermoeiende nachten zijn zo uit het leven gegrepen.
Het eerste deel verhaalt het leven van Saskia en Wim, met hun huilbaby. Dit is zo herkenbaar, je kunt je heel goed inleven in beide personages, je begrijpt beiden.
In het tweede deel leer je Saskia beter kennen. Wat ze denkt en wat ze al op haar kerfstok heeft, hoe haar leven was toen ze jong was en in haar eerste huwelijk....kortom, wat haar gemaakt heeft tot de persoon die ze nu is.
Het derde deel tenslotte, bevat de waarheid. Dit is heel kunstig gedaan, het gaat stukje voor stukje en toch zit er vaart in, je moet het maar kunnen zo schrijven !
Dit boek krijgt van mij vijf sterren , en dat geef ik echt niet vlug !
Ik ga in ieder geval al haar vorige boeken lezen, spijtig dat ik ze niet eerder leerde kennen. En ik hoop dat er vlug een nieuw boek van haar komt !