Hoofdpersoon van het nieuwe boek van Graeme Macrae Burnet is Manfred Baumann. Een sociaal onhandige jongeman woonachtig in Saint-Louis, een dorp tussen Mulhouse en Straatsburg. Hij woont op zichzelf en heeft moeite om werkelijk contact te maken met bijvoorbeeld vrouwen. Langzaam onthult zich aan de lezer het vreselijke geheim dat hij angstvallig verbergt en waarmee inspecteur Gorski zelf ook al jaren mee worstelt. De dood van een jong meisje.

Intussen verdwijnt de serveerster van restaurant La Cloche waar Manfred zijn dagelijkse lunch stipt gebruikt. Af en toe gaat hij naar Straatsburg voor een verpozing met een macaber randje. Naast de innerlijke conflicten lezen we ook over de inspecteur die ook zijn innerlijke strijd heeft, omdat hij niet voldoet aan de standaard van zijn vrouw. Het verhaal geeft de lezer gaandeweg een onbehaaglijk gevoel, dat erg knap gedaan is door de schrijver. Ook de benauwende sfeer van het dorp in de Elzas is knap weergegeven en de schijver is er nog niet meer klaar. Er volgt een serie rondom de worstelende inspecteur. Waar ik na het lezen van dit onvergetelijke verhaal met een verrassend einde naar uitzie. Nee, Manfred Baumann zul je na dit boek niet snel vergeten en dat is de verdienste van Macrae Burnet die na ‘zijn bloedige plan’, vorig jaar de VN thriller van het jaar, wederom een goed boek aflevert met knappe psychologische persoonsbeschijvingen en een geladen sfeer. Een aanrader voor lezers die niet perse actie hoeven te lezen maar wel een Hitchcockachtige sfeer waarderen.