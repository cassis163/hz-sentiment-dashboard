Gewist is het eerste deel van een trilogie van Teri Terry. Het verhaal speelt zich af in de toekomst. De regering wist het geheugen van criminelen die in het verleden iets mispeuterd hebben. In dit verhaal leren we Kyla kennen. Kyla is 16 jaar en heeft geen geheugen meer. Ze is gewist. Ze krijgt een nieuwe kans in een gezin die we gedurende het verhaal leren kennen: Pap, Mam, Amy en Sebastiaan de poes. Het leven van Kyla wordt hoofdzakelijk gestuurd via haar Levo (een soort armband die steeds haar gemoedstoestand weergeeft). Deze mag niet te laag komen, want anders wordt ze definitief gewist.
Kyla hoort dus niets meer te weten over haar verleden, maar Kyla is anders. Er zijn flarden van herinneringen die tevoorschijn komen in haar dromen. Kyla denkt na over haar verleden en stelt zich vragen. Wie was ze en waarom werd ze gewist? Doorheen het verhaal komt ze verschillende personen tegen, wie van hen kan ze vertrouwen, wie kan ze wat vertellen en welke ideeÃ«n kunnen ze haar bijbrengen.
Het boek is heel vlot geschreven. Het verhaal kabbelt rustig vooruit. Er gebeuren geen grote wereldgebeurtenissen, maar steeds wordt je verder gestuwd in het verhaal. Je bent als lezer steeds nieuwsgierig naar de antwoorden op de vragen die Kyla zich stelt.