Je gaat een avondje stappen en wordt wakker in een vreemd hotelbed. Been there?
Vastgebonden. Done that?
Maar er zijn ook vijf onbekende mensen in dezelfde hotelkamer.
Niemand kent elkaar, de deur en ramen zijn afgesloten.
Oh ja, kleinigheidje: er ligt een lijk in de badkamer.

De protagonist is Morgan Sheppard, beroemd omdat hij als kind een moord oploste, en nu een bekende tv-presentator van een ‘harde waarheid’ pulpshow.

Hij krijgt de opdracht om binnen drie uur de moordenaar tussen de vijf mensen aan te wijzen.
Zo niet, dan zal het hele hotel ontploffen en sterven er vele mensen
No pressure…

Dit boek pakt je meteen vanaf de eerste bladzijde en heeft een hoog “WTF!”-gehalte. Je wilt snel doorlezen, want denkt aan de tikkende klok. Maar je moet ook doorgronden wie écht is wie hij zegt te zijn, en wie de moordenaar onder hen zou kunnen zijn.

Dit is met recht een adembenemende thriller te noemen…soms vergeet je daadwerkelijk adem te halen tijdens het lezen!

Update: er komt een tweede boek uit.
Waarin het ook draait om het gegeven dat een bepaald aantal mensen ergens ingaat, maar niet hetzelfde aantal mensen er weer uitkomt.. en meer spoil ik niet!

Dankzij de uitgever Luijtingh-Sijthoff mocht ik met een aantal andere mensen de sympathieke schrijver Chris McGeorge ontmoeten. In een hotel..
Onderling werd er al zenuwachtig wat gelachen, onderwijl; appjes versturend naar het thuisfront, ons afvragend of we de telefoons moesten inleveren en de hotelkamer op slot zou gaan.

Dat viel gelukkig reuze mee! Chris McGeorge beantwoordde geduldig en vriendelijk onze vragen. En we mochten vrijelijk naar huis.
Waar ik aldus met een groot vraagteken boven mijn hoofd zat hoe zo’n vriendelijke jongeman zo’n gruwelijk verhaal kon verzinnen.
Maar zodra zijn nieuwe boek er is, koop ik het gelijk!
Deze schrijver heeft én krijgt veel fans.