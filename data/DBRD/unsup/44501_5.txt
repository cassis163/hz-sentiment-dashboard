Indigo Bloome: is getrouwd, twee kinderen en woont in Sydney.
Speel met mij is haar eerste roman en het eerste deel van de Avalon-trilogie.


Enige uitspraken uit het boek:
Dit is het spel: je ziet niets, je vraagt niets, 48 uur lang ben je van mij.

Wees niet te terughoudend en angstig bij wat je doet. Het leven is een experiment. Hoe meer je experimenteert, hoe beter  Ralph Waldo Emerson.

Het leven is een opeenstapeling van lessen, die geleefd moeten worden om te worden
begrepen  Ralph Waldo Emerson.

De sensatie is evenredig aan het logaritme van de prikkel  De wet van Fechner, 1860.
Alexandra Blake, getrouwd en moeder van twee kinderen, loopt een oude vlam, Jeremy Quinn, tegen het lijf op een congres in Sydney. Alexandra heeft een leuke baan als onderzoeker en zij en Jeremy hebben dezelfde studie gevolgd indertijd. Tijdens hun studie hebben ze zich samen overgegeven aan sexuele fantasieën en hebben mooie herinneringen op dat gebied. Het een en ander is nog niet helemaal verwerkt blijkt tijdens het lezen.
Wanneer ze elkaar ontmoeten op het congres is de klik en de magie tussen hen nog steeds aanwezig.
Naarmate het verhaal vordert voel je als het ware de sensuele spanning tussen de twee hoofdpersonen. Deze spanning is op een heel mooie manier geschreven. Het is een verhaal vol lustgevoelens, spanning en fantasie van hen beiden. Soms meer van de ene dan van de andere persoon, maar altijd van hen samen, steeds vanuit dezelfde achtergrond. Dit alles zonder vulgair te zijn op wat voor gebied dan ook.
Terwijl je leest, denk je niet aan stoppen, mede omdat het verhaal steeds nét een andere richting op gaat dan je verwacht.
Naarmate het verhaal vordert, worden er meer personen bij betrokken.
Het blijft allemaal een beetje wazig voor de lezer, waar het precies over gaat en wie er eigenlijk aan de touwtjes trekt, tot bijna op het eind. Je eigen fantasie gaat ook een rol spelen en dat is volgens mij ook de bedoeling van dit verhaal.
Vooral de gevoelens van Alexandra, tijdens de diverse experimenten op sexueel gebied, worden heel nadrukkelijk beschreven.

Je denkt een gegeven moment dat je iemand helemaal verkeerd ingeschat hebt, maar dat blijkt dan weer niet zo te zijn. De misdaad komt ook aan bod in dit boek en wel op een manier die je niet verwacht.

Op het eind snak je gewoon naar een vervolg. Dat is er ook in de vorm van een volgend boek uit de trilogie, waar ik erg naar uitkijk om te lezen.