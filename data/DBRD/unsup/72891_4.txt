Ik zou lekker op reis gaan en de wereld verkennen samen met de mensen waar ik om geef en die ik lief heb. Voor zover dat mogelijk is natuurlijk! In dit boek lees je het verhaal van Lucio die nog 100 dagen te leven heeft.

Voor het lezen:
De cover van dit boek spreekt mij aan! De man op de cover ziet er gelukkig uit en, iets wat mij altijd gelukkig maakt, het is mooi weer! Daarnaast vind ik de kleuren op deze cover goed gekozen, ze passen echt bij elkaar.
Na het lezen van de flaptekst was ik erg nieuwsgierig naar het verhaal, ik was erg benieuwd wat Lucio die laatste 100 dagen zou gaan doen en was benieuwd of het zou lukken zijn kinderen mooie herinneringen te geven en de goede kanten van het leven te vieren.

Na het lezen:
Een mooi citaat uit het boek wat ik jullie mee wil geven staat op pagina 19: ‘Grootouders zijn net superhelden. Ze zouden nooit mogen sterven. Een citaat waar ik het echt 100% mee eens ben! Ook een waar ik het tijdens het lezen van dit boek al een aantal keren met andere mensen over heb gehad. Grootouders, opa’s en oma’s zijn echt fantastisch!

Ik heb ook genoten van de weetjes die worden beschreven in het boek. Alhoewel ik niet helemaal weet of het allemaal 100% de waarheid is. Maar wat maakt het uit als ik me er kostelijk mee vermaakt heb? Dat heb ik trouwens met dit hele boek, de dagen gaan me veel te snel en gelukkig worden de echt laatste dagen van Lucio steeds wat uitgebreider omschreven.

Ik vind 100 gelukkige dagen een heel mooi verhaal waarin je als lezer betrokken wordt bij het verhaal. Ik voel me persoonlijk aangesproken alsof we in Italië op een terrasje zit en Lucio het verhaal vertelt onder het genot van een lekker glas wijn, pizza en een heerlijk ijsje toe! Daarnaast is het een interactief boek waarbij je als lezer al lezend vragen kunt beantwoorden en er zijn zelfs pagina’s waar je aantekeningen kunt maken of een ‘ik hou van’ en een ‘ik haat’ lijstje kunt maken! Nou, ik hou van dit mooie verhaal! Je wordt als lezer betrokken bij het boek en dat vond ik vernieuwend, verrassend en leuk! Zeker een boek dat veel mensen deze zomer zouden moeten lezen.