Ik had al veel gehoord over dit boek, veel tegenstrijdige dingen ook: vb. dat het saai en langdradig zou zijn, vooral de eerste 100 Ã  150 blz. dus dacht ik : hier worstel ik me zaterdag even door, en dan nadien stap voor stap wordt het dan wat spannender. Niets was minder waar. Voor mij was dit boek totaal niet saai, ik vond het juist fijn om op een rustige manier met Rachel, het hoofdpersonage, kennis te kunnen maken, met haar leven en haar fantasie. Dit boek was zo goed dat ik het in 2 dagen heb uitgelezen. Ik kon gewoon niet anders, ik wilde absoluut weten hoe dit verder liep en vooral wat er allemaal aan vooraf ging. De personages zijn echt heel goed uitgewerkt, Je hebt het gevoel dat je ze kent. Het is ook op geen enkel moment overdreven, bijzonder geloofwaardig. De schrijfster laat je stapsgewijs met de verschillende personages kennis maken, zodat je ook steeds meer "verdachten" krijgt. Het boek leest vlot, door de korte opdeling in dagdelen, en door het switchen tussen heden en verleden van de verschillende personages. Je kon je helemaal inleven in elk van de personages. Ondanks haar drankprobleem en soms rare kronkels krijg je toch sympathie en begrip voor Rachel. Ik ben echt blij dat ik niet afgegaan ben op de soms negatieve recensies en van dit boek oprecht heb kunnen genieten.