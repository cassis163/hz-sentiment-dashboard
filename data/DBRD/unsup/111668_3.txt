Het verhaal begint wat stroef en zelfs een beetje verward, maar later ontvouwt zich het verhaal als een bloem, die zich opent. Er komen veel intriges en ontwikkelingen aan het licht die niet al bij voorbaat in te schatten zijn. Iedereen liegt en bedriegt iedereen en de titel zou naar mijns inziens beter De bedrieger bedrogen kunnen heten in plaats van Bij verstek veroordeeld.

Het einde is ook zeer verrassend. Ik heb dit zeker niet aan zien komen.
De karakters van daders en slachtoffers zijn duidelijk uitgewerkt, alleen vind ik wel jammer dat de leden van het politiecorps weinig persoonlijkheid bezitten. Dit wordt in het tweede boek van deze schrijver veel beter uitgewerkt. Deze debuurthriller is een leuk, goed leesbaar verhaal en omdat ik zijn tweede boek al eerder gelezen heb weet ik dat Marco nog verder gaat groeien in zijn werk. Een goed boek. Niet meer, maar ook niet minder.