Londen, voorjaar 1939. De achttienjarige Ada Vaughan begint haar carrière als naaister bij een atelier in Dover Street. Ze is vastbesloten door te breken. Ze ontmoet een zeer charismatische man, Stanislaus von Lieben, die er voor zorgt dat er deuren geopend worden naar echte glamourwereld. Hij wil haar zelfs meenemen naar Parijs. Ada gaat met hem mee en negeert daarbij alle waarschuwingen over een naderende oorlog..
Als ze een tijdje in Parijs zitten, breekt de oorlog uit en de Nazi’s vallen ook Frankrijk binnen. Stanislaus laat haar aan haar lot over en Ada wordt opgepakt…Ze komt in Dachau terecht, niet in het kamp, maar mag als kleermaakster gaan werken voor de Herr Kommandant. Ada doet haar best om in leven te blijven en te doen wat haar gevraagd wordt. Dat deze beslissing haar in haar latere leven zal blijven achtervolgen, weet ze dan nog niet.
Je leert Ada globaal kennen als iemand die niemand kwaad doet en graag een eigen zaak wil hebben, ze is nog maar 18 jaar als ze met Stanislaus meegaat. Van liefde weet ze niet veel.. en liefde maakt blind. Ze gaat de man achterna die haar gouden bergen beloofd. Ze is in het begin redelijk naief. Ada groeit in het verhaal naar een volwassen vrouw met een eigen mening. Stanislaus lijkt het allemaal goed voor elkaar te hebben, maar schijn bedriegt. Is hij wel te vertrouwen?
Het boek bestaat uit drie delen die elkaar opvolgen. Er zit geen hoofdstukindeling in het boek en de schrijfstijl is simpel en helder.
Hoewel het verhaal begint als een liefdesverhaal, slaat het al snel om in een aangrijpend drama .Het gaat over de kracht en de moed die Ada heeft om te overleven en haar waarheid de enige waarheid te laten zijn.
Het is spannend, meeslepend, op sommige momenten hartverscheurend, tragisch en tegelijkertijd ook realistisch beschreven. Het is een fictief verhaal, maar doordat de schrijfster het levendig vertelt, kan je je er goed in verplaatsen en geloof je het echt.
De opbouw naar het plot is goed. Het laatste deel is naar mijn mening wat aan de lange kant. Het plot is verrassend, dat zie je gewoon niet aankomen.
Ongelofelijk meeslepend, het verhaal blijft in je hoofd hangen…
4 sterren.