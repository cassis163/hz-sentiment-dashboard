Inmiddels het tiende deel van deze alfabet serie gelezen. Ze lijken steeds beter te worden. De Engelse titel, en ik las het, net als de vorige negen, in het Engels, geeft beter weer, waar het boek over gaat.
Kinsey moet iemand opsporen, die een aantal jaren geleden verongelukt scheen te zijn met zijn boot. Zijn vrouw streek het geld van de levensverzekering op, zijn collega moest de gevangenis in voor fraude. Hun bedrijf ging failliet. Het jongste zoontje van de vermiste gaat het verkeerde pad op.
Dan wordt de doodgewaande man gespot in een vakantieoord in Mexico. Kinsey moet op onderzoek uit, in opdracht van de verzekeringsmaatschappij waar ze vroeger voor werkte.
In de tussentijd gaat het priv√©leven van Kinsey verder. Tijdens haar onderzoek ontmoet ze een echtpaar, waarvan de man genealoog is. Hij heeft in zijn bestanden een familie Kinsey, waarschijnlijk familie van 'onze' Kinsey. Ze zullen het verder uitzoeken, en al snel belt een nicht van haar naar haar kantoor. Familiebanden vormen dus een sterk thema in dit deel. Gelukkig ook wat minder geweld en geschiet.