Ik was geintrigeerd door wat er op de voor- en achterkant van het boek stond en kon dit boek daarom onmogelijk laten liggen.
Het verhaal begint met Wren wanneer ze op pad is als Reboot. Door het hele boek heen lees je vanuit het perspectief van Wren en dat leest erg prettig weg.
In het verhaal komen meerdere personages voor, maar je leert met name twee personages in het bijzonder kennen: Wren, nummer 178 en Callum, nummer 22. Als Reboot zijn ze elkaars tegenpolen, aangezien Wren eigenlijk een robot hoort te zijn als je op het aantal minuten afgaat dat ze dood is geweest, terwijl Callum technisch gezien nog mens is. Echter merk je gaandeweg dat ze wat bij elkaar losmaken en dat Wren menselijker is dan ze verwacht had. Je leert Wren het meeste kennen in het verhaal, dit komt hoogstwaarschijnlijk omdat je vanuit haar perspectief leest.
Er gebeurt best veel in het verhaal op het gebied van actie en romantiek, wat best snel afgewisseld wordt van elkaar. Reboots worden duidelijk omschreven als sterkere, snellere en vooral onkwetsbaardere personages. Dit wordt iets te ver doorgedraven dit feit, want bij elke spannende scene komen ze er praktisch altijd ongeschonden uit, verslaan ze de vijand veel te gemakkelijk, waardoor ik het verhaal net iets ongeloofwaardiger over vind komen.
Over het algemeen een best leuk verhaal om te lezen. Er is ook een vervolg op dit deel, wat ook het laatste deel van de serie is. Juist je leest het goed, het is een duologie. Het vervolg van Reboot heet Rebel en is ook al even uit in de boekenwereld.