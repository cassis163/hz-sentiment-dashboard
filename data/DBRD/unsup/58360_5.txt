Wat een geweldige feelgood roman is dit! Het leest heerlijk weg enheb meerdere malen hardop moeten lachen. Het gaat over de ietwat onhandige Esmée Evers die voor haar vriendinnen uit de stad een leugentje heeft verzonnen over haar functie bij een magazine. Wanneer een van haar vriendinnen de functie krijgt waarvan Esmée had gezegd dat zij die had, begint het echte verhaal. Het gaat over eerlijkheid, leugens, vriendschap en niet te vergeten liefde. Want Esmée krijgt het ook te doen met de liefde in het boek, wat overigens allemaal goed en duidelijk uitgeschreven is, waardoor je echt het gevoel krijgt dat je het zelf zou kunnen zijn. Verder komen in het boek ook leuke quotes en grappig bedachte woorden voor, wat niet vaak voorkomt in boeken, wat het origineel maakt. Soms ergerde ik me ook wel een beetje aan Esmee, maar dat was vaak maar even, daarna maakte ze weer een grappige/onhandige move of zei ze iets waar je weer om kon lachen. Kortom, een erg leuk boek dat ik met plezier nog een keer ga lezen.