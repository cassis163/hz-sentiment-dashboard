Alhoewel je wel wat van de schrijfstijl moet houden, kan je als lezer toch vlot door het boek geraken. In het verhaal zitten zowel aangrijpende als grappige episodes. Lezers die bekend zijn met de kenmerken van autisme, kunnen deze mooi herkennen in het verhaal. Zowel de sterke als zwakkere punten worden weergegeven. Ook de invloed van de omgeving, van familie en vrienden, van school en werkomgeving,... kunnen uit het verhaal worden afgeleid. Naarmate het boek vordert, wordt het inhoudelijk wel moeilijker om te volgen, zelfs wat chaotisch. Mogelijks is dit ook wel de bedoeling...! Toch zeker de moeite om te lezen.