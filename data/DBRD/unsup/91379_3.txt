Buzzz-boek Wal of Fame van Frank 'Dutch'Jansen is mijn eerste buzzz boek. Het is een trilogie.
Het boek gaat over Jens Jameson die voor Brigitte Friends (een popster) een biografie moet schrijven en daarmee ook op zoek gaat naar haar vader. Gaande het verhaal kom je Esther tegen. In het begin wordt veel bij haar stil gestaan maar de schrijver laat je even afvragen waarom en laat je het pas later in het verhaal begrijpen: De levens van Esther en Jens kruisen elkaar. Ze worden geliefden en gaan elkaar helpen met elkaars verhalen.
Ook kom je Carlos/Charles tegen en later begrijp je ook steeds beter waarom ook deze persoon zo relevant is voor het verhaal. De schrijver maakt veelvoudig gebruik van flashback en flashforward waardoor het verhaal zich langzaam ontrafelt en de puzzelstukjes op zijn plaats vallen.
Het verhaal speelt zich af in verschillende landen. Van zowel Amerika en Nederland krijg je de sfeer goed te pakken doordat ze gedetailleerd beschreven worden.

positieve punten:
- Het verhaal pakte mij meteen vanaf het begin.
- Het verhaal leest makkelijk weg
- Het verhaal blijft je pakken, je wilt verder lezen.
- Op het einde ben je benieuwd hoe het verder gaat, je wilt het volgende boek lezen.
- Een leuk boek om even tussendoor te lezen. Het is niet zwaar op de hand

Mindere punten:
- Er staan toch wel enkele spel/type fouten in.
- Ik vind het niet echt een thriller, meer een actieroman
- Mensen die wat 'beters' gewend zijn zoals bijvoorbeeld een boek van Tolkien, of zeer regelmatig lezen, kunnen dit boek te makkelijk vinden.
- Het boek bevat vertalingen die niet mogelijk zijn.