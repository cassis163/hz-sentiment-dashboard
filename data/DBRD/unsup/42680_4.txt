Na dit boek gelezen te hebben, had ik eigenlijk maar één woord in mijn hoofd, en dat is: mooi.
Ik vind dat Gaby heel goed is on het neerzetten van haar wereld, het omschrijven van haar personages, het scheppen van sfeer - ze weet daar echt iets moois te maken. Daarnaast maakt het verhaal nieuwsgierig, waardoor je zeker lezen blijft, want waar zijn de jonge magiër Séman en zijn meester bijvoorbeeld toch precies op uit?
Gaandeweg wordt het allemaal duidelijk, en de manier waarop was erg prettig, met een graduele opbouw van het verhaal waarbij er niet te veel personages tegelijkertijd aan bod komen. Wel moest ik wat wennen aan de frequente perspectiefwisseling en had ik wat moeite te onthouden wat de verschillen tussen alle steden, volkeren en bijpersonages precies waren, dus een wereldkaartje/namenlijst zou een mooie aanvulling kunnen zijn. Desondanks vond ik dit een zeer boeiend verhaal om te lezen, zeker tegen het einde werd het verhaal erg spannend.
Al met al een dikke vier sterren van mij, en als er een vervolg komt, ga ik het zeker lezen (zeker als Una daarin terugkomt ;))!