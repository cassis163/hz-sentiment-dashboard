Ik vond het begin erg moeizaam, traag en niet te begrijpen. Het heeft ook echt lang geduurd voordat ik in het verhaal kwam. Na een tijdje begon het verhaal boeiend te worden en zat er een bepaalde spanning in om door te lezen. Tot het eind moest ik weten wat er zou gebeuren, al had ik wel een vermoeden over het verhaal. Dit vermoeden kwam uit. Echter heeft het verhaal een open einde, dat vind ik dan wel weer goed gedaan. Het maakt je als lezer nieuwsgierig naar het volgende deel, want ik heb een vermoeden dat het verhaal verder gaat. Ben benieuwd of de schrijver dan ook op deze manier het verhaal weet door te pakken.

We volgen Emi, die zich als hacker weet aan te sluiten bij Warcross. Warcross is een virtuele wereld waarbij je met behulp van een techsnufje in kan komen. Ik snap nog steeds niet hoe het precies in elkaar zit, maar dat maakt voor mij nu niet uit. Ik vond het verhaal prima.
Er gebeurd een hoop in de wereld van Warcross die aan bod komen. Het is zeker interessant om te lezen hoe futuristisch iets beschreven kan worden. Hopelijk gaan we niet zo ver komen, wat in het einde van het boek beschreven staat.

Ik zou dit boek nooit gelezen hebben, als ik geen lid was van de club books ever after. Soms is het toch fijn dat je andere boeken gaat lezen die normaal gesproken je niet zo snel aantrekken. Helaas heeft dit geen goede gevolgen voor mijn groeiende to be read pile...