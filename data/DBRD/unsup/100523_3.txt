Mooi boek, redelijke karakteriseringen en iets van de oude Rendell-duisternis. Origineel, dat de thriller niet helemaal wordt dichtgetimmerd: er blijven raadsels onopgelost, zo lijkt het inderdaad meer op een verhaal uit het echte leven, vanuit de ik-persoon die dingen en mensen in zijn omgeving ziet en niet ziet en niet meer weet dan hij ziet en vermoedt. Origineel, maar voor mij wat minder bevredigend. En ik ben gehecht aan de Rendell-duisternis: de diepe krochten van de slechte menselijke ziel. Rendell is milder geworden, geloof ik. Jammer voor mij, maar absoluut te prefereren, vermoed ik, voor een 78-jarige (!) dame.