De Vlaamse Hilde Vandermeeren publiceerde al meer dan 50 boeken, waarvan de meeste jeugd en kinder boeken zijn. In 2013 debuteerde ze met een thriller(als alles duister wordt) die gelijk de longlist haalde van de diamanten kogel (Vlaamse tegenhanger van de gouden strop) en de Knack Hercules Poirot publieksprijs won! Haar derde thriller Stille Grond haalde de shortlist van de gouden strop. Met SCORPIO is ze toe aan haar 4e thriller.

De Duitse mid-dertiger Gaelle een voormalig getalenteerd atlete is tegenwoordig een huismoeder, getrouwd met Bernd en samen hebben ze een zoontje Lukas. Hun huwelijk is een beetje op de sukkel en hun leventje kabbelt rustig voort

Michael, bijnaam de kameleon is een doorgewinterde medewerker van de organisatie SCORPIO. Deze organisatie heeft als te leveren dienst het elimineren van mensen in opdracht, in ruil voor een financiële vergoeding.

De wegen van Gaelle en Michael kruisen elkaar, waarna ze door de ontstane situatie tot elkaar veroordeeld zijn. Waar Michael tot voor kort al zijn skills aan moest wenden om te doden, moet hij nu alles op alles zetten om dit juist te voorkomen. Voor Gaelle geldt juist waar ze tot voor kort niet eens dacht aan doden is ze voor de veiligheid van haar zoon Lukas tot alles bereid, zelfs als ze hiervoor moet doden.

Hilde Vandermeeren heeft met dit verhaal een stevige en strakke thriller geschreven. Het verhaal wordt oorspronkelijk verteld uit verschillende perspectieven, waarbij die van Michael en Gaelle de boventoon voeren en gedurende het verhaal bij elkaar komen. Dit alles in een mooi vlot tempo met gebruikmaking van korte hoofdstukken. Het bijna filmisch aandoende verhaal is constant voorzien van een goede spanningsboog en je waant je als in het kielzog van de jager én de opgejaagde.Een gedegen plotlijn maakt dit verhaal tot een mooi geheel en werkt toe naar de uiteindelijke climax.

Mooi is de conclusie in het nawoord. “de echte huurmoordenaar beweegt zich geruisloos door de maatschappij. Misschien zit hij tegenover u in de trein, fietste hij rakelings lang u heen op die slecht verlichte weg of loopt zij hetzelfde rondje waar u ook jogt. De echte huurmoordenaar is onzichtbaar”.

SCORPIO is een bijzonder geslaagde thriller waarvan ik niet verbaasd zou zijn als het wederom de shortlist zal halen van de gouden strop. Vandermeeren laat u nadenken over persoonlijke grenzen die vervagen als de kaders worden veranderd.

Helaas is het boek slecht zichtbaar in de Nederlandse boekhandel, zelfs in deze weken van het spannende boek.

totaal score: 4 sterren

Spanning: 4****
Plot: 4****
Leesplezier: 5 *****
Schrijfstijl: 4 ****
Originaliteit: 4 ****
Psychologie: 3****