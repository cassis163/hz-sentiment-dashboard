Met dank aan uitgeverij De Geus voor dit recensie-exemplaar.


Korte samenvatting

In de zomer van 1983 verdween de kleine Billy, terwijl hij in de tuin van zijn ouderlijk huis aan het spelen was, gelegen in een klein plattelandsdorpje ten zuiden van Zweden, waar iedereen wel iedereen kent. Wanneer Billy verdwijnt staat gans het dorp dan ook in rep en roer.
Tommy Rooth – het zwarte schaap van het dorp- werd al snel verdacht de kleine Billy ontvoerd en vermoord te hebben. Nadat de politie hem vrijliet wegens te weinig bewijzen verliet hij dan ook onmiddellijk het dorp. Niemand wist waar hij naartoe was.

Nu, twintig jaar later, ontmoet Billy’s oudere zus Veronica, Isak in een van de groepstherapieën die zij begeleidt in Stockholm. Isak herinnert zich dingen over de verdwijning van een jongetje en is bovendien geadopteerd. Al snel wijst het erop dat Isak wel eens Billy zou kunnen zijn, of dat hij wel eens meer zou kunnen weten van wat er met de kleine Billy is gebeurd.
Leeft Billy nog? Waar is hij? Wat is er destijds gebeurd? Veronica heeft het nooit allemaal volledig kunnen verwerken wat er destijds gebeurd is met haar en wil nu eindelijk de waarheid weten. Ze gaat dan ook op onderzoek uit. Beetje bij beetje komt ze bij de waarheid. Maar deze lijkt niet te zijn wat ze verwacht had.

Conclusie

Het verhaal bestaat uit meerdere kortere hoofdstukken. Afwisselend is er een hoofdstuk die zich in het heden afspeelt, waarin we Veronica kunnen volgen die op onderzoek gaat naar wat er gebeurd zou kunnen zijn met haar broertje Billy, en een hoofdstuk met flashbacks naar 1983, de zomer waarin Billy verdween waarin we inspecteur Månsson volgen, die het onderzoek naar de verdwijning leidde.
Tussen sommige hoofdstukken bevinden zich dan ook nog eens korte fragmenten uit brieven, van wie, en aan wie, is niet duidelijk maar als lezer ben je geïntegreerd om dit te weten te komen. Hierdoor wil je steeds verder lezen.

Alle personages zijn heel goed uitgewerkt, vooral Veronica leren we goed kennen. De auteur gaat heel diep in op de persoonlijkheden van alle karakters. Tijdens het verhaal voel je ook hoe de personages groeien door de gebeurtenissen die ze beleven. Soms lijkt het dan ook wel alsof het een psychologische thriller.

De auteur heeft een enigszins langzame schrijfstijl. Op een rustige manier houdt hij de spanning erin, hij raast niet door het verhaal heen wat soms wel eens gebeurt bij thrillers (snel vooruit willen gaan en waardoor belangrijke details over het hoofd gezien worden en niet aangehaald worden). Wel is het zo dat doordat hij zo rustig en zeer gedetailleerd schrijft, je soms het gevoel krijgt dat het verhaal traag vooruit gaat. Je wilt als lezer zo snel mogelijk weten wat er met de kleine Billy is gebeurd, en soms niet zo lang blijven stilstaan…doch, eenmaal je de plot gelezen hebt ben je blij dat je al die kleine details over de personages weet.

De auteur heeft een zorgvuldige research gedaan, waardoor de therapiesessies, het leven op het platteland, … alles nauwkeurig en waarheidsgetrouw neergezet wordt. Dit maakt het een realistisch verhaal. Je voelt zo mee met de familieleden van Billy. Het is alsof je als lezer in hun huid zit.

Dit is een heerlijke zomerse thriller, waar ik van genoten heb, maar omdat het soms iets te traag ging voor mij, geef ik het boek 3,5 sterren.