Een groot kartonboek met kleurige tekeningen. Een boek waarin veel te zien is en is voor te lezen als een prentenboek door het verhaal en de hoeveelheid tekst.
Wie het werk van Harmen van Straaten een beetje kent ziet elementen uit ander werk terug. De rode deur brengt gelijk een glimlach op je gezicht, 'HÃ© wie zit daar op de w.c.?' Het Konijn of de piratenboot waar kinderen dol op zijn.

Het verhaal: Robot krijgt brieven. Liefdesbrieven, (en dat is iets anders dan in de titel genoemde vriendschap). Brommer-de-piep-de-tril zegt Robot als hij onderaan de brief ziet staan: ik ben op jou.
Hij gaat op onderzoek uit van wie in die kan zijn. Opwindmuis, Konijn, Piraat, Pop, wie stuurt kan hem telkens opnieuw een brief? Hij vindt op de vreemdste plaatsen een nieuwe. Aan Pop vraagt Robot of zij met hem wil maar krijgt als antwoord 'Robots hebben geen hart'. Nu is hij verdrietig.
Goudvis komt hem te hulp. Hij moet zelf zorgen voor een tikkend hart! En dan komt er weer een brief... bzzzzz....ja, of Robot een vriend wil zijn.

Peuters en kleuters zullen dit een geweldig boek vinden. Ouders en andere voorlezers ook! Tekst en illustraties zijn samen een feestje om te lezen en naar te kijken. Een paar terugkerende dieren zullen telkens worden opgemerkt. Ik hoop dat dit boek ooit ook als prentenboek wordt uitgegeven, dan is het bereik nog groter. Een boek met een Robot in de hoofdrol, wie had gedacht dat ik daar fan van zou zijn?