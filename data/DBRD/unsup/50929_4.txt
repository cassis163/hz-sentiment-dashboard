Interessant boek. De auteur geeft een mooi en begrijpelijk overzicht van alle middelen die momenteel ter beschikking zijn om misdaden op te lossen. Insekten en maden, bloedspatpatronen, gezichtsreconstructies, vergif, wapens, het is er allemaal.

Wat me opvalt is dat de tijd nodig om deze verschillende onderzoekstechnieken in te zetten, veel langer is dan wat je in de gemiddelde tv serie ziet. Het is tijdsrovend en kost veel geld, dus wordt het niet altijd ingezet.

Daarnaast kunnen deze onderzoekstechnieken ook gebruikt worden als bewijs dat iemand het niet gedaan heeft of als bewijs gewoon onderuit gehaald worden wegens te nieuwe techniek, te moeilijk om uit te leggen aan de jury, mogelijk vervuild of fout gemaakt tijdens onderzoek.
Zo ontsnapt menig dader aan zijn straf, maar zal er tegelijkertijd menig onschuldig persoon vastzitten.

Het boek bevat heel veel voorbeelden en dat maakt dat het vlot leest, bijna als verschillende korte thrillerverhalen.