Gregory,een jongen van 15 jaar oud pleegt zelfmoord. Zijn moeder snapt er niets van. Hij was niet depressief en ze wil dat de politie onderzoek gaat doen. De politie denkt dat de moeder het gewoon niet wil accepteren. Maar doordat ze elk spoor volgen, hoe klein dan ook, komen ze erachter dat er iets niet klopt. Decker besluit met zijn team om er verder in te duiken en de onderste steen boven water te halen. Het spoor brengt ze steeds weer terug naar een school,waar veel jongeren opzitten die nogal rijke ouders hebben. Of ze hebben een zeer goede cijferlijst gehad op hun vorige school om toegelaten te mogen worden. Deze school wil namelijk dat hun studenten naar de grotere universiteiten gaan. En ze kiezen dus de beste leerlingen uit. Maar is deze school echt zo goed?

Bij Decker thuis loopt alles niet op rolletjes. Ze hebben Gabe in huis, hij is de zoon van een moordenaar/pooier. Zijn ouders konden niet voor de jongen zorgen. Gabe is ook 15 jaar ouden hij is een muzikaal talent. Hij is al toegelaten tot Juliard. De school voor jonge veelbelovende muzikanten. Hij gaat niet naar school, krijgt thuis les. En zijn scholing richt zich vooral op het pianospelen. Daar ziet hij zijn toekomst in. Maar hij heeft zo zijn geheimen, hij lijkt in veel opzichten op zijn vader. Zeker als het op seksuele gevoelens aankomt. Gabes leven krijgt een andere wending als hij het meisje van zijn dromen ontmoet. Gabe is niet op zijn mondje gevallen, dus hij komt nogal eens in de moeilijkheden. Rina ( Deckers vrouw) probeert de jongen zoveel mogelijk bij te staan.

Decker heeft het moeilijk om contact met Gabe te maken. Maar de zaak houdt hem echt enorm bezig. Een tweede leerling komt om het leven op vrijwel dezelfde manier. Hoe kan dit? Zij kwam ook van diezelfde smetteloze school. Er blijkt een groep op die school te zijn, die er maffia praktijken op na houden. Iedereen is doodsbang voor deze leerlingen. Ze maken daar de dienst uit. Deze leerlingen houden van zeer vreemde spelletjes die levensgevaarlijk zijn. En intimideren staat hoog op hun lijstje.
Hebben deze leerlingen zelfmoord gepleegd? Of is er toch iets anders aan de hand?

Het is een spannende thriller. Leest echt super vlot weg. En het is een vrij dik boek, maar daar merk je weinig van op deze manier. Een minpuntje vond ik wel het tienerliefde gedoe. Af en toe werd me dat echt even te veel. Ik snap dat je dolverliefd kunt zijn, maar het trekt de vaart soms echt even uit het boek. Dat is dan een minpuntje. Dat had van mij minder gemogen. Maar het hoort wel bij het verhaal, zo leer je Gabe beter begrijpen. Maar ietsje minder was voor mijn gevoel beter geweest.

De stukken waar mensen ge√Øntimideerd worden zijn echt zo goed! Je wordt in een hoek gedreven, ook als lezer. Je krijgt het benauwd en voelt dat je echt geen kant op kunt. Dat is echt heel goed beschreven! Daar kreeg ik echt de kriebels van! Een goede thriller 4****