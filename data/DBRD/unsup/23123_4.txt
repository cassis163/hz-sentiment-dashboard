Twee verhaallijnen ontmoeten elkaar in dit boek.

1 Eva en Hendrik zijn getrouwd en hebben een zoon Axel. Hendrik is niet meer tevreden en wil niet meer samen verder. Eva is totaal van haar stuk, vooral als ze er achter komt dat er een derde in het spel is en als ze dan ook nog ontdekt wie het is dan zijn de rapen helemaal gaar. Ze wil de ander zoveel mogelijk met haar wraak treffen.

2 Jonas verzorgt zijn geliefde Anna die in coma ligt. Dan ziet hij Eva die sprekend op Anna lijkt en wil haar hebben.

Het is een prachtige psychologische thriller die gemakkelijk wegleest. Het is een beklemmend verhaal dat om de beurt door Eva, Hendrik en Jonas verteld wordt ieder vanuit zijn eigen zienswijze. De hoofdpersonen lijken gewone, normale mensen. Maar wat kun je je daarin vergissen. Obsessief gedrag, haat en wraak die uiteindelijk de wreker treft.

Wat heel opvallend is dat de schrijfster in staat is om je telkens anders te laten denken over dezelfde persoon. Soms vond ik een van de personen aardig en later kreeg ik het tegenovergestelde gevoel of andersom. Er zit veel diepgang in de personages maar waar ik wel moeite mee had was om me in te voelen in een van de hoofdpersonen die totaal gestoord is. Er worden wel nog pogingen gedaan om die gestoordheid door verzachtende omstandigheden te verklaren maar ik kon me niet in die persoon verplaatsen.