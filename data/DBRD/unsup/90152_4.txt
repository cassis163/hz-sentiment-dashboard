Jules, Marty en Liz verliezen op jonge leeftijd hun ouders. Elk gaan ze op hun eigen manier om met dit verlies. In dit boek volg je het leven van Jules en zie je door zijn ogen ook het verhaal van zijn broer en zus.

Het boek sleept je voorzichtig mee in het leven van Jules. B. Wells laat je nadenken over hoe om te gaan met verlies, over liefde en vriendschap. Hij beschrijft het leven van drie verschillende personages, die in hun eigen eenzaamheid dit verwerken. En toch verbonden blijven met elkaar...
Is de beste verwerking er ene in verbondenheid of in eenzaamheid? Hoe ver ga je voor de liefde? Hoe sterk is de verbondenheid tussen broers en zussen?
Naast het brengen van deze belangrijke levensvragen, maakt Wells je telkens nieuwsgierig naar het vervolg.
Goed dat het boekenpanel van DWDD dit boek ter sprake bracht!