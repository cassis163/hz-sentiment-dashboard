Als je de Jewel hebt gelezen, weet je dat er iets niet pluis is met Raven. Violet ziet dat zij steeds magerder en stiller wordt. Raven gaf een soort van waarschuwing, waaruit Violet al kon opmaken dat het niet goed gaat met Raven. Na een poos vind Violet een manier om met Raven te communiceren, maar dan houdt het ineens op. Tot Raven weer in het huis van de meesteres van Violet verschijnt en Violet een keuze moet maken.

In Opgesloten lees je hoe de veiling van Raven is verlopen en wat zij ervan denkt. Ik was razend nieuwsgierig, vooral nadat de Hertogin die Violet had gekocht had gezegd ‘Je hebt het nog goed hier, niet iedereen behandeld haar surrogaat zoals ik’ en het steeds duidelijker werd dat het bij Raven niet helemaal pluis was.

Al snel lees je dus wat er allemaal met Raven gebeurt en besef je dat Violet het inderdaad héél erg goed heeft bij haar meesteres. Je leest meer over de duistere praktijken die binnen de luxe muren worden uitgevoerd en hoe de vrouwen over lijken (letterlijk) gaan in een strijd om als eerste een kind te krijgen…
Raven heeft een heel eigen karakter en het is mooi om te lezen hoe beschermend zij is richting Violet. Je leest ook dat de kracht van Raven, die Violet vaker omschrijft, zeker wel echt is. Maar ook bij Raven schuilen onzekerheden en angsten.

Deze novelle maakt je ontzettend nieuwsgierig en zorgt ervoor dat je alleen maar meer wilt lezen van deze serie! Voor vijf euro is deze novelle zéker het lezen en aanschaffen waard. Ik ben sowieso van mening dat novelles altijd een mooie toevoeging zijn voor een serie. Wist je trouwens dat deze novelle enkel in het Nederlands op papier te koop is? In andere talen zijn deze verhalen alleen in e-books te krijgen!

Wat vinden jullie van deze novelle, heeft het een toevoeging? Zijn jullie benieuwd naar deel twee? IK WEL!