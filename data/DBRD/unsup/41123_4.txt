Een meisje (Louisa) uit een eenvoudig milieu wordt ingehuurd om knappe, welgestelde jongeman (Will) gezelschap te houden. Will zit na een ongeluk grotendeels verlamd in een rolstoel en heeft al een zelfmoordpoging achter de rug.

Na een stroef begin beginnen ze elkaar te waarderen. Zij zorgt ervoor dat hij weer een beetje plezier in het leven krijgt, hij geeft haar meer zelfrespect en zorgt ervoor dat zij besluit wat zij eigenlijk met haar leven wil. En zij gaan elkaar steeds aardiger vinden.

Ondanks alle positieve ontwikkelingen heeft Will een vastomlijnd plan voor z√≠jn toekomst en niets kan hem daarvan afhouden, hoezeer hij zijn geliefden daarmee ook verdriet zal doen.

Je kunt Will veroordelen, maar je ook afvragen wat jij zelf zou doen. Ondanks het zware onderwerp is het een heerlijk boek, goed en vlot geschreven.