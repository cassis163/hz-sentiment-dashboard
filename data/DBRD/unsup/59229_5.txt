Ik zag er een beetje tegenop om aan dit boek te beginnen, historische romans zijn niet echt mijn ding, dacht ik zo. Wel, het boek heeft me drie dagen lang in zijn greep gehad ! Het is helemaal geen saai overzicht van historische gebeurtenissen, maar een boeiend zicht op de levens van twee Noorse ingenieurs. We zitten afwisselend in de vrieskou van Noorwegen en de hitte van Afrika, en dat alles in het begin van de 20ste eeuw. Noorwegen voelde vertrouwd, heel veel bekende plaatsen kwamen aan bod (Bergen, Fl√•m, Myrdal, ...). Afrika was enorm boeiend, net doordat het zo anders was (olifanten, malaria, ...). Geen ingewikkelde verhalen, geen tientallen personages, geen irrelevante nevenverhalen, maar alles erg duidelijk, precies waar ik van hou. De laatste hoofdstukken over WO1 konden me iets minder boeien, al was het wel interessant om die gebeurtenissen door Duitse ogen te zien. Conclusie : 'Bruggenbouwers' van Jan Guillous is een absolute aanrader !