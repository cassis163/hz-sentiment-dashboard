The Zar'aranos Deception, boek twee in The Shaedon Resurgence trilogie, speelt zich vier jaar na The Fall of Netherea af.
The Intergalactic Alliance heeft in die tijd voornamelijk gewerkt aan het stabiliseren van de gesmolten kern van Netherea, maar zijn er enkel in geslaagd om de erbarmelijke omstandigheden van de planeet iets te verbeteren.
In de tussentijd dreigt er een invasie vanuit het Zar'aranos imperium. De toename van schepen langs de grens met Alliance ruimte is een grimmige indicatie dat er een conflict niet lang op zich zal laten wachten.
Een gevaarlijke missie wordt gelanceerd om te peilen hoe diep de Shaedon het Rijk hebben ge√Ønfiltreerd.

Na The Fall of Netherea kon ik niet wachten om het tweede boek in deze serie te lezen.
Hoe zou het verhaal verdergaan? Wat gebeurt er met mijn geliefde personages? Zou deel twee net zo goed zijn?

Ik had me geen zorgen hoeven maken blijkt achteraf, The Zar'aranos Deception is zelfs nog beter dan het eerste boek!
De drie belangrijkste verhaallijnen zijn leuk om te volgen en je leert in dit boek meer over de afzonderlijke personages en over sommige van hun relaties met elkaar.
Het was geweldig om meer te lezen over de achtergrond en gebruiken van een aantal rassen, zoals de Kevar. (Zeker een van mijn favorieten!)
In de tussentijd groeit de spanning naarmate de oorlog zich ontwikkelt en het verhaal afstevent op de onvermijdelijke botsing tussen goed en kwaad.

De Zar'aranos Deception leest net zo aangenaam als de eerste boek. De personages hebben allemaal hun eigen persoonlijkheid, waardoor je van ze gaat houden of ze haat. (Soms zelfs beide)
Het heelal, de planeten en de schepen die je bezoekt in het verhaal zijn goed beschreven en levendig, alsof ze echt zouden kunnen bestaan. Het verhaal zelf heeft zich ontwikkeld op een manier waardoor je gewoon weet dat er een grote finale aankomt met een zeer onzekere uitkomst ...

Ik ben nog steeds geen fan van Sci-fi, maar dit universum heeft zeker mijn hart gestolen.
Onnodig om te zeggen dat ik nu ongeduldig zit te wachten op de laatste boek!