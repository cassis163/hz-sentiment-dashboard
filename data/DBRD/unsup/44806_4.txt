Titel: Trammelant op het platteland
Auteur: Geertrude Verweij
Genre: Feelgood
Uitgever: Ellessy
Verschijningsdatum: april 2019
Blz.: 201

Over de auteur:
Geertrude Verweij (1971) is opgegroeid in Het Gooi (Huizen) en heeft daarna dertig jaar
in Het Groene Hart (Gouda en Zevenhuizen) gewoond. Nu verblijft ze een groot deel van het jaar op Cura√ßao, waar ze werkt als redacteur, tekstschrijver, en boekhouder.

Achterflap:
Stadsmeisje Odette besluit eindelijk haar droom te laten uitkomen: ze koopt een boerderijtje op het platteland. Hoewel ze verwacht daar een stil en rustig leven te gaan leiden, blijkt dat al snel heel anders uit te pakken. Haar tienjarige dochter Ella, die al haar hele leven bij haar vader in woont, laat weten dat ze liever bij haar moeder wil zijn, omdat haar vader hertrouwd is. Ook Odettes tweelingbroer Lodewijk zoekt afleiding van zijn problemen en komt voor
langere tijd logeren. Zowel buurman Willem als buurvrouw Dorien komen regelmatig
aanwippen en na een serie inbraken is Odette de illusie dat het platteland veiliger is dan
in de stad ook kwijt. Is de droom in een nachtmerrie veranderd, of vindt ze alsnog het
geluk in haar huisje op het platteland?

mijn mening:
Als ik het boek Trammelant op het platteland in mijn handen houd krijg ik gelijk een Boer zoekt vrouw gevoel, en als echte Boer zoekt vrouw fan is dit vooral positief bedoeld.
En wat wordt ik tijdens het lezen op mijn wenken bediend zeg, jammer dat het boekje zo snel uit was.
Odette verruilt tot ieders verbazing van de een op andere dag het stadse leven voor een klein idyllisch boerderijtje in de polder.
Plannen volop maar het bezoek van zowel dochter Ella als broer Lodewijk gooien wat roet in het eten.
Samen proberen ze er het beste van te maken, dat lukt ze best goed moet ik toegeven.
Het verhaal leest heerlijk weg, alsof jezelf over de boerderij struint en geniet van de rust en de vrijheid.
De personages voelen als jij en ik, gewoon doorsnee met de huis, tuin en keuken problemen die overal voorkomen, want ja, inmiddels weten we toch allemaal dat ieder huisje zijn huisje draagt en het nooit overal alleen maar rozengeur en maneschijn is, dit heeft Gertrude Verweij weten te verpakken in een feelgood verhaal wat ook een spannend element bevat.
Ik vond het echt jammer dat het verhaal maar 200 blz. had, ik was het zeker nog niet beu.
Gertrude Verweij heeft een schrijfstijl die mij ligt, dit wordt veroorzaakt door de persoonlijke betrokkenheid die ze goed weet over te brengen en daarbij maakt ze gebruik van onderwerpen die mij aanspreken.
Trammelant op het platteland is een heerlijke feelgood waarbij wat mij betreft de volgende keer nog iets meer genegenheid getoond mag worden, dan zou het plaatje voor mij echt compleet zijn.

Trammelant op het platteland krijgt van mij 4 sterren.
Bianca