In Braziliaanse brieven beschrijft August Willemsen (Guus) het leven in Sao Paulo en Bahia, waar hij tijdelijk verblijft om onderzoek te doen naar de Braziliaanse literatuur.
In de uitgave die ik las stonden geen foto's (zoals hierboven bij de beschrijving stond vermeld) en 350 bladzijden achter elkaar lezen over het wel en wee van één persoon vond ik toch wat veel van het goede.
Misschien is het leuker om te lezen als je bekend bent met het land en daardoor herkent wat door Willemsen is beschreven.
Zijn schrijfstijl is in elk geval prettig: mooie bewoordingen en veel humor. Je voelt de hitte, je hoort de drukte, je wordt doodmoe om van het kastje naar de muur gestuurd te worden maar al ruim vóór de 350 bladzijden kwam ik tot de conclusie dat het geen land voor mij is!