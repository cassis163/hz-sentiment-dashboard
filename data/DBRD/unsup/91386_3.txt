Op het achterplat ziet Edna Buchanan er uit of ze zoete romannetjes schrijft. Cold Case Squad laat zien dat zij een allesbehalve zoete pen heeft, behalve waar het echt nodig is. Het verhaal begint als een vrouw komt klagen bij de politie dat ze overal haar dode man ziet. Vreemd, vind men toch; en ondanks de druk die er op de groep staat om toch vooral ‘makkelijke’ oude zaken op te lossen, gaat men toch aan de slag. Al snel blijkt dat de dood van een man onder zijn eigen auto en de dood van een nachtclubeigenaar, twaalf jaar daarvoor, veel met elkaar gemeen hebben. In een lekker vlotte verfrissende stijl worden interessante hoofdpersonen ten tonele gevoerd, inclusief een zwerfkat…
Een ontdekking!

(Door: Jannelies Smit)