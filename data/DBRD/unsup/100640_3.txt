Rot van Mo Hayder had het lange tijd in zich om een uitstekende thriller te worden, maar op het einde is het jammer genoeg misgelopen. Wat moet je als lezer in godsnaam met een dergelijk open einde ? In dit geval hopen op een vervolg, maar het is maar de vraag of dit er ooit zal komen. Zonde want een stand alone op deze manier laten eindigen roept toch vragen op. Moet of kan je het als lezer pikken dat je achterblijft met het gevoel dat het verhaal nog niet helemaal verteld is en dat bijvoorbeeld enige vorm van rechtvaardigheid achterwege is gebleven ? Zeker in verhouding met de gebeurtenissen die eerder in het verhaal aan bod zijn gekomen is het enige juiste antwoord op deze vraag: neen. Jammer ...