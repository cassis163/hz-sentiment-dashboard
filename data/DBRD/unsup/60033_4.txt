Verwarring

De familie Cazalet bevindt zich midden in de Tweede Wereldoorlog. Het dagelijks leven is drastisch veranderd; soberheid en een zekere somberte doen hun intreden, voedsel en goederen zijn schaars en veelal op de bon en er is angst voor bombardementen. De onzekere tijd van deze oorlogsjaren zorgt voor verwarring. Veel familieleden hebben het gevoel dat zij vastzitten en ook hier komen verwarrende gevoelens en gebeurtenissen uit voort. Voor de drie meisjes Louise, Polly en Clary komt daar de weg naar volwassenheid nog bij.

De verwarring die de familie ervaart wordt door Elizabeth Howard mooi vormgegeven door haar schrijfstijl. Van een enigszins traag verhaal met uitgebreide beschrijvingen van recepten, kleding, omgeving e.d. in mooie volzinnen in de eerste twee boeken, gaat zij nu over naar een vlotte schrijfstijl waar in sneltreinvaart allerlei gebeurtenissen vanuit verschillend perspectief de revue passeren. Pas tegen het einde van het boek, als de bevrijding in zicht is, vertraagt zij weer en komen de uitgebreidere beschrijvingen in mooie zinnen terug. Door de vlotte schrijfstijl en de wisselingen van perspectief raak je als lezer soms ook in verwarring. Aan de andere kant word je hierdoor geprikkeld om verder te lezen. Door de vele losse eindjes in dit deel Ã©n de cliffhanger blijf je als lezer in verwarring achter. Hopelijk brengt het vierde deel Bevrijding.