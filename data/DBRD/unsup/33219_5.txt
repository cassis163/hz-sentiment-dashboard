De afgelopen week stond bij mij in het teken van de boeken van Charles Den Tex over Michael Bellicher.
Eerder schreef ik al een zeer enthousiaste reactie over de Macht van meneer miller en daarna las ik Cel en Wachtwoord. En oh, wat heb ik genoten van deze boeken!
Ik ben gaan houden van Michael Bellicher. Hoeveel pech, ellende, tegenslagen deze man over zich heen krijgt, dat houdt je niet voor mogelijk. In Cel krijgt Michael te maken met identiteitsfraude en in Wachtwoord is zijn vriendin Guusje spoorloos verdwenen.
Beide boeken staan bol van de spanning, en je moet net als bij de macht van meneer miller soms echt even op adem komen.
Charles heeft een ontzettend prettige schrijfstijl, je kunt niet stoppen met lezen! Wat ik ook leuk vind is dat elk hoofdstuk een titel draagt, wat ergens in het hoofdstuk voorkomt.
Nu ik het laatste boek heb gelezen kan ik alleen maar zeggen dat ik Michael Bellicher nu al mis! Ik hoop dan ook dat Charles weer met een boek komt van dit sterke personage, wat mij betreft nog een trilogie (of meer) :)
Wat ik nu ga doen is de tv serie van meneer miller nogmaals bekijken en over enkele weken Cel in de bioscoop en dan is het nog wachten op de verfilming van Wachtwoord. Ondertussen ga ik lekker verder met de andere boeken van Charles den Tex, want dit is na de 4 boeken die ik nu gelezen heb één van mijn meest favoriete auteurs!!