Jessy Haider, werkzaam als rechercheur afdeling Maastricht, is in afwachting van de komst van haar ex-man Marc om samen de as te gaan verstrooien van hun vermoordde zoon Nick. Ze weet dat hij onderweg is, maar vreemd genoeg krijgt ze hem niet te pakken op zijn telefoon. Na de moord op Nick heeft ze een poosje niet gewerkt, maar als ze eindelijk weer aan de slag gaat wordt Jessy op de zaak gezet van Kim, een tiener die dood is aangetroffen in een boomhut in de tuin van haar ouders. Jessy gaat dit tot op de bodem uitzoeken.
De hoofdstukken gaan afwisselend over Marc, over de vorderingen van Jessy in de zaak Kim en over haar privéleven. Het boek is spannend en hoe verder je komt denk je dat de zaak is opgelost, maar het zou Hartman niet zijn als het allemaal zo eenvoudig was. Het verhaal verslapt niet en zakt nergens in. Het verhaal is spannend en boeiend en dwingt je gewoon om verder te lezen, je wilt weten hoe het zit. Ik heb het boek dan ook binnen 1,5 dag uitgelezen en vond het jammer dat het boek uit was.

Mijn verwachtingen waren hoog gespannen zeker nadat ik de recensie hier op Crimezone gelezen had.
Corine heeft met Bloedlijn de hoge verwachtingen méér dan ingelost. Ook het onderwerp is verrassend gekozen en sprak mij enorm aan en het verhaal is ook gewoon verrassend goed. Er zijn tot nu toe maar weinig auteurs die mij zo in de ban van hun verhaal kunnen houden. Corine Hartman is er met dit boek zeker in geslaagd, zeker met haar fraaie, vlotte en unieke schrijfstijl.
Als dan op het einde alle lijntjes bij elkaar komen en de puzzelstukjes in elkaar lijken te schuiven, denk je dat het dat is. Helemaal mis gedacht, het laatste hoofdstuk zet je weer volledig op scherp. Ik was compleet verrast.

De opbouw, de plot... geweldig. Met dit boek heeft Corine Hartman zichzelf bewezen!
Kortom: een ijzersterke thriller en laat deel 2 Glashard maar snel komen!
Een absolute aanrader en 5 sterren dik en dubbel waard!