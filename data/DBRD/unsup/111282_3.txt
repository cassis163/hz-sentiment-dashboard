Dit avonturenverhaal speelt zich af kort na WO II. De Engelse, Amerikanen en Russen worden opgevoerd, en naast de spanningen die hoorden bij die periode, zijn ook de overlopers op post. Allemaal ingrediënten voor een spannende zoektocht naar een tablet en tempels.
Tom Harper is geschiedkundige, en dat merk je aan dit boek en het gedegen onderzoek dat gepleegd werd. Maar iets over de helft gaat de uitleg over de verschillende mythologieën en historische personages toch een beetje vervelen. Even later komt er gelukkig terug voldoende actie om verder te blijven lezen in dit boek.
Er zitten heel goede stukken in, maar af te toe is het luik historische feiten toch iets te veel aanwezig om vlot te lezen. Hierdoor gaat ook de vaart uit dit spannende verhaal.