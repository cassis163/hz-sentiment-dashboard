Stalker is het verhaal van een moordenaar die filmpjes van zijn slachtoffers op internet plaatst, enkele minuten voor ze vermoord worden. Het boek begint ongelooflijk spannend. Die spanning neemt al snel af, maar het verhaal blijft wel boeien. Met de korte hoofdstukjes wordt dikwijls van de ene verhaallijn naar de andere overgegaan, wat het geheel zeer afwisselend maakt. Het boek geeft een Zweedse sfeer weer met de bossen, meren, ossenbloedroze huisjes, 12de-eeuwse kerkjes, runenstenen, …

Sommige personages uit Stalker werden geïntroduceerd in eerdere boeken van Lars Kepler, maar desondanks is Stalker een thriller die ook als stand-alone volledig tot zijn recht komt.
Dit was het eerste boek van Lars Kepler dat ik las, maar ik heb dit boek met heel veel plezier gelezen, dus er zullen er zeker nog volgen!