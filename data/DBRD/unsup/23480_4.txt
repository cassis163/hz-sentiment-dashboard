Ik las al een aantal boeken uit deze reeks. Toevallig las ik net hiervoor het eerste boek. Als ik de boeken met elkaar vergelijk zit er duidelijk een stijgende lijn in.
Dit verhaal bleef spannend tot het einde en had een verrassend plot.
De combinatie van een spannend verhaal en de persoonlijke relatie-ontwikkelingen die er in verwezen zijn spreken mij persoonlijk erg aan.
Ook de beschrijvingen van het landschap van de Zweedse scherenkust zijn beeldend.
Kortom een mooi, spannend en sfeervol verhaal. Een aanrader voor de liefhebber van Scandinavische thrillers.