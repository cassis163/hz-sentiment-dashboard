De verdwijning van Bernard O. van John Brosens.

John Brosens is een Nederlandse auteur en schreef meerdere kinder- en jeugdboeken en thrillers. John Brosens was werkzaam in het onderwijs maar sinds 2002 is hij fulltime schrijver. “De verdwijning van Bernard O.” is de 10e thriller van zijn hand.

De succesvolle architect Bernard Overgauw is een rationele man die met zijn eigen gevoelens en emoties geen raad weet. Het liefst stopt hij zijn gevoel dan ook diep weg, want wat er niet is hoef je ook niets mee. Maar als in de stalen container waarin zijn gevoelens bewaard liggen, barstjes beginnen te komen dan weet Bernard dat hij knopen moet gaan door hakken. Hij wordt weer gekweld door dromen uit het verleden en ook zijn huwelijk met de zelfbewuste Carin heeft alle glans verloren en beleeft een diepte punt. Doodmoe door alle beslommeringen rijdt Bernard laat op een avond door de stromende regen naar huis. Hij besluit om even te stoppen bij een wegrestaurant en een kop sterke koffie te nemen. Daar onderneemt Bernard een impulsieve actie zonder de consequenties te kunnen overzien. Deze ondoordachte daad en de manier hoe hij op dit moment in het leven staat doet Bernard een besluit nemen. Een beslissing met verre gevolgen voor hem, zijn vrouw en kinderen.

“De verdwijning van Bernard O.” is een spannend en meeslepend verhaal. Prettige schrijfstijl, met mooie sfeer beschrijvingen. Geen te lange zinnen of moeilijke woorden en een ruime woordkeus. De verhaallijn wordt goed opgebouwd de ene verwikkeling heeft consequenties voor de volgende verwikkeling, alles wordt goed gedoseerd aan de lezer prijs gegeven. Er is continu een spanning aanwezig die maakt dat je door blijft lezen om te weten te komen hoe het verhaal verder gaat. Kortom een vermakelijk boek voor een aantal uurtjes leesplezier. Ik waardeer het boek met 3***