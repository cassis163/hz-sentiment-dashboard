Het begin van het boek:
Mijn naam is Amber Reynolds. Er zijn 3 dingen die je over me moet weten:

1. Ik lig in coma.
2. Mijn man houdt niet meer van me.
3. Soms lieg ik.
Hierbij begint het boek.

Amber Reynolds ligt in een ziekenhuisbed, ze ligt in coma. Ze kan zich niet bewegen, ze kan niet praten, maar ze hoort wel wat er gezegd wordt. Ze zit opgesloten in haar eigen lichaam. Wat is er gebeurd? Ze weet het niet, maar ze weet wel zeker dat ze niet door een ongeluk in het ziekenhuis is terecht gekomen.

‘Soms lieg ik’ schakelt tussen het heden (ziekenhuis), het tijdstip van het ongeval én de jeugdjaren van Amber. Door deze wisseling in tijd én door de dagboekfragmenten krijgt de lezer een goed beeld van de personages. Langzaam maar zeker wordt de spanning in het boek opgebouwd en deze spanning is voelbaar voor de lezer. Soms kreeg ik kippenvel terwijl ik aan het lezen was …
Als je als lezer een vermoeden krijgt hoe het verhaal zal aflopen, word je toch nog verrast met een onverwachte ontknoping!
Een verrassend en spannend debuut van Alice Feeney. Ik heb het boek met veel plezier gelezen.