Vermist is het eerste boek wat ik lees van Ellen de Vriend. Karen en Joost lijken op het oog een standaard gezin die hun zaakjes goed op orde hebben. Karen is alleen met haar dochter Melissa en heeft in Joost haar nieuwe liefde gevonden. Als Joost op een avond niet thuis komt van zijn werk belandt Karen in een wir war van emoties en onduidelijkheden. De politie maakt zich in eerste instantie niet zo'n zorgen want blijkbaar zijn er heel veel mannen die zonder rede wel eens niet thuis komen van hun werk. Na 24u komt de zoektocht pas op gang en verandert het leven van Karen in een nachtmerrie. Ze ontdekt dat ze eigenlijk niets weet van Joost, ze heeft een totaal onbekende man haar vertrouwen gegeven en moet daar nu de gevolgen van dragen. Verder loopt er nog een 2de verhaallijn door het boek van de jonge Sanne die op zoek is naar een onafhankelijke, veilige gelukkige toekomst. De 2 verhaallijnen komen aan het eind van het boek mooi samen. Het boek is eenvoudig geschreven en was voor mij te voorspelbaar. Als je van boeken houdt waar je weinig bij na hoeft te denken is dit zeker een aanrader. Ik vond hem prettig voor tussendoor.