Ook ik keek enorm uit naar de nieuwe Saskia Noort. Ik heb dit boek heel erg graag gelezen, vind het echt 1 van de betere. Het oneindige verdriet van Anne om haar Sam, die haar inruilt voor een jonger iemand, is heel geloofwaardig beschreven en raakte me echt. Ik vind dit een boek om te koesteren, en zeker nog eens te herlezen, iets wat ik helemaal niet zo vaak heb met de boeken die ik lees, vooral ook omdat ik doorgaans enkel (literaire) thrillers lees. Wat ik ook heel fijn vond, was dat dit verhaal zich afspeelt in het nu, in een wereld waarin de sociale media volledig in ons leven is ge√Øntegreerd. We krijgen ook een blik achter de schermen in het tv-wereldje, en ook al is alles fictie, toch geloof ik dat het er best zo kan aan toe gaan. Voor mij was dit boek op geen enkel moment langdradig. Je zit meteen in het verhaal.