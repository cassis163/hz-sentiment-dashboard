Mijn (zeer lovende) recensie over het boek De Meid
Toen ik het boek voor het eerst in mijn handen had, sprak vooral de cover me aan. Een historisch boek over vrouwenrechten, daar kun je alleen maar uit bijleren zei mijn vader, zeker omdat het gebaseerd is op waargebeurde feiten.
Het verhaal: Neeltje, een dienstbode heeft na haar woelige jeugd de drang om te vertrekken uit Zeeland en dienstbode te worden in de grote stad. Ze ziet daar de ellende en mag zich gelukkig prijzen met haar mevrouw en meneer. Alles loopt goed tot ze Hendrik leert kennen een man die twee levens heeft en Neeltje als een pleziertje beschouwd. Hij kwetst haar en zo raakt ze haar goede betrekking kwijt, ondanks alles blijft ze positief. In Amsterdam ziet ze wat minderbedeelde meisjes daar meemaken, ze neemt een besluit en wil de vrouwelijke dienstbodes helpen, alleen weet ze nog niet hoe of watâ€¦
Wanneer ze zelf slecht behandelt wordt door een man en achterblijft met zijn bastaardkind, neemt ze wraak en doet ze iets revolutionair! Ze vraagt met deze daad van wanhoop aandacht voor het onrecht dat vele vrouwen in de maatschappij wordt aangedaan, ze wordt zelfs een publieke heldin!
Deze biografische roman sleept je mee van het uiterste begin tot de laatste bladzijde. Je leert veel bij over de manier van leven in die tijd. Het ontroert en geeft een eerlijke weergave. Wat mogen we blij zijn dat vrouwen tegenwoordig beter behandeld worden. Door de afwisseling tussen brieven en hoofdstukken krijg je ook de mening van anderen over de gebeurtenissen te weten.
Ik raad iedereen aan dit boek te lezen want Marlies Allewijn heeft er een prachtje van gemaakt!