Ik was behoorlijk benieuwd naar dit boek,gezien de overwegend positieve reacties,, en het onderwerp van dit boek.
Nu ik het uit heb, snap ik de strekking en de intensiteit van het gebeuren natuurlijk wel rondom het jongetje Oskar, maar het verhaal op zich kan me eerlijk gezegd niet boeien.

De schrijfstijl spreekt mij totaal niet aan,de vaagheden van zijn grootouders, de zoektocht met een hoogbejaarde, ik vind het vergezocht,ik moest moeite doen mijn aandacht vast te houden, vooral als het verhaal vanuit zijn grootmoeder werd verteld en net zoals de reactie van jcdlw hieronder kon ik mij helemaal niet voorstellen dat een jongetje van die leeftijd alles zo onder woorden brengt, zoals beschreven.

De dialogen met zeer korte zinnen vond ik wel grappig en zeker de moeite waard, maar alles bij elkaar kan ik toch niet verder komen dan 3 duimpjes, in de schaal van 1 tot 10 zou ik op een 6,5 uitkomen.