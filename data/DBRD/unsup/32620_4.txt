Mirjam Leslie -Pringle woonde tijdens haar jeugd in het bos, waar haar liefde voor dieren ontstond. Ze werd niet vegetarisch opgevoed, maar het gezin at wel weinig vlees. In 2012 startte Mirjam met het blog Veggie Very Much. Toen ze benaderd werd om een kookboek te maken met dezelfde titel twijfelde ze geen moment, haar antwoord was een volmondig ja. Gelukkig maar want het resultaat mag er zijn!

Het mooie kookboek begint al met een boeiende inleiding geschreven door Mirjam. Een vrij lange introductie over haar leven en het ontstaan van haar blog. Haar idee achter het blog, zo schrijft ze, was te inspireren met lekkere en gemakkelijke recepten, daarbij gebruikmakend van verse en pure seizoensgebonden recepten. Dit alles vindt je ook in dit kookboek terug. Tachtig recepten met weleens waar een zomer tintje, maar die ook prima voor de rest van het jaar zijn te gebruiken. De meeste recepten zijn inderdaad vrij eenvoudig om te maken, een enkele vraagt wat meer tijd en inzet, maar het resultaat mag er dan ook best wezen.

Tijdens het bladeren in het boek kom je als eerste de zogenaamde ontbijtrecepten tegen, hier geen belegde boterhammen, maar andere gezonde en vooral lekkere alternatieven. Zoals een oeuf cocutte met pesto, een ander ei gerecht met de bijzondere naam chachi en een heerlijke aardbeien shake. Vervolgens in logische volgorde de recepten voor de middagmaaltijd, vervolgt door recepten voor een geslaagd diner. Vooral de vegetarische lasagne en het recept voor een lekkere chili met sinaasappel zijn hier favoriet.

Aanvullend achterin het boek een aantal zoete toetjes waaronder een avocado cheesecake, die er op de afbeelding in het boek al zeer smaakvol uitziet en er gewoon om vraagt om gemaakt te worden. Naast de ruim 80 recepten is het boek aangevuld met mooie matte foto’s bij ieder gerecht en leuke foto’s van Mirjam Lesli-Pringle zelf en haar gezin in Ibiza. Aansluitend nog een handige index met daar, heel overzichtelijk in alfabetische volgorde, nogmaals een opsomming van de recepten en de ingrediënten; met de bijhorende paginanummers waar je alles terug kunt vinden.

Veggie Very Much heeft een stevige harde kaft, het is een flink dik boek van een hoge kwaliteit, vol praktische vegetarische recepten. Voor iedereen die wat minder of helemaal geen vlees wil eten een aanrader.