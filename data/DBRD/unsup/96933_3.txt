Een goed boek vond ik het. Met een leuke, vlotte, voorzichtig humoristische schrijfstijl. Het breed uitgesponnen verhaal had compacter gemogen om de lezer (mij) voortdurend vast te kunnen blijven houden; hoewel dat mogelijk tegelijkertijd afbreuk zou kunnen doen aan zowel de inhoud als de schrijfstijl. Want juist door de details (hoewel op een vlakke manier beschreven waar het de emotie betreft) krijg je een idee van de ervaringen. En de leuke, bijzondere schrijfstijl leunt helemaal op deze gedetailleerde manier van vertellen.