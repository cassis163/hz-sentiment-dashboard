Steven de Jong weet in zijn debuutroman Bezorgde Burgers de juiste snaar van de huidige jachtige samenleving te raken. Samuel zit opgesloten, het meest nog in zichzelf. Door het boek heen zit je continue in de gedachtenwereld van Samuel. Hij denkt vooral, kan zich niet goed uiten, en zeker niet op het juiste moment. In het weekend vindt hij zijn uitlaatklep in het uitgaansleven, maar op een gegeven moment is dit niet meer te combineren met zijn werk. Wanneer hij, gedreven door frustraties, te ver gaat, wordt hij opgenomen in een kliniek. Daar heeft hij zijn wereld verbazingwekkend onder controle, is ergens echt goed in, en krijgt hier op de een of andere manier, tussen alle regels door, wel zijn zin. Hilarisch is ook de praatgroep waar hij eerst met heen wil, maar eenmaal daar op stoom raakt door uit de Ikea-gids te prediken. Na een tijdje vindt Samuel het welletjes en zoekt een manier om naar buiten te gaan, weer terug de maatschappij in, maar of dat zo'n goed idee is. Samuel houdt er sowieso bijzondere ideeÃ«n op na. Het boek zit vol humor, veel en overweldigend, en is niet makkelijk geschreven. Wel hilarisch.