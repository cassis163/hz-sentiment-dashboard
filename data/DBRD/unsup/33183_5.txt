Mini handboek haaktechnieken door Sally Harding

Heb je zin om te beginnen met haken maar je weet niet goed hoe het moet? Koop dan zeker dit boek!
Dit handboek bevat bijna meer foto’s dan tekst en dat is voor een how to boek geweldig en super handig. Massa’s steken en technieken worden stap voor stap uitgelegd en aan de hand van foto’s voor gedaan. Van de simpelste beginnerssteken tot knappe, ingewikkelde steken voor gevorderden.
Ik kan al bijna mijn hele leven haken, gewoon de simpele steken. Een omslagsjaal, zoals die ik van mijn oma kreeg, was en bleef buiten mijn bereik. Met dit boek is dat verleden tijd. Ik, die nooit patronen of instructies begrijp en alles met trial en error moet aanleren (al worstelend), begrijp wat er in dit boek staat! En dat komt door de combinatie van een heldere uitleg en duidelijke stap-voor-stap foto’s.
Je leert patronen lezen, haaknaalden kiezen, meerderen, randjes haken, en veel meer.
Er staan ook nog eens 20 projecten in waardoor je meteen aan de slag wil gaan.
Dit boek is een beginnersbijbel en een levenslang naslagwerk.
Aanrader!