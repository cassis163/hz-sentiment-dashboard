Bij het zien van de vrouw op de cover heb je geen idee waar het boek over zal gaan, maar de titel maakt nieuwsgierig. Je wilt weten wat de auteur ermee bedoelt en hoe hij op die vraag is gekomen.
Erwin Troost houdt je met Wat als alles een complot is? een spiegel voor, hoe het in het leven tegenwoordig gaat, hoe het vroeger ging en waar veel mensen zich schuldig aan maken. Hij legt uit waarom hij denkt dat alles een complot zou zijn, hoe hij daarop komt. Hij spaart zichzelf ook niet, geeft toe dat hij ook bepaalde dingen doet die een ieder doet die eigenlijk niet 'normaal' zijn.
Hij laat je op een humorvolle manier anders naar het leven kijken, welke taboes er tegenwoordig zijn en hoe er vroeger mee omgegaan werd. Is geregeld keihard, neemt geen blad voor de mond en zegt precies zoals hij erover denkt. Geregeld moet je hem dan ook wel gelijk geven omdat het inderdaad wel zo is zoals bijvoorbeeld het gebruik van de smartphone en het gedrag in het verkeer. Hij komt grof over en valt graag in herhaling. Dat laatste is om het tot je door te laten dringen. Dat hij grof overkomt en graag in herhaling valt is niet storend.

Lees verder op https://surfingann.blogspot.nl/2018/03/wat-als-alles-een-complot-is-erwin.html.