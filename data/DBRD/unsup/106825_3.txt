Ik heb het boek in twee avonden uit gelezen. Ik zat al snel in het verhaal en de schrijfstijl zorgt ervoor dat je wilt blijven doorlezen. Ik heb tot nu toe alle thrillers van Saskia Noort gelezen en na twee tegenvallers (Koorts en Debet) vond ik dit wèl weer een lekker boek.
Màààr... als je overal aankondigt (en op de achterflap zet) dat dit 'het meest rauwe, pijnlijke en schurende boek is van Saskia Noort tot nu toe.' En dat het 'nog dagen nadreunt', dan verwacht ik wel wat meer... Die verwachting werd echt niet waargemaakt.
(Nu moet ik er wel bij zeggen dat ik laatst een boek gelezen heb dat wèl helemaal aan die omschrijving voldoet, namelijk 'Een klein leven'. Ieder daaropvolgend boek kon bijna onmogelijk net zoveel indruk op me maken.)

Dus als je een lekker vakantieboek zoekt kan ik Huidpijn van harte aanbevelen, maar een hoogtepunt binnen het thrillergenre is het niet.