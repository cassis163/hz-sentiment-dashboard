Sebastian Fitzek weet hoe je een spannend boek moet schrijven. Het Pakket is dan ook een echte pageturner waarin je blijft lezen tot je eindelijk erachter komt wat er nou precies aan de hand is.

Fitzek maakt gretig gebruik van de vele tools die beschikbaar zijn voor een thrillerschrijver. We springen heen en weer in de tijd, gebeurtenissen worden aangekondigd, het mysterie groeit, hoofdstukken eindigen met cliffhangers de lezer wordt kundig gemanipuleerd en wentelt met het plot mee naar de uiteindelijke ontknoping, die je niet ziet aankomen.

In al die kundigheid zit wel een valkuil. Het lijken trucjes te worden om de lezer in het verhaal te houden, maar staan niet in dienst van het verhaal zelf. En dat is jammer. Want het boek bevat twee hele interessante vraagstukken. In hoeverre is een patiente als Emma Stein geloofwaardig en in staat een waanwereld te creÃ«ren waarin iedereen om haar een ook gaat geloven, en aan de andere kant, hoever kan obsessie iemand drijven?

Dit sneeuwt onder in een bombarie aan toevalligheden die heel spannend beschreven zijn, maar waarvan de lezer zich bij de ontknoping een beetje bekocht kan voelen. Het uiteindelijke verhaal doet daarom wat af aan geloofwaardigheid. Mede daardoor kruipen de personages ook niet onder je huid.

Desalniettemin een boek wat je in een keer uitleest, maar helaas niet nog een tweede keer erbij pakt.