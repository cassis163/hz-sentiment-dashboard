Onder de sterren van Montpeiller geschreven door Marina Folkers is een heerlijke romantische feelgood die je aan een stuk door uit leest.

Dit boek gaat over Cleo. Een 24-jarige dame die een lastig achtergrond heeft gehad en genoeg heeft van alle roddels en praatjes over haar. Wanneer zij de kans krijgt naar Zuid-Frankrijk te gaan voor een klusje ziet zij dat als een perfecte uitweg naar onzichtbaarheid.

Daar ontmoet zij natuurlijk een hele aantrekkelijke man, Luc. Dit zet Cleo’s hele idee van dit ‘onzichtbare’ tripje op z’n kop. Maar dat is voor Luc net zo, hij zat hier ook zeker niet op te wachten.

Ik heb dit boek in nog geen drie dagen uitgelezen. De schrijfstijl en verhaal leest heerlijk weg. Ondanks dat ik het af en toe een tikkeltje voorspelbaar vond, was dit nog steeds een heel fijn boek om te lezen. Zeker een aanrader als je een luchtig feelgood zoekt!