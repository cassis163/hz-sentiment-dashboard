In het boek Nooit vergeten van Nicci Gerrard vertrekt de achttienjarige Johnny Hopkins uit zijn ouderlijk huis om te gaan studeren in Sheffield. Daar verdwijnt hij.
Zijn familie blijft ontredderd achter en wacht.
De gevolgen van de verdwijning van Johnny op het gezin van Felix en Isabel zijn enorm. De onderlinge verhoudingen veranderen. Het gezin raakt ontwricht, ze zijn radeloos want ze moeten verder leven met een verdwenen kind. Ze missen Johnny.
De tijd is hun enige troost, zorgt voor hen en geeft voorzichtige momenten van geluk maar Johnny wordt nooit vergeten.
Nicci Gerrard beschrijft in hartverscheurende zinnen de pijn om de plotseling verdwenen Johnny. Ik voelde meer dan eens tranen in mijn ogen zozeer heeft Nicci Gerrard mij met haar roman Nooit vergeten ontroerd.