Korte roman die treffend inkijkje geeft in 2 werelden: de wereld van Nederlandse Marokkanen en de wereld van ‘gelukszoekers’ uit Marokko op weg naar Nederland.
Het ‘nergens bijhoren’ van jonge Marokkaanse Nederlands wordt mooi beschreven: zich niet thuisvoelen in de Nederlandse cultuur (zeker na 9/11) maar ook geen onderdeel zijn van de Marokkaanse cultuur. En de dramatische reis van een economische vluchteling, ook dat wordt mooi beschreven. Naast de impact (en het lot) van Murat blijven vooral de geweldige beschrijvingen van natuur en hitte in zowel Marokko als Spanje hangen. Het boek is te kort om echt in de huid te kunnen kruipen van de hoofdpersonen.