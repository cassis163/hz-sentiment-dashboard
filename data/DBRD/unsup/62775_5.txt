Indridason blijft de lezer verrassen en verwennen. Koudegolf (een vreemde titel overigens) is opnieuw zeer de moeite waard. De immer sombere Erlendur komt in een bizarre spionagegeschiedenis terecht. Het verhaal zweeft tussen heden en verleden. Prachtige, beklemmende geschiedenis van een student in de DDR die langzaam zijn geloof in het communisme verliest. Zeer overtuigend en aangrijpend. Natuurlijk krijgt Erlendur ook zijn portie persoonlijk leed, maar er gloort ook een romance?