Het is 4 jaar na de gruwelijke gebeurtenissen in Verminkte toekomst.
Hoe zou het verder gaan met Emma? In dit boek volgt het antwoord.
Het boek begint met een proloog over de 15-jarige, Friese, Tys Adema. Door het boek wordt Tys in verschillende hoofdstukken gevolgd tot maart 2016, de periode waarin het verhaal zich afspeelt. Het gaat over de zeer moeizame relatie met zijn vader en, in mindere mate, zijn moeder, broer en zus.

Ondertussen worden in een park in Friesland botten gevonden, die daar al langere tijd zouden liggen. Sanne Philips en Luca Borra besluiten om te achterhalen wie hierachter zit. Daarbij komen ze er niet onderuit om een paar keer een bezoek te brengen aan een, voor hun bekende, crimineel, in de PI Vught. Zou hij er meer van weten?
Ook is er nog de zaak van een vriend van Luca’s broer Gianni: zijn vrouw en dochter worden vermist. Sanne en Luca besluiten om in hun vrije tijd een onderzoek te starten, met behulp van paragnost Will de Jager….

Verknipte tegenstander is het 5e deel in de VT-reeks rond de Hoornse rechercheurs Sanne Philips en Luca Borra.
Het is een boek met constante onderhuidse spanning, dat met een, figuurlijke, explosie tot een onverwacht plot komt.
Het is geschreven in niet te lange hoofdstukken, waardoor de vaart erin blijft.
Elk hoofdstuk is vanuit een ander personage: Sanne, Emma, Will, Tys en later Madison.
Personages die op het oog niets met elkaar te maken hebben, worden bij elkaar gebracht tot een verbijsterend plot.
Ze worden goed neergezet en je krijgt een goed beeld van ze.
Het is wel een aanrader om eerst VT-4 Verminkte toekomst te lezen, om goed te weten wie wie is, en wat hun rol in het verhaal is.
Ik heb erg genoten van dit boek en geef het 4 dikke sterren.
Ik mocht dit boek lezen voor de ThrillZone Leesclub.