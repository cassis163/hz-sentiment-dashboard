Rindert Kromhout neemt de lezer mee op een interessante reis. 'Een Mann' beschrijft slechts een kort stuk uit het leven van Klaus Mann, zoon van Thomas Mann, in subjectieve vorm. Als lezer heb je het gevoel zowel Klaus als zijn vrienden en familie écht te leren kennen.

Het verhaal is goed opgebouwd, zeker omdat uiteindelijk de cirkel rond is. De proloog wekt al meteen de nodige nieuwsgierigheid op. Wat is er zo bijzonder aan het verhaal van Klaus Mann, hoe is de relatie met zijn vader? Door de flashbacks krijg je als lezer een goed beeld van de jeugd van Klaus. De lezer ziet hem evolueren van een kleine jongen naar een volwassen man. Mooi hoe er in het boek wordt geschreven over Klaus zijn geaardheid en zijn gevoelens, hoe hij worstelt met de bekendheid van zijn vader en hoe hij zich steeds minderwaardig voelt als schrijver ten opzichte van zijn vader.
De familierelaties, maar ook de vriendschappen, zijn duidelijk beschreven. Mielein, de moeder van Klaus, is er steeds voor haar gezin. Thomas, de tovenaar, leeft voornamelijk in zijn eigen (schrijvers)wereldje. Ook de relatie met de andere familieleden is goed weergegeven.
De intermezzo's zijn een mooie afwisseling, maar je blijft toch steeds benieuwd hoe de jeugd van Klaus zich verder ging ontwikkelen.
De schrijfstijl is moeilijk te benoemen. "Een vlot leesbare schrijfstijl die nieuwsgierigheid van de lezer aanwakkert" komt toch goed in de buurt. Over elk personage dat wordt vernoemd, René Crevel, Sylvia Beach,Walt Whitmann,...wil je echt meer te weten komen.

Hopelijk komt er nog een vervolg op dit boek.

Voor liefhebbers van dit boek is de Bloomsbury-trilogie zeker een aanrader!