Een hilarisch prentenboek voor kleuters. Troetelnaampjes.... wie heeft ze niet, voor je kinderen of voor je huisdieren. Niet altijd zijn ze even leuk of worden ze gewaardeerd. Dit boek gaat over een klein hondje die niet schattig wil zijn , maar een gewone volwaardige hond.

'Ik mag dan klein zijn, maar ik ben niet een van die stomme hondjes. Ik ben niet kroezelig... of poezelig... of gestoord. Dus ik begrijp niet waarom mijn baasje me niet als een gewone hond behandelt.'

Helaas heeft dit baasje allerlei troetelnaampjes voor het kleine hondje. Van 'Zoeterikse Scheetjebeetje' tot 'Kleinste Konijnenboutje'. Het hondje wordt aan alle kanten vertroeteld, en schaamt zich hiervoor en wil het liefst hondenspelletjes spelen met de andere honden in het park. En wanneer ze eindelijk mee mag doen met de andere honden is ze helemaal gelukkig en neemt ze het vertroetelen maar voor lief, net als al die andere honden . :)

Een prachtig kleurrijk prentenboek met grote illustraties, vaak bladvullend. De gevoels uitdrukkingen van de honden worden goed weergegeven. Je ziet gewoon of ze boos, blij of beledigd zijn. De tekst is niet te lang en ook gemakkelijk te volgen. Tijdens het voorlezen merk ik dat de kinderen moeten lachen om al die gekke troetelnaampjes en natuurlijk volgt er al snel een gesprekje over hoe mama of papa hun wel eens noemt. Een mooi en vooral ook grappig boek om naar te kijken en om naar te luisteren.