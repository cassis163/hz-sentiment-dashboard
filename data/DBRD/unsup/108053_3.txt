De keuze is het levensverhaal van dr. Edith Eger, die op 16-jarige leeftijd in 1944 naar Auschwitz gedeporteerd werd.
Het is een verhaal van overleven en de kracht om haar leven op jeugdige leeftijd weer op de rails te krijgen. Het 1ste deel is op sommige momenten héél gruwelijk, maar het was ook de trieste realiteit. Edith Eger wordt uiteindelijk psycholoog, die op 90-jarige leeftijd nog altijd een praktijk heeft.
In dit boek vertelt ze niet alleen over haar oorlogsherinneringen maar ook over haar cliënten, die ze probeert te helpen. Deze praktijkervaringen vond ik soms wel wat langdradig.
Maar toch een boek om te lezen en even bij stil te staan.