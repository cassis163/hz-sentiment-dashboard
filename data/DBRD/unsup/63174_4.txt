Een heel mooi en lief boek over mensen, die in het leven vastgelopen zijn en zichzelf al bewegend over de Camino ontknopen van deze ingeslopen aanpassingen. Het verhaal spitst zich toe op de ontluikende liefde tussen de Engelsman Martin en de Amerikaanse Zoë. Zij is in de rouw en laat meer los dan alleen de liefde voor haar onlangs overleden tweede echtgenoot. Hij ontvlucht zijn ontwrichtte huwelijk en focust zich op een octrooi van een bagagekar. Onderweg komen ze elkaar regelmatig tegen en de vriendschap wordt steeds hechter. Ook komen ze anderen tegen op de Camino waarmee ze verbonden raken. Nergens wordt het verhaal overdreven of cliché verteld. De auteurs blijven klein en medemenselijk schrijven. De hoofdstukken wisselen van het perspectief van Zoë met die van Martin. Ik vermoed dat Graeme de mannelijke versie geschreven heeft en Anne de vrouwelijke. Blijkbaar hebben Graeme en Anne de Camino tweemaal samen gelopen. Daardoor is het tevens een soort road story geworden. Een mooi romantisch verhaal over een middelbaar stel die schoon schip maken met zichzelf en elkaar daarbij helpen.