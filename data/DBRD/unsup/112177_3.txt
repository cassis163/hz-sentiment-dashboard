Een echte aanrader voor de liefhebsters van de Shopaholic reeks is dit boek van Holly McQueen. Toen ik in de winkel stond en dit boek kocht had ik gerekend op een ‘okay’ boek, maar het was echt super grappig!

Isabel wil namelijk een bestseller schrijven maar het ontbreekt haar aan een aantal essentiële dingen, nee… pen en papier heeft ze wel. Maar discipline, concentratievermogen en inspiratie…? Daar ontbreekt het onze heldin wel een beetje aan.

Isabel merkt al snel dat ze nogal heeft onderschat hoe moeilijk het is om een boek, laat staan een bestseller te schrijven, en fantaseert er lustig op los over hoe geweldig haar leventje zal zijn als ze straks een beroemd schrijfster is. Iets wat me erg aantrekt in haar karakter.

Zoals ik al zij vond ik het boek een beetje vergelijkbaar met de Shopaholic boeken van Sophie Kinsella. Niet alleen wat betreft de schrijfstijl, maar wat mij betreft hadden Becky Brandon geboren Bloomwood en Isabel Bookbinder zusjes kunnen zijn.

Net als in Shopaholic word het verhaal soms onderbroken door brieven, lijstjes of dagindelingen van de hoofpersoon, wat ik op zich een leuke aanvulling vind op het verhaal. Maar de brieven van Isabel aan de Minister vond ik dan weer wel net een beetje too much.

Al met al vond ik het een erg leuk boek, met veel humor en een verhaal dat zich op vlot tempo ontwikkeld. Leuk voor als je een keer wat lichters wilt lezen.