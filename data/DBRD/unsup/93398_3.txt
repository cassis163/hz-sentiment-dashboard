De opzet van dit boek vind ik het grootste pluspunt: een onbekende toehoorder krijgt van verschillende personen uit de omgeving van de uitgemoorde familie te horen wat zij weten van het voorval, hoe zij de dagen ervoor en erna hebben beleefd etc. Veel personen doen hun verhaal bij deze persoon en zij doen dit allemaal op hun eigen manier; ze hebben een 'eigen stem' en dat vind ik knap gedaan.
Het boek leest verder zeer vlot, dit komt mede door het makkelijk taalgebruik en korte zinnen, het redelijk groot lettertype en daarnaast telt het slechts 126 pagina's (in een klein avondje uit dus). Eigenlijk 3,5 duim...