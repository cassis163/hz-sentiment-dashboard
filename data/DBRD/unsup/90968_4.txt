Het is voor mij een eerste kennismaking met Mons Kattentoft.
Dit boek is een vervolg op Engelwater en deel twee in de serie over inspecteur Malin Fors, maar kan zonder een enkel probleem los worden gelezen.

In de proloog wordt onder meer de titel Lichthemel verklaard.
Het is een spannend boek van het begin tot het eind.
Malin Fors is behalve druk met de moord ook erg druk met zichzelf en haar omgeving. Dat maakt haar heel menselijk. Je leert alle personages goed kennen door de manier waarop ze beschreven zijn. Het zijn redelijk veel personen, maar het aantal is geen belemmering voor de duidelijkheid, door de manier van schrijven. Lekker korte zinnen, niet te lange hoofdstukken. Gemakkelijk te lezen.
Wat me als vooral opviel: de 'gedachten' van het slachtoffer worden door het hele verhaal heen neergezet. Dit zijn de cursief gedrukte delen. Op deze manier lijkt het alsof hij meekijkt op wat er gebeurt. Knap gedaan!
De auteur beschrijft ook een maatschappelijk probleem. Niet alleen maar in het hoge noorden, maar tegenwoordig ook in Nederland speelt het tekort (zowel personeel als financiÃ«n) in de verzorging steeds meer.
De dader blijft heel lang een mysterie, maar de reden van de moord kun je vrij snel bedenken. Toch blijft het spannend omdat je geen zekerheid krijgt.
Het einde heeft me helemaal verrast. Ik wist dat er nog iets niet afgehandeld was, maar had er geen idee van dat het op dit einde uit zou draaien.
Een heerlijk spannend boek!
Het lijkt me een goede serie te worden.