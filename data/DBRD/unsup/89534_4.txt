Falco en de gestolen Stympha's leest absoluut vlot weg. Nienke Pool weeft op originele en bijzonder fantasierijke wijze een stuk mythologie door het verhaal van Falco en zijn volk.
De stympha's deden mij in de verte aan de daemons uit de (prachtige) trilogie van Philip Pullman denken, maar omdat ze in 'Falco' een geheel andere en veel actievere rol vervullen, stoorde mij dat niet in het minst. Voor volwassenen zullen de vele verwikkelingen soms wat snel en hier en daar wat te gemakkelijk gaan, maar voor de YA-doelgroep (12+) zal dat niet zo'n bezwaar zijn. In zijn soort is dit boek zeker een aanrader.