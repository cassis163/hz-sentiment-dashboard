Normaal gesproken is het niet zomaar een boek dat ik snel zou pakken, ondanks dat het onderwerp me intrigeert. Geschiedenis heeft me weinig geraakt. Echter ben ik toch altijd wel nieuwsgierig geweest naar de Tweede Wereldoorlog. Misschien komt het door de vele herdenkingen die je jaarlijks toch wel via het nieuws mee krijgt samen met de diverse geschiedenislessen op de basisschool en middelbare school. Uiteindelijk hebben die me nieuwsgierig gemaakt naar wat er allemaal gebeurd en hoe zoiets als een Wereldoorlog tot stand is gekomen.

Tijdens het lezen wordt je overmand door emoties.  Het is moeilijk voor te stellen wat voor afgrijselijke dingen er allemaal zijn gebeurd tijdens de Tweede Wereldoorlog. Woorden als onvoorstelbaar, krankzinnig en onmenselijk, maar zeker ook heldhaftig, moedig en ware liefde schieten onmiddellijk door je hoofd. Vol afgrijzen lees je over de dynamiek en politiek die binnen het verhaal voorbij komen, maar ook de kracht die ervoor nodig is geweest om dit allemaal te overleven. Het is ronduit wonderbaarlijk dat je hier 'levend' uit kunt komen. Het woord levend is hier dan ook op meerdere manieren te interpreteren.

Het verhaal lees je vanuit het hoofdpersonage Lale en zijn geliefde Gita. Samen met Lale en Gisa doorloop je hun 'reis' in het concentratiekamp in Auschwitz en hun ontsnapping uit het kamp wanneer de Russen geleidelijk dichterbij komen.

Ondanks de gruwelijke gebeurtenissen waarover je leest, maakt het je nieuwsgierig naar de onbreekbare, krachtige liefde die ontstaat onder deze barmhartige omstandigheden. Het zorgt ervoor dat je een warm gevoel vol hoop en liefde krijgt, die ondanks alles een glimlach op je gezicht weet te toveren.
Het is een aangrijpend verhaal, vol emotie, dat je ondanks alles moeilijk weg kan leggen. Het verhaal blijft gedurende een lange tijd nog bij je. Zeker omdat je weet dat het een belangrijk stuk geschiedenis is, maar vooral omdat het je eraan herinnert dat hoe gruwelijk iets ook kan zijn, liefde alles overwint!

Zeker een boek dat ik aanraad! Wees alleen wel berust op het feit van het onderwerp van het boek. Lees dit boek niet zomaar, zorg dat je er mentaal klaar voor bent. Lees het rustig en op je gemakje, want het grijpt je hoe dan ook aan. Je moet het boek gewoon gelezen hebben, dan snap je waarom je het moeilijk los kan laten.

De onvoorstelbare kracht van liefde die alles overwint, geeft je een gelukzalig gevoel dat je voor de komende tijd zal blijven achtervolgen!