Met een uitnodigende cover is ‘Meisje’ van Marjon Sarneel best wel een leuke tussendoor.
‘Meisje’ is een verzameling van zeer korte verhalen over dagdagelijkse zaken, bepeinzingen, leuke momenten. Het ene moment gaat het over het inwendig plezier dat je beleeft tijdens het braamplukken, wetend dat je mensen gelukkig kan maken met een simpele pot bramenconfituur. Het andere moment gaat het over een kleine hersenkronkel, een fantasie waarin je terecht komt en een glimlach op je gezicht tovert.
Eenvoudige verhalen ? Ja ! Maar eerlijk, in deze stressvolle maatschappij, na een druk gevulde dag viert eenvoud hoogtij. Sarneel schrijft over kleine dingen die een mens gelukkig maken, over tevreden zijn met jezelf en over dankbaarheid. Heel af en toe is het soms moeilijk om de gedachtengang van de auteur volledig te begrijpen of te kunnen volgen, maar toch geeft dat dan weer stof tot nadenken.
De leuke tekeningen van Judith Zijtregtop maken het boek gewoonweg compleet. De fleurige kleuren, de uit de losse pols geschilderde figuren en personen die sluiten prachtig aan bij het verhaal. Het is meisjesachtig zonder echt kinderachtig te zijn, wat mede komt door de herkenbaarheid van de kortverhalen.
Kortom, zoals vermeld op de achterflap, ‘Meisje’ is een leuke kadootje voor jezelf, maar ook anderen maak je er best gelukkig mee.