Mischling is het gruwelijke verhaal over de tweeling Perle en Stacha die in Auschwitz terecht komt bij dokter Mengele. Hij onderwerpt hun aan allerlei gruwlijke onderzoeken. Uiteindelijk raken de meisjes elkaar kwijt (ook een experiment van Mengele). Stacha denkt dat Perle dood is, en Perle wordt zo gruwelijk mishandeld dat ze niet meer weet wie ze is, en dat ze een tweelingzus heeft. Na de oorlog gaan ze elk huns weegs en ook dat gaat, in het verwoeste Polen, niet van een leien dakje.

Het verhaal is gruwelijk, maar zo liefdevol geschreven dat het nergens t√® erg wordt. De meeste gruwelijkheden worden niet precies beschreven, maar gesuggereerd en beschreven vanuit de ogen en interpretatie van een kind. Natuurlijk heb je wel in het hele boek in je achterhoofd alle informatie over wat Mengele allemaal heeft uitgespookt, die ik ooit in andere boeken heb gelezen. Dat maakt dat je zelf dingen gaat invullen, waardoor het verhaal nog vreselijker wordt.
Het boek wordt vanuit de perspectieven van beide meisjes geschreven. In het begin vond ik dat nogal verwarrend, want ik kon ze vaak moeilijk uit elkaar houden. Later realiseerde ik me dat dat juist subliem gevonden is, want dat is met eeneiige tweelingen nou juist ook het geval!