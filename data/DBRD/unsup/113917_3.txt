Zeg maar dag tegen mammie bestaat uit twee delen: Het verleden en Het heden.
Het verleden draait om de tijd dat Victor en Donna elkaar leerden kennen, hun gewelddadige huwelijk en hun schrijnende scheidingstijd.
Het heden gaat vooral om de tijd na de scheiding. Hoe Donna zich weer openstelt voor de liefde en dan vanaf de dag van verdwijning de zoektocht naar haar zoon en dochter. Victor wist hoe hij Donna moest treffen midden in haar hart. En Donna wist dat hij op een dag een gigantische fout zou maken.

Zeg maar dag tegen mammie is geschreven in de no nonsense stijl en bevat geen moeilijke taal. Het is vlot en beeldend en al hoewel je best weet hoe het afloopt is het toch spannend.

Zeg maar dag tegen mammie is dan niet de pageturner die ik hoopte te lezen maar uiteindelijk bracht het mij wel een paar middagen fijne ontspanning. Gelukkig zijn er nog genoeg titels van Fielding die ik niet gelezen heb dus hoop ik de volgende keer wel weer gegrepen te worden door de betovering van mijn eerste kennismaking met het werk van Fielding.

Deze review is een verkorte versie van het origineel op mijn blog.