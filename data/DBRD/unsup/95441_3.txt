Het is een non fictie boek. Dat was voor mij wel even wennen, want ik lees dat maar heel af en toe. De laatste keer dat ik een non fictief boek had gelezen kon ik me eigenlijk niet meer herinneren. Maar doordat een voormalig klasgenoot een presentatie had gehouden over dit boek, wilde ik hem toch wel graag lezen.

Eigenlijk draait dit hele boek over hoe Bob het leven van James veranderde. Je leest over de ontmoeting tussen die twee en de onzekerheid van of de kat wel echt bij hem wil blijven en niet terug wil naar de straat. Al snel wordt duidelijk dat die twee onafscheidelijk zijn en de mensen zijn dol op de kat. James probeert zijn drugsverleden achter zich te laten en helemaal clean te worden. Hoewel hij het zoveel mogelijk probeert te verbergen voor Bob, is zijn maatje wel een goede hulp op het moment dat hij van de Methadon afstapt, de laatste stap naar het clean worden. Zoâ€™n band die James en Bob met elkaar hebben, zie je zelden.

Stiekem doet de band tussen die twee mij een beetje denken aan wat ik had met de kat van een ex. Dat beestje en ik werden ook onafscheidelijk en zodra ik weg ging werd dat beestje overstuur en agressief. Stom toevallig was dat net zoals Bob een rode kater. Ik weet niet wat het is, maar ik vind rode katers echt helemaal geweldig.

In ieder geval is het boek geschikt voor mensen die interesse hebben in een verhaal over de band tussen mens en dier. Er zit veel emotie in, maar juist op een positieve manier. Het is een prachtig verhaal!