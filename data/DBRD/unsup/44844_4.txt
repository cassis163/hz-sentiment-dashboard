De vroedvrouw van Braintree is een historische roman dat zich afspeelt tijdens de onafhankelijkheidsoorlog van Amerika. Nadat haar beste vriendin Abigail Adams, de vrouw van de tweede president van Amerka is overleden, blikt Lizzie Boylston terug op een roerige tijd in haar leven en het begin van haar vriendschap met Abigail. Het waren zware tijden voor zowel arm als rijk, maar ondanks dat weten Lizzie en Abigail een hechte vriendschap op te bouwen.

Naast haar werk als vroedvrouw, probeert Lizzie ook haar boerderij draaiende te houden en tegelijkertijd haar steentje bij te dragen voor De Zaak. Zij is daarbij haar tijd ver vooruit en om te kunnen doen wat ze wil, moet ze zich soms in allerlei vreemde bochten wringen. Het is mooi om te zien hoe Lizzie zich daarbij ontwikkeld van eigenlijk nog een meisje tot een zelfverzekerde vrouw die weet wat ze wil. Daarnaast gaat dit boek ook over wie je nou wel of niet kunt vertrouwen tijdens een oorlog. Lizzieâ€™s innerlijke strijd wordt hier mooi bij beschreven.

Doordat dit boek is geschreven als 1 grote flashback is de uitkomst voor het grootste gedeelte uiteraard al bekend, en helaas neemt dat een hoop spanning weg. Maar desalniettemin is dit boek een zeer fraai debuut van de schrijfster.