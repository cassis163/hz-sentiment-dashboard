Ik kan het boek niet aanraden aan wie een ‘goddelijke komedie’ verwacht, de humor is vaak ver te zoeken. Je moet ook echt wel de jaren 70 en 80 bewust hebben meegemaakt om het boek te kunnen pruimen. Een vijftiger die een nostalgische terugblik op zijn jeugdjaren zoekt, zit met dit boek goed. Een aaneenschakeling van halfvergeten muziek, flashbacks, tv-programma’s en reclame dompelen je onder in een verleden dat nooit de geschiedenisboekjes zal halen maar wel een belangrijk stuk van je eigen leven uitmaakt.
Een echtpaar waar de passionele liefde al lang voorbij is maar die toch niet enkel uit gewoonte bij mekaar blijven. Beiden hebben het moeilijk met "de overgang" en zijn op zoek naar iets wat hun leven zin geeft op een hoger niveau. Beiden proberen wat en ze komen ook allebei tot de vaststelling dat het sop de kool niet waard is.