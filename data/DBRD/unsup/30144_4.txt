In navolging van Verhalen uit de ambulance en Redders lang de kust heeft ze zich nog gewaagd aan Verhalen uit het kinderziekenhuis. Dit boek bevat kleine verhaaltjes, anekdotes van elk soort personeelslid in het Wilhelmina Kinderziekenhuis. Leuke anekdotes, maar ook minder leuke. In een ziekenhuis sterven er altijd mensen, maar als het kinderen zijn, is dit misschien nog erger.

De cover vind ik eigenlijk wel lief. Een schattige teddybeer, ingepakt met een mooie paars, roze sjaal en met een thermometer in de mond. Heel goed gekozen in functie van het boek.

Aan het begin van elk verhaaltje wordt de "verteller" voorgesteld. Naam en functie. Dit vind ik ten opzichte van de vorige twee boeken veel beter. Daar werden de vertellers vooraan in het boek voorgesteld, maar uiteraard weet je dan op het moment zelf niet meer wie of wat de verteller is/doet.

Er is een goede afwisseling tussen soort verhalen (met goede en minder goede afloop), allemaal op een duidelijke manier verteld. Er wordt ook gebruik gemaakt van voetteksten om minder duidelijke zaken uit te leggen.

Kortom, ik vond het een heel goed boek.