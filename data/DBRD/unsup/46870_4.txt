De geur van sterfelijkheid deed me denken aan de tv-serie Midsummer Murders en een beetje aan Agatha Christie. Het boek speelt zich af op het Engelse platteland, in een kleine gemeenschap. En hoewel er geen butler is, is iedereen verdacht. Het grote verschil tussen Midsummer en Christie is de gruwelijkheid. Maden in een open wond komen in de plezierige who-dunnits niet voor. Bovendien bevat het boek van Beckett tal van interessante types die Beckett levensecht neerzet. Het is een meeslepende thriller in een benauwende dorpsgemeenschap met aan het einde aan verrassende ontknoping. Ben benieuwd naar de verdere avonturen van de hoofdpersoon, een forensisch antropoloog.