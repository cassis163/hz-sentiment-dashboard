Kat Mahon, agente bij de NYPD, is door haar vriendin aangemeld op een datingwebsite. Kat is namelijk met haar werk getrouwd en haar vriendin vindt dat ze nodig aan de man gebracht moet worden. Uit nieuwsgierigheid neemt Kat een kijkje. Tot ze een bekend gezicht ziet, haar ex-verloofde Jeff. Ze is hem nooit vergeten en ze stuurt hem een kort berichtje. Mar uit het antwoord blijkt dat hij haar niet lijkt te herkennen. Wat is er aan de hand?
Daarnaast wordt Kat benaderd door een tiener die beweert dat zijn moeder vermist is. Maar is dat wel zo? Samen gaan ze op onderzoek uit.
Een thriller zoals een thriller zou moeten zijn. Spannend, boeiend tot de laatste bladzijde, meeslepend en goed verhaal. Iedere thrillerliefhebber zou een Coben gelezen moeten hebben. En zeker weten dat er dan na dit boek nog velen zullen volgen. Coben is een absolute meester wat mij betreft.