54 minuten is zo een van die boeken waar iedereen van zegt: je moet dit eens lezen. Dat deed ik dus, ook al was het een jaar later dan gepland.
Het verhaal is wel bekend denk ik bij velen: Het gaat over een high school shooting, een typisch Amerikaans gegeven waar wij gelukkig weinig ervaring mee hebben. Wat weten wij daar nu over, behalve dat het veel te vaak gebeurt ginds en dat het altijd levens verpest.
Dit is niet het eerste boek met dit thema dat ik gelezen heb en het is ook niet het sterkste. Misschien is het omdat bepaalde karakters me niet lagen, of omdat de verhaallijn niet genoeg tijd gaf om het volledig uit te diepen, maar er was iets dat me niet greep.
Toch is het tegelijkertijd ook een ijzersterk boek, met een verhaallijn die er mo√©st zijn, al is het maar om duidelijk te maken dat dit nooit meer mag gebeuren (en helaas nog altijd doet). Ik zit een beetje in dubio met mijn score. Als er met halve sterren zou gewerkt worden, had 54 minuten een 3,5 ster gescoord. Ik blijf wel uitkijken naar de volgende boeken van deze getalenteerde auteur.