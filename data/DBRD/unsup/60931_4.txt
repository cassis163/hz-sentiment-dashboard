Ik denk tot nu toe het beste boek uit de serie met Frieda Klein. Toch geen 5 sterren omdat het wat tijd nodig had om op gang te komen. Daarna gaat het wel heel snel en het heeft ook nog eens een enorme cliffhanger naar zondag, het laatste deel vermoed ik.

Hannah zit al 13 jaar opgesloten in een psychiatrische gevangenis voor de moord op haar moeder, stiefvader en broertje toen ze 19 was. Op dat moment leefde ze in een kraakpand, was ze op het slechte pad. Nu is ze nog een schim van wat ze was, totaal gebroken door het onrechtvaardige regime in de psychiatrische instelling. Ze brengt meer tijd in de isoleercel door dan strikt nodig is, ze wordt fysiek aangevallen door mede-patienten en bewakers/verzorgers.

Op vraag van iemand bij wie Frieda nog een schuld had staan, gaat ze Hannah opzoeken. In eerste instantie ziet ze niets in deze zaak omdat ze geen contact krijgt met de vrouw. Toch gaat ze nog een keer terug en is er een gevoel dat haar niet lekker zit. Ze is helemaal niet overtuigd dat Hannah de dader is, meer nog, ze denkt dat de vrouw al dertien jaar onschuldig vast zit. De politie ziet niets in deze theorie. De politie is sowieso niet de beste vriend van Frieda.
Maar Frieda zou Frieda niet zijn als ze niet als een pitbull door blijft gaan.

Heerlijk spannend boek.