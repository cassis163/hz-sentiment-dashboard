Yumeko groeit op in een het klooster van de Fluisterwind. Ze leid een rustig leven tussen de monniken tot op een dag de tempel word aangevallen door een groep demonen. Alle monniken worden gedood maar Yumeko heeft kunnen ontsnappen aan de gruwelen van deze wezens. Ze heeft een hele kostbare perkamentrol in haar bezit die haar is toevertrouwd door Meester Isao. Ze heeft beloofd deze in veiligheid te brengen voordat hij in de verkeerde handen valt, wat rampzalige gevolgen kan hebben. Dat is niet het enigst geheim wat ze met zich meedraagt, Yumeko is een gedaanteverwisselaar, iets wat ze voor haar eigen veiligheid beter verborgen kan houden.

We maken kennis met Yumeko, zij is een sprankelend, ondeugend, zachtaardig en tikkeltje naïef meisje. Ze is een kitsune en haalt geregeld ondeugende streken uit die enkele van de monniken tot wanhoop drijven. Ze krijgt een enorme uitdaging om de perkamentrol te beschermen en in veiligheid te brengen. Ze weet niet veel van de wereld buiten het klooster, maar toevallig komt ze Tatsumi tegen en hij vergezeld haar op deze gevaarlijke reis. Het plot in draait vooral om deze reis die Julie enorm spannend door de gebeurtenissen die Yumeko en Tatsumi onderweg meemaken. Het gevaar schuilt in elke hoek en achter iedere boom. Het verhaal speelt zich af in het oude Japan, Julie Kagawa heeft een prachtige en levendige sfeer gecreëerd. Ze laat je kennis maken met enkele van de mythologische figuren die Japan rijk is. Het verhaal word verteld vanuit meerdere perspectieven, het meest door Yumeko en Tatsumi en dit geeft veel diepgang aan het verhaal. Ook krijg je een mooi beeld van hoe ieder afzonderlijk de reis beleefd en welk doel ze bij de reis hebben en toch een band met elkaar opbouwen. Het eind van het boek is heel verrassend, dat maakt het wachten op het volgende deel weer een crime!!

Ik was echt heel blij toen ik Schaduw van de vos in handen kreeg. Ik ben een enorme fan van Julie en heb al haar andere boeken al gelezen. Daarom had ik al best een hoge verwachting van het boek, die is gelukkig helemaal waargemaakt. Wat ik zo mooi vind aan haar werk is dat het zo levendig is, het is tijdens het lezen geen moment saai en je word als het ware echt in het verhaal gezogen. Ik kon tijdens het lezen vooral de thema’s vertrouwen en vastberadenheid ontdekken. Dat vond ik heel mooi in dit verhaal, Yumeko en Tatsumi krijgen een hechte band zonder dat ze daarbij hun geheimen prijsgeven. Dat zorgt voor een soort spanning door het hele boek heen. Ik vond het een spannend verhaal en vond de Japanse cultuur die hier een soort hoofdrol in speelt heel intrigerend, het is in mijn ogen dan ook een heel origineel verhaal.

Julie Kagawa heeft met Schaduw van de vos een ijzersterk eerste deel van een nieuwe serie neergezet!