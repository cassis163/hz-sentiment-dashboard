Een boek vol zwarte humor, triestigheden, legendarische uitspraken, gemopper, kermisvolk, Vlaamse uitspraken, bizarre personages en een verrassende wending.

Het boek geeft een inktzwart beeld van de uitbuiting van “fenomenen” op de kermissen rond 1900, de tijd dat Jean Baptist rondreist met zijn “Freak Show”. Langzaam maar zeker wordt uit de hoofdstukken, waarin telkens één persoon centraal staat, duidelijk wat voor geheimen de familie Hooylandt heeft. En elke keer als je denkt dat het niet nog erger kan…

Een geweldig boek over een mopperende vijftiger die op zijn zachtst gezegd wat pech heeft. Al zou het ook kunnen dat je niet alleen geluk afdwingt, maar ook pech af kunt dwingen.
Hoe dan ook, het gemopper van Arthur is hilarisch. Arthur mag dan een rare snijboon zijn, opa Jean Baptist spant echter de kroon.