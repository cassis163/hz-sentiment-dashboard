In het begin even wennen aan de schrijfstijl, maar naarmate het verhaal vorderde, raakte ik meer en meer geboeid. Om op den duur het boek niet meer weg te kunnen leggen. Wat een barre ervaringen hebben de mannen van de Jeannette moeten doorstaan. Niet alleen het gedeelte op het schip, maar ook de tijd erna om te overleven op het ijs en de helse tocht naar Siberië, is ronduit schokkend om te lezen. De schrijver heeft naast de maritieme aangelegenheden ook de veranderende sfeer binnen de groep beschreven. Hoe houd je de moed erin, waarbij saamhorigheid een belangrijk onderdeel is. Naarmate de mannen vermoeider raakten, brak dit beetje bij beetje af. Achterop het boek staat vermeld dat de auteur dit verhaal heeft geschreven aan de hand van het verslag van één van de overlevenden en het logboek van kapitein De Long. Hij heeft het tot één geheel gemaakt, zonder dat voor de lezer duidelijk is geworden welke info bv uit het logboek komt. Jammer dat er op enkele passages na, het logboek niet letterlijk aangehaald is. Maar het blijft een aanrader om te lezen.
Als je van dit soort boeken houdt, probeer dan ook "De laatste Viking" van Stephen Bown, waarin de expedities van Roald Amundsen beschreven worden.