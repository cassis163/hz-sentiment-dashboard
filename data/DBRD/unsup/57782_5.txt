Wat een geweldig boek! Niet alleen een zoektocht naar het leven en sterven van Joodse familieleden in Oost Europa tijdens de WOII, maar ook een boek vol herinneringen van een generatie die bijna helemaal is uitgestorven. Door de verhalen krijg je een beeld van het leven van de Oost Europese Joden voor, tijdens en na de WOII. Vaak een beeld vol van verschrikkingen, maar ook met ontroerende details en menselijke machteloosheid en overlevingskracht. Mendelsohn legt verbanden met het heden, de geschiedenis van het Joodse volk, delen uit de Thora en teksten uit de klassieke oudheid. Hij stelt zichzelf voortdurend vragen n.a.v. zijn ontdekkingen over ethische keuzes, goed en kwaad, waarheid en herinneringen. Dit maakt het boek tot meer dan alleen een spannende zoektocht, maar geeft je veel stof tot nadenken. Het is een boek dat ik zeker nog vaak zal pakken om stukken te herlezen.