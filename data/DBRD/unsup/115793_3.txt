Persuasion is de eerste Jane Austen die ik las en ik moet toegeven dat het niet al te vlot ging. In vond Anne een boeiend personage en de 19e eeuwse setting kon mij zeker bekoren. Maar ik moet bekennen, tijdens verschillende passages verveelde ik me ook soms een beetje. Er wordt heel wat rondgelopen, gegeten, bezoekjes gebracht, en gezwegen over dingen die eigenlijk gezegd zouden moeten worden. Dat ene moment waar je als lezer dan echt op zit te wachten, komt er pas in de laatste 30 pagina's ongeveer, en dan worden de zaken ineens vrij snel afgehandeld. Ik had net dat deel van het verhaal graag wat uitgebreider gehad!