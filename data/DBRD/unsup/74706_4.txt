Korte inhoud:

Drie auteurs schrijven elk een verhaal dat verbonden is met de andere twee verhalen. Op avond voor kerst in Gracetown komt Jubilee vast te zitten in een sneeuwstorm met haar trein. Zij en een hele hoop cheerleaders vinden een Waffle House langs de weg om te wachten totdat hun trein weer verder gaat. Jubilee ontmoet er Stuart en gaat mee met hem. In het tweede verhaal willen Tobin, the Duke en JP per se naar datzelfde Waffle House gaan, nadat Keun hun uitgenodigd heeft om te komen kijken naar de cheerleaders. Het laatste verhaal gaat over Addie die liefdesproblemen heeft met haar vriend, die op de ingesneeuwde trein zit.

Mening:

John Green, Lauren Myracle en Maureen Johnson hebben een echt feelgood verhaal geschreven over kerstmis. Iedere auteur schrijft zijn eigen verhaal, maar toch is er iedere keer een link met de andere verhalen en op het einde komt alles heel mooi samen. Een ideaal boek om in de winterperiode te lezen met een warme chocolademelk bij het haardvuur.

Toch merk je dat dit een typisch tienerverhaal is over alle problemen die ze kunnen hebben. Zelf begin ik daar wat te oud voor te worden, maar doordat het een echt feelgood boek is, ben ik toch overtuigd. Af en toe is het verhaal ook onrealistisch. Denk dan bijvoorbeeld aan Jubilee die meegaat met een wildvreemde jongen, Stuart en bij hem blijft totdat de trein weer zal vertrekken.

Het is er ook aan te merken dat het een typisch Amerikaans verhaal is. Zo wordt er verwezen naar het Waffle House, Star Bucks, cheerleaders, American football,... Dit hoeft echter geen punt van ergernis te vormen, maar het valt wel heel erg op hoe het verhaal doorspekt is met die typische Amerikaanse elementen.