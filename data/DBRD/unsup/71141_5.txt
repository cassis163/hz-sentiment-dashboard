Mijn mening

De zeven zussen vond ik werkelijk prachtig. En om die reden was ik een beetje huiverig om deel 2 te lezen. Bang dat het zou tegenvallen. Maar niets is minder waar! Storm is wat mij betreft nog mooier en heeft me nog meer geraakt.

Het is een verhaal over een sterke vrouw die ondanks de tegenslagen in het leven altijd het positieve blijft zien. Natuurlijk kent en heeft ze verdriet, maar het is geen type dat daarin blijft hangen.

Het verhaal speelt zich af in het heden met Ally als hoofdpersoon. En in het verleden, eind 19e eeuw met Anna als hoofdpersoon. Wat beide dames met elkaar te maken hebben wordt langzaam uit de doeken gedaan. Tegen de achtergrond van de Noorse muziekscene, zo laat in de 19e eeuw.

De mix van feiten en fictie is mooi en vooral ook interessant. Uiteraard had ik wel gehoord van Peer Gynt en Grieg, maar door dit boek is dat allemaal wat meer voor mij gaan leven.

Ondanks dat het een vuistdik boek is heb ik het in een paar leessessie uitgelezen. Ten koste van uurtjes slaap. En tijdens het lezen heb ik hier en daar ook een traantje laten lopen omdat het verhaal mij zo raakte.

Ik had niet gedacht dat ik het zou zeggen, maar ik vind Storm nog beter dan De zeven zussen en ik kijk al vol verwachting uit naar het derde deel: Schaduw.

Ik kan niet anders dan 5 sterren geven. Prachtigâ€¦