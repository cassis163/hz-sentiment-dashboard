Het debuut van Tiffany McDaniel is er een die er mag wezen. Tiffany woont in Ohio en het landschap van Ohio komt terug in haar boek "De zomer die alles deed smelten". Tiffany is naast schrijfster ook dichteres, dat kan je merken aan haar prachtige poëtische zinnen.

Autopsy Bliss stuurt een brief aan meneer duivel heer Satan lord lucifer een uitnodiging om in Breathed, Ohia langs te komen. Als er op een dag een jongetje in het dorp komt en zegt dat hij de duivel is gebeuren er allemaal vreemde dingen. De duivel raakt bevriend met de zoon van Autopsy en komt bij hem in huis wonen. De hittegolf drijft de emoties nog hoger op en dan zie je dat angst voor het onbekende, gebeurtenissen buiten de gebaande paden leidt tot hele vreemde dingen.
Hoe zou ik zelf reageren?
Het boek is een boek met zoveel lagen, zoveel emoties dat het je soms zo aangrijpt dat je het even apart moet leggen “Sometimes this world is like red fences in the snow. There ain’t no hiding who we really are.” (soms is de wereld al rode hekken in de sneeuw. Het is niet mogelijk om te verbergen wie we eigenlijk zijn)
De vraag is natuurlijk wel waar kwam 'de duivel' vandaan? Is het wel de duivel of is het een getraumatiseerd kind? Hij is in ieder geval bijzonder, spreekt vaak in raadsels en zet de stad in vuur en vlam.
Op een gegeven moment raakte ik in alle gebeurtenissen een beetje de draad kwijt, maar het einde bracht alles weer bij elkaar. Een prachtig debuut en hoop dat er nog vele prachtige boeken van haar mogen volgend.