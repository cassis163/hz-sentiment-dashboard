Wanneer men kennis maakt met de familie Cazalet in het eerste boek: "Lichte jaren" van Elizabeth Jane Howard, slaat de verwarring toe doordat alle onderlinge familierelaties nog niet duidelijk zijn. De Tweede wereldoorlog begint dan net en het leven van de familie behoudt zo zijn eigen rustige koers. Maar de verwarring die de familiebanden in het begin veroorzaken staat in het niets vergeleken met het derde deel: "Verwarring", van de serie over de Cazalet's. Howard heeft de perfecte titel gekozen voor dit boek en zorgt voor bijna soapwaardige gebeurtenissen.

In dit derde deel zien we de meisjes Poly en Clary opgroeien tot jonge vrouwen. Ze zetten de eerste stappen naar onafhankelijkheid buiten het warme nest van de familie Cazalet op het platteland. Dit gaat gepaard met een hoop vragen, spannend avonturen en natuurlijk niet te ontbreken de liefde en zijn schaduwzijde.
We leren vooral Archie een stuk beter kennen en Louise veranderd van jong, verwaand en arrogant meisje in een (on)zekere, na√Øve, zielige jonge moeder en echtgenote.
Maar de grote verrassing komt aan het einde wanneer een sluier opgetild wordt over Ruperts verhaal..

"Verwarring" staat vol van de gebeurtenissen en vooral liefdesrelaties. In dit boek maakt Howard een soort van introductie naar het vierde de toe. In een korte tijd gebeurt er een hele hoop ter voorbereiding op deel 4: Bevrijding. "Verwarring" zorgt voor een grote wirwar in het hoofd van de lezer en deel 4 betekent niet alleen de bevrijding van de tweede wereldoorlog, leden van de familie Cazalet, maar ook van de lezer die de familie Cazalet in het hart gesloten heeft.