Het Duitse jongetje van 9, Bruno genaamd, verhuist met zijn familie in 1943 naar "Oudwis", een plaats waar bitter weinig te doen is. Hun huis en daarna prikkeldraad, bedienden die hen helpen, papa die geheimzinnig doet en mama die zich niet bewust is van wat er zich werkelijk speelt. Bruno zijn nieuwsgierigheid wordt geprikkeld wanneer hij achter de prikkeldraad mensen in pyjama's ziet Hij gaat op onderzoek en ontdekt er algauw "Schmuel" een jongetje van ongeveer zijn leeftijd. Hij sluit er een opmerkelijke vriendschap mee. Schmuel kan echter niet bij hem komen dus gaat Bruno zo vaak hij kan hem bezoeken. Wanneer Bruno zich niet meer kan houden, zoekt hij een manier om bij zijn vriend te zijn. Nietsvermoedend van wat hen beiden te wachten staat, kruipt Bruno naar de andere kant. En dan is het plots tijd want het alarm gaat, Bruno en Schmuel lopen mee met de rest van de "pyjama's"
In deze roman voor zowel volwassenen als jongeren wordt het verhaal van de jodenvervolging en de vernietigingskampen vanuit het oogpunt van een kind verteld. Bruno van wie zijn vader militair is, gaat er vanuit dat zijn vader het beste voor heeft, zijn moeder is achterdochtiger maar wordt volledig in het ongewisse gelaten. Wanneer het noodlot toeslaat beseft zij maar al te goed de gruwel en de wandaden van haar man en zijn hooggeplaatste "vrienden" de vader van Bruno krijgt een goede les te verwerken. Ondanks ik de film al gezien had, vond ik het boek ook zeker de moeite om het te lezen.