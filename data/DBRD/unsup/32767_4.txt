‘Medicijn’ is de vierde thriller van Ingrid Oonincx en zit wederom vol spanning en leuke plotwendingen. Wat ik erg knap vind is dat ze een verhaal dat best over-the-top is toch op een realistische manier weet te brengen. Al doet Ella soms domme dingen, toch kan ik me voorstellen dat het zo zou gebeuren. Doordat je een paar keer op het verkeerde been wordt gezet blijft het verhaal vaart houden en interessant. Het is nooit helemaal duidelijk wie er wel en niet vertrouwd kunnen worden.

Het boek is sterk opgebouwd en laat duidelijk de ambitie van Oonincx zien om een haast on-Nederlandse thriller te schrijven. De manier waarop ze de ethische dilemma’s verwerkt samen met een flinke portie spanning is erg goed gedaan en geeft het boek wat meer diepte. Ondanks de achtervolgingen en spanning is het geen thriller waarbij je continu op het puntje van je stoel zit en ook de climax van het verhaal had van mij nog wel wat spannender gemogen. Tegelijkertijd heeft ‘Medicijn’ dat ook niet nodig, het is ook zo een heerlijk boek om te lezen