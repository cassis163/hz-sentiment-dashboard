BA Paris heeft als debuut een thriller geschreven; Achter gesloten deuren. Kort gezegd gaat het over Jack & Grace, zij hebben naar de buitenwereld toe het perfecte huwelijk. Maar je weet natuurlijk nooit wat zich achter gesloten deuren afspeelt....

De inspiratie van Paris voor dit boek kwam via haar vriendenkring. Zoals ze zelf aangeeft: 'I had my suspicions about a friend's marriage, my imagination went into overspin and Behind Closed Doors was the result!'
Voor #Hebbanbuzz mocht ik dit boek lezen voordat deze officieel verschijnt en wow, wat was en ben ik hier blij mee! Een waardig debuut en ik ben benieuwd naar de rest van de boeken van deze auteuse. Het smaakt naar meer.

'Achter gesloten deuren' is gewoon een goede thriller. Er wordt per hoofdstuk gewisseld tussen het heden en het verleden en mede daardoor wordt de spanning goed opgebouwd. Voordat je het weet ben je halverwege het boek en had je eigenlijk al moeten slapen.. En dan lees je toch nog een hoofdstukje omdat het zo lekker wegleest. De vlotte opbouw heeft als nadeel dat je op 90% van het boek het einde al ziet aankomen. Maar dat maakt het einde niet minder goed.

Ik moet bekennen dat ik de spanning gedurende het lezen niet kon weerstaan en voortijdig naar het einde ben gebladerd om te spieken..

Enthousiast als ik was heb ik het boek door mijn vriend laten lezen. Hij leest normaal alleen tijdens de vakantie maar dit boek greep hem ook. Beiden hadden we het boek snel uit omdat je het echt niet makkelijk weg legt. Maar.. ook hij geeft aan; de doorgewinterde thrillerlezer ziet het einde aankomen.

Dit boek kan ik thrillerliefhebbers zeker aanraden.