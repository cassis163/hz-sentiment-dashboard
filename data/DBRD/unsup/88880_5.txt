Inmiddels is de serie Q echt iets waarmee ik me verwen. Zin in een goede thriller? Dan een serie Q aflevering. Je moet ze wel in de goede volgorde lezen.

Cold case" is de omschrijving van de zaak waarmee De noodkreet in de fles aanvangt. Een fles die meer dan tien jaar terug al is aangespoeld in Schotland en waar jarenlang geen blik op is geslagen, maakt dat Mørck c.s. belast worden met het onderzoek in een dubbele ontvoering van lang geleden. Terwijl het onderzoek moeizaam voortschrijdt, komt de lezer te weten dat de dader nog altijd actief is. Tegelijk wordt het Kopenhaagse politieteam belast met een nieuwe ontwikkeling in een reeks brandstichtingen bij bedrijven waarmee het door de economische crisis niet zo best ging. Mørck, zijn assistent (Hafez-el) Assad en Rose/Yrsa krijgen het flink voor hun kiezen voor ze een stap verder komen. Vooral de eerste zaak neemt een dramatische wending en bezorgt hen veel hoofdbrekens.

De noodkreet in de fles kent prachtige wendingen in de plot. De personages bij Adler-Olsen zijn levensecht, de auteur besteedt aandacht aan hun privésores zoals vaak in Scandinacische thrillers, er zit humor in de dialogen.
Het was weer echt genieten. Op naar de volgende...