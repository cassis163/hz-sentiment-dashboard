Dit moment, deze vrijheid (*****)

Marthe Hal

Paardenfysiotherapeute Marthe Hal heeft er genoeg van om steeds op de tweede plaats te komen in haar relatie met een getrouwde man en zegt hem vaarwel. Met haar paard Equus maakt ze heerlijke strandritten om haar hoofd leeg te maken.

Lauret van Daelen

Lauret van Daelen betreurd nog steeds haar vroegere keus om voor haar broer te zorgen in plaats van haar leven te delen met haar grote liefde, de schilderes Vara. Ze besluit een cursus te gaan volgen aan de universiteit.

Greet Rechter

Greet Rechter kon haar kleine meisjesdroom om danseres te worden niet waar maken. Ze werd bejaardenverzorgster maar moest per direct ontslag nemen nadat haar baas geen vertrouwen meer in haar had.

Hulp

Nadat Lauret volkomen onverwacht blind wordt door een oogspasme krijgt ze hulp van Marthe die haar bij toeval op een bankje ziet zitten. Ze zorgt ervoor dat Lauret medische hulp krijgt in het ziekenhuis en beloofd haar wat persoonlijke spulletjes op te halen in haar appartement. Wanneer Marthe haar belofte nakomt ontmoet ze Greet, de buurvrouw van Lauret. Als Greet van Marthe hoort wat er aan de hand is met Lauret ziet ze haar kans schoon om de helpende hand te bieden. Wanneer Lauret het ziekenhuis verlaat dringt Greet meteen aan om haar de nodige hulp thuis te bieden. Lauret accepteerd de hulp ietwat onwillig.

Vervlochten

Door de samenloop van omstandigheden raken de levens van de drie vrouwen tijdelijk met elkaar vervlochten. Ook Equus, het paard van Marthe speelt een prominente rol in het geheel. In zijn zinnelijkheid, angst, verzet, overgave en drang naar autonomie houdt hij de vrouwen een spiegel voor.

Een aangename verrassing

Deze roman van Erna Schr√∂der heeft mij zeer aangenaam verrast. Aan de ene kant zijn de situaties en belevenissen van de vrouwen vrij alledaags. Aan de andere kant worden hun levens dusdanig gedetailleerd beschreven dat het bijzonder is om te lezen. Het feit dat hun levens samenvloeien maakt het uniek. Ieder met hun eigen opvattingen, acties en reacties maakt dat het verhaal origineel is en een mooi geheel vormt.

Herkenbaar

Met haar bijzonder mooie, soms zelfs dichterlijke schrijfstijl zet ze drie personages en een paard op papier waar je je goed in kunt verplaatsen. Je herkend situaties zoals ze in je omgeving plaatsvinden. Omdat ik zelf bijna 30 jaar met paarden heb gewerkt herken ik de omgang van Marthe met haar paard en het gedrag van Equus goed. Heerlijk om het samenspel van die twee te 'zien'. Ja, je leest het goed, zien, want tijdens het lezen zag ik het echt voor me. Echt uitzonderlijk mooi beschreven. Dit boek is een echt pareltje in de boekenkast.