Ik kan niet anders zeggen dan dat ik zeer aangenaam verrast ben door dit boek en deze schrijfster. Het boek begint heel spannend en mijn aandacht was meteen getrokken. Vanaf de inleiding ontrolt het verhaal zich langzaam en leer je geleidelijk de emoties en het gevoelsleven van de hoofdpersonen kennen. Prettig is ook dat het boek zowel vanuit het gezichtspunt van Peter als dat van Eva wordt verteld. Daardoor krijgen het verhaal en de personages heel veel diepgang mee. Je wordt hierdoor meegevoerd in het verhaal dat werkt naar een ontknoping die stiekem al in het begin van het boek wordt prijsgegeven. Na dit boek te hebben gelezen weet ik zeker dat ik meer van deze schrijfster ga lezen en dat ik Nederlandse thrillerschrijvers ook vaker een eerlijke kans ga geven.