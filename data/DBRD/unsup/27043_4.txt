31-03-2016
Onderstroom vertelt het verhaal over een zeiljacht genaamd The Blue en haar bemanning.
Lana en Kitty zijn twee vriendinnen uit Engeland die beiden graag een tijd weg willen uit Engeland om verschillende redenen. De hartsvriendinnen besluiten na een draai met de wereldbol te gaan backpacken in Zuidoost Azië. Als ze op de Filipijnen de bemanning van het zeiljacht The Blue ontmoeten veranderd dit hun leven voorgoed. De bemanning van het zeiljacht bestaat uit 5 personen, ieder met hun eigen verhaal en hun eigen reden om het vaste land te verlaten en met The Blue mee te varen. Kitty en Lana mogen zich bij hen voegen en dan begint het genieten van zon, zee en verlaten stranden.
Het verhaal verspringt steeds van het heden, waar Lana vanuit Nieuw Zeeland op de radio te horen krijgt dat The Blue gezonken is, naar het begin van hun avontuur op The Blue. Langzaam komen deze verhaallijnen dichter naar elkaar om dan uiteindelijk tot een verrassende ontknoping te leiden die ik niet aan had zien komen. Het verhaal is zo geschreven dat je alleen maar door wil lezen, dat is de truc met deze manier van schrijven.
De spanning is eigenlijk vanaf de eerste bladzijde aanwezig, want je weet dat er iets ergs gebeurd is, het schip is gezonken! Maar door de beide verhaallijnen afwisselend te lezen weet je ook dat er op het schip in de tussentijd van alles gebeurd is.
Het boek is niet literair sterk, maar leest heel prettig weg, soms is de kop boven het hoofdstuk verwarrend omdat je dan in het “nu” aan het lezen bent, en dan begint er een nieuw hoofdstuk maar dat gaat verder in het “nu” maar dan staat er dit weer opnieuw boven. Het is een leuk boek, geen hoogwaardige kwaliteit, maar het is erg fijn lezen, en bovenal het is spannend, en verrassend. Kortom een aanrader voor een ieder die van een spannend maar niet te zwaar boek houd.