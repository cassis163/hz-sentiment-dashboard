Shaker Heights, een stadje in Ohio waar niet veel aan het toeval wordt overgelaten. Het moet de perfecte woonlocatie worden, maar de regels zijn streng. De kleuren van het huis zijn al vastgelegd en een berisping ligt op de loer wanneer het gras niet tijdig wordt gemaaid. Of ook de inwoners tevreden zijn met het perfecte valt te betwijfelen.

De families Richardson en Warren staan in dit boek in het voetlicht, door de kinderen hebben ze met elkaar te maken, hoewel ze er verschillende ideeÃ«n op na houden.
Wanneer het huis van de Richardsons in lichterlaaie staat, richt de verdenking zich op Izzy, de dochter. Ze is psychisch nogal aan de labiele kant. Haar familie heeft weinig bemoeienis met haar.

Wanneer de kunstenares Mia met haar dochter Pearl het duplexhuis van de Richardsons betrekt, belooft Mia dat het nu voor langere tijd zal zijn. Ze hebben de afgelopen periode als nomaden rondgezworven. Als de klus klaar was werden de koffers weer snel gepakt om naar de volgende klus te gaan.
De onderlinge verstandhouding tussen de beide families krijgt flink te lijden onder een adoptiezaak. Hier wordt pijnlijk duidelijk hoe een ieder daarover denkt.

Pijnlijk duidelijk worden de rafelrandjes van het moederschap getoond.
De auteur heeft een gelaagd verhaal gepresenteerd. Hierover zou nog heel lang over na te denken zijn, ware het niet dat de mening van de auteur hier en daar duidelijk doorschemert.
Het is een prettig leesbaar boek en het ontroert ook, Uiteindelijk wordt de vaart het verhaal opgeschroefd en komt er spanning in het verhaal, maar het debuut van Celeste Ng heeft meer charme en overtuigde me meer.
Desalniettemin een boek om van te genieten.