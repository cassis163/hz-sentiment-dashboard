Willem-Jan Verlinden heeft een zeer aangename schrijfstijl. In de eerste hoofdstukken komen veel feiten en datums aan bod en moet je als lezer alert blijven. Door de afwisseling van feiten, anekdotes, brieffragmenten, foto's,... is het aangenaam om te lezen. Je merkt meteen dat de informatie zeer goed onderbouwd is! Het boek schetst een zeer duidelijk tijdsbeeld van de periode eind 19de eeuw, begin 20ste eeuw. De historische achtergrond geeft vaak de beweegreden weer van het doen en laten van de familie Van Gogh. De zussen zoeken ieder hun eigen weg, al vanaf hun jeugd. Ze krijgen vele kansen aangeboden maar blijken toch steeds zoekend te zijn naar zichzelf.

Het boek is zeer zorgvuldig en duidelijk is opgebouwd. In de inhoudstafel staan steeds de plaatsnamen en tijdsperiode vermeld, soms wel een goede hulp om het juiste tijdsbeeld te hebben. Het boek verloopt grotendeels chronologisch zodat het goed te volgen is. De hoofdstukken zijn niet te lang. De documentatie (foto's, brieffragmenten,...) zijn mooi en interessant, een goede aanvulling!! De stamboom achteraan is wel nodig om de familiegeschiedenis goed te kunnen volgen, vooral in het eerste deel van het boek. De verantwoording en dankwoord hebben zeker een toegevoegde waarde, een goed beeld van de schrijver en het opzoekwerk! De uitgebreide literatuurlijst, register en afkomst van de afbeeldingen zullen zeker een grote meerwaarde hebben voor de lezers die nog verder op het onderwerp willen ingaan en nog extra informatie willen opzoeken.