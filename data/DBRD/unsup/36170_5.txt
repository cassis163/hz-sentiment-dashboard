Bij het zien van de schitterende cover van Welkom aan de kust van Danny Verbaan weet iedereen wel waar het boek over zal gaan. Het gaat inderdaad over Neerlands bekendste badplaats Scheveningen.
Bij het lezen van de proloog word je meteen nieuwsgierig gemaakt naar het verhaal van Scheveningen. Scheveningen, een plaats dat een rijke geschiedenis kent. Je ziet en leest hoe Scheveningen-Bad in de loop der jaren verandert van een kuuroord naar een badplaats.
Welkom aan de kust van Danny Verbaan vertelt de geschiedenis van hoe Scheveningen-Bad is ontstaan, waar het eerste badhuis stond, waar de eerste hotels stonden, welk hotel nu nog steeds bestaat ondanks de paar tegenslagen en wie daar zoal logeerden. Wat er in den beginne nog meer te doen was in Scheveningen. Je leest hoe het daarna met Scheveningen is gegaan, hoe Scheveningen beide wereldoorlogen wist te overleven (ok, de laatste was niet zonder kleerscheuren en dat is nog zacht uitgedrukt, maar men wist het toch weer op te bouwen), hoe men Scheveningen op de kaart probeerde te zetten door van alles te organiseren, door diverse artiesten (en dat waren vaak niet de minste, ze kwamen van heinde en verre) te laten optreden in de diverse hotels en andere gelegenheden en waar mensen bijvoorbeeld naar het circus konden.

Lees verder op https://surfingann.blogspot.com/2018/11/welkom-aan-de-kust-danny-verbaan.html.