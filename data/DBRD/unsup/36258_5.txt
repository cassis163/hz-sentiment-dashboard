Het kleine meisje van meneer Linh bevat slechts 143 pagina’s, waarin Claudel met slechts 2 hoofdpersonages een verhaal vertelt over een bijzondere vriendschap. Met zijn eerste alinea weet Claudel de lezer al het verhaal in het trekken;

Een oude man staat op het achterdek van een boot. In zijn armen houdt hij een lichte koffer en een pasgeborene, nog lichter dan de koffer. De oude man heet meneer Linh. Hij is de enige die weet dat hij zo weet, want iedereen die het wist is om hem heen gestorven.

Vanaf het eerste moment weet Claudel de lezer mee te nemen in het leven van meneer Linh en de moeite die het hem kost om zich aan te passen aan zijn nieuwe leven. Je voelt de wanhoop van een man die alles doet voor zijn kleine meisje, om haar de beste toekomst te gunnen. Met de ontluikende vriendschap tussen Bark en meneer Linh neemt het verdriet af en gaat de zon op de pagina’s schijnen. Op intrigerende wijze laat Claudel zien dat vriendschap geen woorden nodig heeft, dat een aanraking en luisteren al voldoende is om iemand een goed gevoel te geven. De onverwachte plotwending aan het einde raakt en maakt dat je zeker een brok in je keel moet wegslikken. Een must-read roman.