De schrijfster, Cecilia Campos, vroeg mij of ik zin had om haar eerste boek ‘Trucker Girl’ te recenseren. Inmiddels had ik het boek al veel voorbij zien komen op social media en ik was dan ook zelf wel nieuwsgierig geworden dus nam het aanbod aan.

Het betreft hier een erotische roman waarin de gekwetste jonge vrouw Nina de hoofdrol heeft. Zij leidt een nogal oppervlakkig bestaan vol seksuele escapes en vluchtgedrag. Totdat zij de knappe Sebastian Strong tegen het lijf loopt. Wie is deze mysterieuze man die haar wereld op de kop zet? Wat heeft hij met haar verleden te maken? Wil Nina deze veranderingen allemaal wel en waarvan vlucht ze eigenlijk?

Het verhaal bevat naar mijn smaak te weinig diepgang en psychologie. De karakters ontwikkelen zich minimaal en het geheel komt op mij vooral over als een erotisch getint sprookje. Het kleine lettertype, vele alinea’s en hoofdstukken zorgen voor een verminderde ontspannen leeservaring. Nu moet ik wel zeggen dat de uitgave die ik gelezen heb inmiddels niet meer verkocht wordt en het boek opnieuw uitgegeven is in een andere vorm. Wat kan betekenen dat het boek er nu geheel anders uitziet maar daar kan ik niet over oordelen natuurlijk. Daarnaast vond ik de schrijfstijl minder fijn doordat het simplistische bewoording betreft, ook veel herhaling en het gebruik van dezelfde woorden. Het is niet zo dat ik helemaal geen plezier aan dit boek beleefd heb. Want uiteindelijk krijgt het verhaal wel vaart en wordt het verhaal wat breder getrokken. Waardoor het alsnog prettiger leesbaar voor mij werd. Alleen mis ik gewoon teveel en komt het plot niet als een verrassing. En al met al moet ik eerlijk zijn en is het gewoon niet mijn soort boek.

Ik geef dit boek 2,5 sterren.

Spanning: 6
Plot: 5
Leesplezier: 5
Schrijfstijl: 4,5
Originaliteit: 5
Psychologie: 4