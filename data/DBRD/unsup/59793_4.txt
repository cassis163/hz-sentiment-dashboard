Wauw, wat word ik blij van deze cover. Prachtige foto, mooie kleuren en een strook waar opstaat Virgin River (wat aanvoelt als hout als je er met je hand overheen gaat). Erg leuk gedaan. Ze zeggen toch altijd: 'don't judge a book by its cover', maar het is toch wel een mooi extraatje zo waardoor dit boek mij net iets meer aanspreekt voordat ik begon met lezen.
Het boek gaat over Melinda Monroe, ook wel Mel genoemd. Zij heeft het zwaar gehad, ze is weduwe geworden en is te druk geweest met haar werk als verpleegkundige in de drukke stad Los Angeles. Mel reageert op een advertentie van verpleegkundige en verloskundige in het dorpje Virgin River. Ze mag komen werken en zelfs verblijven in een schattig blokhutje. Helaas is het blokhutje een bouwval, en de dokter waar ze voor gaat werken mag haar niet. Ze wilt weg maar dan vind ze een vondelingetje. Ze besluit om toch iets langer te blijven. En krijgt een band met de knappe Jack.
Wat een heerlijk boek is dit. Je begint met lezen en wilt niet meer stoppen. Ikzelf zou het wel iets prettiger vinden als het boek kleinere hoofdstukken zou hebben. Tijdens het lezen ga je iets voelen voor de bewoners van Virgin River en Mel. Ze hebben allemaal een ander karakter, daardoor zijn ze makkelijk uit elkaar te halen. Het is een 'zoet' boek, op druiligere dagen zoals deze is dat heerlijk om te lezen. Ik ben verliefd op het dorpje Virgin River, ik zou mijn auto willen pakken en erheen willen rijden :) .
Bedankt notjustanybook dat ik dit boek mocht lezen!