Werner Boren, een uitgerangeerde wetenschapper, leeft in een stad die geregeerd wordt door de inquisitie met zijn gedachtelezers. Als hij ontvoerd wordt naar een parallelle wereld, komt hij in een wereld terecht waar hij zijn wetenschappelijk talenten kan herontdekken.
Ondertussen volg je ook de gedachtelezer Heike Krim die probeert zich op te werken in de rangen van de inquisitie, die geregeerd wordt door mannen.
Als Werner de inzet wordt van een spel tussen de werelden, ontsluiten ze duistere vijand, die uit is op de vernietiging van alle werelden. Kunnen ze dit kwaad tegenhouden en hun werelden redden van de ondergang en welke rol hebben Heike en Werner hierin.

Jasper heeft twee tegenstrijdige werelden gecreÃ«erd. De een zijn zelfs je gedachten niet veilig en zijn de mensen behoorlijk preuts, terwijl de andere meer op het hedendaagse Nederland lijkt. Het verhaal is vlot geschreven met een spannende climax op het eind. Maar het verhaal miste wat. Het gaat allemaal te gladjes, te makkelijk. Ik had meer problemen verwacht als Werner in de andere wereld terecht komt, een soort van cultuur shock. Nu neemt hij alle gewoontes zo over en gaat zonder problemen aan het werk.
En de verschrikkingen die Jasper uit zijn nachtmerrie heeft verwerkt in het verhaal, die hadden best wat angstwekkender kunnen zijn. Dit had voor mij de spanning juist opgevoerd.

Met al is dit een prettig mix geworden van SF en Fantasy. Zeker een goede start van de serie en een aanrader voor iedereen die een aantal uurtjes wil doormaken met verwondering en spanning.