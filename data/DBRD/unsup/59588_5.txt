Voor het boek Homicide volgde verbleef en leefde de toen nog rookie journalist David Simon een jaar lang tussen de mensen van het Baltimore Police Department afdeling moordzaken. Het resultaat is een diep indringend journalistiek verslag en een inkijk in de complexe en haast onmogelijke werkomstandigheden van deze groep ieder op hun eigen manier gedreven, onderbetaalde loyale vechters aan de "goede" zijde van de zelfkant van de maatschappij.
Wat drijft deze mensen, wat houdt ze bezig. Soms hard, soms gevoelig, soms gefrustreerd, Simon legt op werkelijk indrukwekkende wijze de diepste zielenroerselen vast.. Journalistiek verantwoord, ontrafelt hij ragfijn, soms klinisch en zonder opsmuk deze verborgen kant van de maatschappij.

Helaas is het boek (in NL vertaling 2009) qua beschreven periode gedateerd, en is het al weer 30 jaar geleden. In het nawoord wordt gesteld dat er op technisch niveau weliswaar veel is veranderd maar dat de essentie nog immer dezelfde is. Dit vraagt eigenlijk om wederom een nieuw jaar onder deze mannen.

Simon maakte later furore als bedenker van de 5 seizoenen durende tv serie The Wire, waar de sfeer grotendeels gebaseerd is op dit boek en die alom gewaardeerd wordt als de beste tv serie ooit.