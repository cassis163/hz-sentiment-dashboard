Een spannend verhaal waarin de actualiteit in al zijn rauwheid heel dichtbij komt. Het is fictie met een randje non-fictie, want als je het nieuws ziet en leest dan weet je dat het plaats vindt. In deze roman komt het dichterbij, dan anonieme mensen krijgen ineens een gezicht. Nadat het boek uitgelezen was bleef het verhaal nog in mijn hoofd rondspoken.
De beschrijving van het verhaal is; nuchter als het gaat om de fotograaf Mortimer en emotioneel als het gaat om de schipper Tessa. Die combinatie maakt dat het nergens sentimenteel wordt.

Het verhaal over en van het geredde meisje Soumaya is indrukwekkend want door haar avontuur wordt duidelijk welke gevaren vluchtelingen moeten doormaken om de vrijheid te kunnen ervaren. Vrijheid, die ze niet gegund wordt omdat de “vrije” mensen bang zijn om iets te moeten inleveren. Je moet als vluchteling wel heel dapper zijn en een stevig doorzettingsvermogen nodig hebben om zo'n tocht te ondernemen.

De koele overwegingen van de EU, in dit geval natuurlijk gefingeerd maar er zal zeker een grond van waarheid in zitten, maken dat vluchtelingen minder kans krijgen. Dat de oplossing niet gemakkelijk is, is duidelijk en toch, hoe over mensen gesproken wordt door mensensmokkelaars en regeringen, maakt dat je er koud van wordt.

De inhoud, de schrijfstijl en de hoge spanningsboog heeft ervoor gezorgd dat ik tot op het eind geboeid bleef en het boek alleen af en toe weglegde om op adem te komen