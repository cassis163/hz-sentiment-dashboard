De laatste van ons van Adélaïde de Clermont-Tonnerre gaat over de liefde tussen een man en een vrouw, waarbij een gebeurtenis uit het verleden centraal staat. Het verhaal neemt je mee in het heden en het verleden, wat je erg nieuwsgierig maakt!

Het verhaal van het boek sprak mij aan, waardoor ik erg veel zin had om te beginnen aan dit boek. Ik heb nog niet eerder een boek van deze schrijfster gelezen, dus was erg benieuwd naar haar schrijfstijl. Haar schrijfstijl leest makkelijk weg. Er wordt niet teveel omschreven, dus je leest lekker snel door het boek heen. Wat ik erg leuk vond, was dat er twee verhalen door elkaar heen lopen. Het heden en het verleden, waardoor je blijft lezen omdat je zo snel mogelijk wil weten wat zich in het verleden heeft afgespeeld. Het boek blijft boeiend vanaf het begin tot aan het eind. Dit is niet een boek waarbij je het verhaal van tevoren kan voorspellen! 

Indien je een keer wat anders dan een feelgood roman wil lezen, dan zou ik zeggen: ‘Ren naar de dichtstbijzijnde boekhandel en koop dit boek’. 

Ik ben dus erg positief verrast door dit boek en dit zal ook zeker niet het laatste boek zijn die ik van Adélaïde de Clermont-Tonnerre zal lezen!