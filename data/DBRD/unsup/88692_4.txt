Met negen avonturen van Nic Costa weet David Hewson inmiddels zijn fans met regelmaat te verblijden. Niet Italiaans maar wel jarenlang in Rome gewoond weet hij de sfeer van Rome als geen ander te beschrijven. In een juiste mix van de historie van Rome en een spannend verhaal komt er ook steeds iets moois uit tevoorschijn. In Gevallen engel schurkt de thriller tegen het waargebeurde verhaal van Beatrice Cenci. Ruim vierhonderd jaar geleden werd ze bij de Ponte Sant Angelo geÂ‰xecuteerd. De geschiedenis dreigt zich in dit geval te herhalen. Sovrintendente Nic Costa geniet van een korte vakantie als hij in Rome opgeschrikt wordt door een ijselijke gil. Een paar straten verder blijkt de Britse academicus Malisse Gabriel dodelijk verongelukt te zijn door een ingestorte steiger waar hij opstond. Samen met zijn vriend en chef Leo Falcone en Gianni Peroni starten ze een onderzoek waarbij al snel het vermoeden rijst dat de wetenschapper niet door een ongeluk om het leven is gekomen. Bij gesprekken met de familieleden, echtgenote Cecilia en dochter Mina, ontstaat de indruk dat er binnen deze vooraanstaande familie een groot geheim wordt bewaard. Nic Costa probeert het vertrouwen van Mina te winnen omdat hij die als sleutelfiguur ziet om het geheim te kunnen ontwarren. Gevallen engel is, zoals inmiddels bekend is van David Hewson, weer een prachtig mooi geschreven verhaal waarin Costa weer de hoofdrol speelt. Tegen een historische achtergrond in een decor wat iedere regelmatige Rome-bezoeker direct zal herkennen, ploetert Nic Costa zich naar een oplossing. Maar tegen een familie die de gelederen gesloten houdt is het moeilijk praten en zeker om iets zinnigs teruggezegd te krijgen. Gevallen engel bevat daarom veel suggestieve oplossingen en twists waardoor de nieuwsgierigheid van de lezer na iedere pagina groter wordt. Heerlijk om te lezen met een uiteindelijke ontwikkeling die niet direct voor het grijpen lag. Maar wees gerust, in Rome blijven nog meer dan voldoende geheimen over. Eindoordeel: 4 sterren Spanning: 3 sterren Plot: 4 sterren Leesplezier: 4 sterren Schrijfstijl: 4 sterren Originaliteit: 3 sterren Psychologie: 4 sterren