Het verhaal speelt zich af in Amerika waar Mackenzie een vriendschap opbouwt met Matt die in de gevangenis zit. Vanaf het begin neemt het verhaal je mee en rijzen er vraagtekens bij de keuzes die Mackenzie maakt. Mooie afwisseling van de verschillende personages/perspectieven die goed uitgewerkt worden. Naast dat dit zorgt voor een goede opbouw van de spanning, zorgt het er ook voor dat je als lezer over andere thema's gaat nadenken. Het verhaal gaat onder je 'huid' zitten en laat je niet meer makkelijk los. Dit heeft de schrijfster knap gedaan!
De plotwendingen zorgen ervoor dat je op het 'puntje van je stoel' blijft lezen.
De titel van het boek lijkt eerst niet zoveel te zeggen maar door nog eens goed te 'graven' in het verhaal kom je erachter dat er eigenlijk geen kortere en mooiere titel is. De cover van het boek is daarentegen niet zo heel spannend, maar in dit geval niet zo erg omdat de rest van het boek gewoon als thriller zijnde helemaal klopt!