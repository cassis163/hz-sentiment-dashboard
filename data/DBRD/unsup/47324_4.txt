Terwijl ik de laatste bladzijde omsloeg, veegde ik stiekem de traan die over mijn wang rolde weg en trok ik de mouwen van mijn vest omlaag om de mierentietjes te verbergen. Ik weet niet wat het precíés is wat mij zo heeft gegrepen, maar feit is dat ik het zeer zeker niet heb drooggehouden. Bij Fractured, het eerste boek dat ik van Dani Atkins las, had ik hetzelfde gevoel.

Als de vriendinnen Emma, Amy en Caroline terugrijden van de gezellige bachelorette van Emma, staat er ineens een dier op de weg. Ze moeten uitwijken en krijgen een heftig ongeluk. Amy is uit de auto geslagen, Caroline verkeert in shock en Emma kan geen kant op omdat de auto over haar benen verbogen is. Terwijl Caroline gaat kijken hoe het met Amy gaat, wordt Emma gered door de Amerikaanse auteur Jack. Ik kan nu nog veel meer over het plot gaan vertellen, maar dat zal alleen maar betekenen dat ik spoilers ga plaatsen en dat is zonde. Het is een boek waar je eigenlijk gewoon blind in zou moeten gaan.

Atkins weet wederom een emotioneel verhaal neer te zetten, wat mij in elk geval van begin tot eind bij mijn strot heeft vastgegrepen. Niet alleen liefde en familie spelen een grote rol in het boek, maar ook meerdere manieren van verraad, vergeving en omgaan met problemen. Vooral Emma wordt in het boek verraden en de manier waarop ze dit een plaats in haar leven geeft en ermee om leert te gaan is benijdenswaardig. Haar moeder kampt met dementie en er wordt op een mooie manier weergegeven wat voor impact dit op haar liefhebbenden heeft.

Helaas is het niet allemaal rozengeur en maneschijn, want het plot van het boek is helaas voorspelbaar, alhoewel Atkins toch goed haar best heeft de gedaan hier verandering in te brengen. Ze sluimert af en toe een vaagheid door het verhaal heen om de lezer op het verkeerde been te zetten. Niet iedereen zal hiervan houden, maar ik geef toe dat ik het heerlijk vond :-).

The Story of Us is een mooi romantisch verhaal dat rauwe en harde elementen in zich heeft die op een mooie manier worden uitgewerkt, wat de teleurstelling op het voorspelbare plot op een goede manier verzacht. 4*