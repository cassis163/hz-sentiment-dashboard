Niels is een 9-jarige jongen. Zijn moeder maakt zich zorgen dat hij altijd maar binnen zit. Hij lust niet veel en ziet erg witjes.
Als hij dan met een andere jongen mee naar buiten wordt gestuurd, wordt hij gedwongen belletje te trekken bij een kinderlokker.
Althans dat is wat de andere jongen zegt.
Of dat zo is? Na een paar jaar ontmoet Niels bij toeval de zelfde man opnieuw.
Er ontstaat dan een hele bijzondere vriendschap tussen Niels en meneer Bergmans.
De diepgaande gesprekken over de sterren werkt bindend.
Uit liefde voor Niels heeft meneer Bergmans een verrassing voorbereid die overweldigend en groots is, maar zeer verstrekkende gevolgen heeft.

Het boek heeft een cover die heel opvallend is. Ronde zwart-witte cirkels met in het witte gedeelte de titel van het boek, naam van de auteur, uitgever en roman.
En wat voor een roman! Wow, adembenemend mooi. De warmte in de vriendschap tussen Niels en de oude wetenschapper meneer Bergmans. De wijze lessen van meneer Bergmans. Met veel zorg verwoord door de auteur. De personages komen tot leven en je wordt het verhaal ingezogen. De jonge hoogbegaafde eenzame Niels en de heer Bergmans worden vrienden, niet alleen van elkaar maar ook van de lezer. Ook de andere personages worden zeer goed neergezet. Het stukje wetenschap wat besproken wordt stemt tot nadenken. En ja, er worden soms dingen genoemd die wat boven de pet gaan voor de gemiddelde lezer, maar daar kun je met gemak snel over heen lezen.
De verrassing voor Niels wordt heel mooi beschreven. Geweldig gevonden. En dan de manier waarop de wetenschapper zijn verrassing uitlegt....
Een boek wat mij ontroerd en op het laatst tot tranen toe gegrepen heeft.