De afgelopen jaren heb ik de boeken van Jo Nesbo bij elkaar gespaard. Ik heb ze nog niet allemaal, maar het wordt tijd ze te gaan lezen. En waar kun je beter beginnen dan bij het debuut, daar waar het allemaal begint - de avonturen van Harry Hole.

Ik heb genoten van deze thriller. De introductie van Harry Hole gebeurt langzamerhand, aan de hand van zijn avonturen Down Under, in AustraliÃ«, waar hij meehelpt met het onderzoek naar de moord op de Noorse Inger. Het verhaal zit uitstekend in elkaar met veel achtergrondinfo die de personages inhoud en diepte meegeven. De Noorse Harry Hole, inspecteur en alcoholist, zijn Australische tegenhanger Andrew Kensington, die afstamt van de Aboriginals. De ruwe bolster blanke pit commissaris McCormack en de spontane Birgitta, met wie Harry een relatie krijgt.
De plot zit goed in elkaar en alle onderdelen van het verhaal hebben hun nut en noodzaak om het verhaal te dragen. Het is niet superspannend en Nesbo lijkt nog zoekend naar een manier om Hole hanteerbaar te houden. Is deze aardige, getraumatiseerde alcoholist in staat een hele serie te boeien? We gaan het zien. De vleermuisman was voor mij in ieder geval een aangename kennismaking, die smaakt naar meer.