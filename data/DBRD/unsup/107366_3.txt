3,5 sterren voor Facade!

¶Een soort Thelma & Louise maar dan in mijn eentje. En met een beter einde, dan spreekt voor zich.¶

*Het verhaal over een lieve moeder en een grote misstap

Utrecht. Iris van der steen is nu alweer 2 jaar geleden gescheiden van Sander. Een pijnlijk relaas. Sindsdien was ze er dag en nacht voor zoontje Levi. Na de verhuizing maakte ze gelukkig snel vrienden en deze vrienden vinden dan ook dat ze nu wel een mooie vakantie heeft verdiend. Het wordt een autorit naar Portugal, waar haar reislustige moeder woont. Oldtimer Toet wordt goed ingeladen om de rit zo goed mogelijk en plezierig te laten verlopen. Ze heeft er echt zin in. Maar moet even tanken. Wie loopt daar voorbij, dat lijkt wel een bekende van de sportschool. Samen reizen is veel leuker. Was dit wel slim?

*Een eyecatcher met venijn en mysterieuze momenten zijn mooie elementen

Wat opvalt is de bijzondere cover, een ware eyecatcher. Een vrouwengezicht, ze kijkt je indringend aan. Het kaft vertoont wat barstjes, wat scheuren en voelt ook zo aan. Is Façade een verhaal dat in scheurtjes uiteen valt? Het belooft al heel wat.

In de ik-stijl lezen we over Iris. "Ik zie je over 4 weekjes" zegt ze tegen haar zoontje Levi. Hij blijft op de camping en zwaait zijn moeder uit. Iris is er helemaal klaar voor en het zonnetje schijnt. Niets aan de hand zou je zeggen, maar door de 2e verhaallijn, neemt de grimmigheid al toe. Verhoef voert het tempo langzaam op. Stukje voor stukje komt er spanning in het verhaal. En komt er langzaam een mist over getrokken. Iris zo heerlijk goed gelovig en heeft niets door. En niets is wat het lijkt. Als lezer zie je het al wel aankomen. Als een spin, die haar prooi vangt in haar web. Berekenend, met wat charme ..zo prept en vangt deze "spin'" zijn hapje.

*Conclusie

Als groot fan van Esther Verhoef waren de verwachtingen hoog bij dit nieuwe boek: Facade. Helaas kon de "flow" mij niet direct meekrijgen. Het relaas komt wat koeltjes over. De 2e verhaallijn in schuinschrift bracht meer diepgang en extra grimmigheid. Naarmate het verhaal vordert, pakt het je toch echt wel beet. Als lezer zie je wel snel de verbanden, en voorzie je de problemen, maar het einde was toch zeker een heerlijke en verrassing. En is de Façade helemaal compleet!

Waardering: 3,5 sterren.
Genoten, spannend, verrassend en soms ook niet. Wel een mooi einde. Met plezier kijk ik uit naar haar volgende boek.

Hartelijke groeten, Annette Overvoorde
https://birdysboeken.blogspot.com/2019/04/esther-verhoef-facade.html