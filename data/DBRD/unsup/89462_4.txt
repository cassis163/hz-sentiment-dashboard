Cesare, met als bijnaam de Fransoos, inwoner van een dorpje vindt op een wandeltocht met zijn hond een lijk, het blijkt zijn vriend Fausto te zijn, een man die alles behalve geliefd was in het dorp.
In de oplossing van de moord (wat het blijkt te zijn) krijgt hij te maken met een vrouwelijke commissaris, tot wie Cesare zich aangetrokken voelt.
Het blijkt dat Fausto met iets bezig was, hetgeen weer blijkt uit het feit dat Cesare via Sergio, een plaatsgenoot,een 6-tal mensen ontdekt (illegalen) in een berghut, die wachten op een veilig heenkomen.
Het wachten op Fausto is dus tevergeefs, Cesare en Sergio nemen de klus over,en voeren de mensen door de bergen heen en dat leidt tot bijzondere ontdekkingen.

Prachtig geschreven verhaaltje van Davide Longo, met een heerlijke onderhuidse spanning, als lezer weet je eigenlijk niet waar het kwaad vandaan komt, dat blijkt pas aan het slot van het boek.