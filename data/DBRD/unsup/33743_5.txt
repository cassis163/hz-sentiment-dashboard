Gelezen juni 2008.
Wat een prachtig mooi boek. Indrukwekkend hoe Charles Lewinsky het leven van de Meijers beschrijft, met alle pesterijen die de joden zich moesten laten welgevallen zonder iets terug te kunnen doen of terug te kunnen zeggen. En toch op zo'n waardige wijze te kunnen leven en een bestaan op te kunnen bouwen. Maar ook de diepe pijn is te voelen, bijvoorbeeld wanneer Pinchas, gedwongen door een nieuwe wet, zijn slagerij - zijn lust en zijn leven - moet opgeven; of wanneer Fran√ßois ervoor kiest omwille van gewin zijn geloof af te zweren - en daarbij alleen maar verliest.
Dit boek staat hoog op mijn lijstje van boeken dat ik altijd aan anderen zal aanbevelen!