Wie al eerder een boek las van Herman Koch weet het, hij heeft een prachtige schrijfstijl die je opneemt in een boek waardoor je het verhaal en de woorden die hij schreef niet zomaar naast je neer kan leggen. In De Greppel doet Koch het weer, zijn boek nam me mee, het was gewoon echt heel goed geschreven. De juiste woordkeuze voldoende vragen, niet heel veel spanning maar toch hield hij mijn aandacht erbij. De Greppel is een roman, geen thriller, maar het is duidelijk dat dit genre door Herman Koch eer kan worden aangedaan kan worden.

Het verhaal wordt verteld uit het standpunt van Robert, de burgemeester van Amsterdam. Hij denkt heel veel na over alles. Zijn gedachtegang is ook mooi te volgen tijdens het lezen. Alhoewel Robert soms warrig overkomt en vreemde kronkels heeft blijft het boek te volgen en is het verhaal goed op te pikken.

Alles verliep goed met Robert, tot zijn vrouw (schijnbaar?) staat te flirten met een wethouder. Dan is er nog de vader van Robert die zijn leven beu is en een journaliste die met een oude foto komt opzetten.
Genoeg redenen dus om Robert helemaal uit balans te krijgen, je leest het verhaal van een normale man die door omstandigheden raar begint te denken en te doen. Een man die niet goed kan omgaan met bepaalde gebeurtenissen.

Maar je leest ook hoe overdenken je soms ver van je familie en vrienden kan drijven .
De greppel is een roman, verwacht dus zeker geen super spannend boek zoals het diner. Herman Kochâ€™s literaire kunsten kun je wel terugvinden in het boek.
Kortom, mooi geschreven, niet te langdradig en zeker de moeite!