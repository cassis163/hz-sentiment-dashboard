“In naam van de vader” vertelt het verhaal van de advocatenfamilie van Foreest. Het advocatenkantoor is opgericht door grootvader Ernst, maar kort geleden overgenomen door zoon Francis en zijn vrouw Renee. Francis en Renee hebben drie kinderen , waarvan Ties de oudste is en een belangrijke rol speelt in het boek.
De familie’van Foreest bestaat daarnaast uit nog twee zonen , een arts met een wat dubieuze achtergrond, een seksclubhouder en een dochter getrouwd met een bekende soapacteur. Ondanks de terugtrekking uit het bedrijf , zwaait grootvader Ernst nog steeds de scepter over de familie. Een familie vol geheimen en intriges , zoals moord, drugs, misbruik , vreemdgaan, afpersing , maar ook relaties en liefde.
Het boek is oorspronkelijk in vier delen verschenen en heeft de lezer lang in spanning gehouden. Het is geschreven in korte hoofstukken, vanuit wisselend perspectief en dat maakt dat het vlot leest. In het eerste deel maak je kennis met de familie en hun geheimen. In de volgende delen wordt dit steeds verder uitgebouwd. In het vierde deel en laatste deel krijgt de lezer uiteindelijk antwoord op de meest prangende vragen , maar laat wat losse eindjes open, die door de lezer prima naar eigen idee kunnen worden ingevuld.
In naam van de vader is een vlot geschreven en makkelijk te lezen boek , vol vaart en spanning met diverse wendingen. Geen uniek boek, maar goed voor een paar uren leesplezier.