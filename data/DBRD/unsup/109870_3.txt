Verschillende jonge vrouwen komen ieder op hun eigen manier op de markt terecht, om daar te gaan werken. De een staat er al jaren en heeft een relatie met een wel heel slappe man. Een ander begint ermee als zaterdagbaantje en neemt plotsklaps de notenkraam over door een incident. Ieder zoeken ze hun eigen weg en vinden die uiteindelijk ook. Op hun eigen manier vinden ze ook het geluk bij een man of in hun werk. Het ene verhaal wordt wat dieper uitgewerkt dan het andere, maar stuk voor stuk krijgen ze te maken met tegenslagen op hun weg. Een verhaal met een positieve kijk op het leven en werken op de markt, dat headhoppend van de een naar de ander gaat.