Eigenlijk wil niet teveel zeggen over de inhoud van het boek want ik ben bang om te veel te verklappen, de zogenaamde spoilers waar niemand op zit te wachten.

Wat ik wel kwijt wil is dat het boek verdeeld is in 7 delen en dan weer onderverdeeld in 89 hoofdstukken. De schrijfstijl is vlot en alleen sommige tongbrekende Noorse namen zijn voor mij lastig.

Het verhaal wordt vanuit verschillende perspectieven beschreven.

Er is in mijn ogen sprake van een mooie spanningsopbouw alhoewel het begin redelijk langzaam te noemen is. Maar naarmate je verder in het verhaal komt neemt de spanning steeds iets meer toe, heerlijk ik hou ervan! Bijna alle verhaallijnen komen mooi bij elkaar op het eind.

Het verhaal herbergt veel personages die mij soms wat af wisten te leiden van de hoofdpersonages, maar de hoofdrollen van oa Holger en Mia zijn goed uitgewerkt en komen goed tot zijn recht. Ik reis alleen, is het eerste boek in een serie met Holger en Mia en ik kan niet wachten op het volgende deel.

Er zijn mijn inziens nog een aantal draadjes met een open eind over gebleven waarvan ik best wil weten hoe het afloopt. Bijvoorbeeld over de broertjes Tobias en Torben.

Ik vind Ik reis alleen een echte pageturner met een orgineel verhaal en ik kan alleen maar zeggen LEES DIT BOEK!

En ik las al ergens op het internet dat Samuel Bj√∏rk de lat voor zichzelf hoog heeft gelegd voor deel 2.

Ik reis alleen, verscheen tot nu toe in 21 landen en er staat een verfilming door Warner Bros gepland voor de toekomst.