Voor mij was Adriaan Van Dis tot nu toe gewoon een Hollandse tv-man. Tot ik niet meer naast de boekbesprekingen kon kijken van "In het buitengebied" en "Ik kom terug".
Een tv-presentator die ook af en toe een boek schrijft, dus?
Bij ons, in België, zou zo iemand een BV (bekende Vlaming) genoemd worden, die van zijn bekendheid gebruik maakt om ook met andere dingen het grote publiek te bereiken. Van Dis is een BN.
Kortom, ik verwachtte er niet veel van.
Maar het is me erg goed bevallen. Van Dis kan schrijven. "In het buitengebied" las erg vlot. Het is niet té sarcastisch (wat ik wel gevreesd had). Het zit gewoon goed in elkaar.
Ik ga zeker nog ander werk van hem lezen.