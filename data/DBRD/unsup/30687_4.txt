Pittsburgh is gebaseerd is op een waargebeurd verhaal: de moord op J.F. Kennedy. Het verhaal wordt bekeken o.a. door de ogen van de moordenaar en nee, dat is in de ogen van Pieffers, niet Lee Harvey Oswald. President Kennedy zou beschoten zijn door meerdere schutters tegelijkertijd en vanuit verschillende punten. Een van de schutters, met de codenaam Pittsburgh, zat verstopt onder een putrand, hij heeft het dodelijke precisieschot afgevuurd. Hij weet weg te komen volgens de afspraken die daarover met hem zijn gemaakt maar dan begint zijn nachtmerrie pas echt. De opdrachtgevers willen alle sporen die tot hen kunnen leiden wissen en de schutters, ook Pittsburgh, elimineren. Dat lukt in eerste instantie niet, Pittsburgh, Jake in het dagelijks leven, wil schoon schip maken en meldt zich bij een krant om zijn kant van het verhaal te doen. Zover komt het niet, hij wordt verliefd op de journaliste Rosaly en er ontwikkelt zich een stormachtige relatie. Rosaly is aangesteld om alles rondom de onderzoekscommissie van de moord op Kennedy bij te houden. Uiteraard brengt dit spanning in de relatie. De opdrachtgevers blijven achter Jake aan zitten en als lezer wordt het je langzaam duidelijk wat de motieven van Jake zijn geweest om deze moord te plegen. Zou Jake aan zijn achtervolgers kunnen ontkomen? En wat gebeurt er met Rosaly? En de final question: zou dit het werkelijke verhaal achter de moord op J.F. Kennedy kunnen zijn?