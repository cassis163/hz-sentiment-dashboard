We weten niet veel van Noord-Korea en wat er in het nieuws komt is alleen maar propaganda met parades en massa's mensen die identiek bewegen of erger nog op bevel moeten huilen.
In dit boek van Remco Beuker krijg je heel veel inzichten wat voor een land Noord-Korea is. Langs een negental hoofdstukken worden allerlei aspecten van Noord-Korea grondig besproken.
Hij heeft een mooie oplossing gevonden om het land te bestuderen en dat is door vooral in gesprek te gaan met gevluchte Noord-Koreanen. Op een andere wijze wordt je alleen maar misleidt.
Noord-Korea is een crimineel land en dat wordt op diverse wijzen aangetoond. Er wordt ingegaan op de ontwikkeling van raketten en kernbommen. Vele Noord-Koreanen werken als slaaf voor diverse westerse landen en dat is ook voor de bouw van Nederlandse schepen op Poolse werven. Wat ze verdienen gaat rechtstreeks naar de Kim-elite en de werkers zelf houden er vrijwel niets aan over. Ze zijn gegijzeld omdat hun gezin in Noord-Korea is en direct gevaar loopt mochten ze iets van plan zijn.
Hij beschrijft James Bond-achtige scenario's van afrekeningen en als je het boek uit hebt begrijp je waarom zowel Noord-Korea, SyriÃ« als Iran samenwerken en verantwoordelijk zijn voor gifgasaanvallen.
Het boek leest fantastisch en ondanks de alarmerende inhoud wordt humor hier en daar niet uit de weg gegaan.
Het is ook een aanrader voor onze politici, want we zouden als land dit regime met geen Euro moeten steunen, en dat doen we indirect nu wel, zelfs met subsidies op scheepsbouw in Polen voor Nederlandse schepen, waarbij Noord-Koreanen onder erbarmelijke en onveilige omstandigheden de schepen in elkaar lassen.