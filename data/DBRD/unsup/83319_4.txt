Pieter Aspe, wiens echte naam Pierre Aspeslag is, is een Vlaams schrijver die met het boek Doodtij zijn 7de succesvolle misdaadroman schreef. Het boek werd uitgegeven in 2000 bij uitgeverij Manteau en het genre is vooral thriller en detective. Over Aspes eerste tien misdaadromans is vervolgens ook een serie gemaakt genaamd Aspe die zich in Brugge afspeelt. Het boek Doodtij speelt zich eveneens in Brugge af. Verder is Aspe een zeer bekende schrijver die zijn debuut maakte in 1995. Hij staat erom bekend dat hij vaste hoofdpersonages in zijn boeken heeft, namelijk Van In, Versavel en Hannelore Martens, zijn vrouw.

Het boek begint met de zogezegde verkrachting van Miriam Dobbelaere. Haar vader is de deurwaarder Antoon Dobbelaere die op het moment van de verkrachting niet thuis was. Hij wilt niet dat haar dochter een klacht indient en aangezien Van In dit nogal verdacht vindt gaat hij op onderzoek uit, hij is er sterk mee bezig omdat hij zelf een traumatische gebeurtenis uit zijn verleden heeft over een verkrachting. Kort na de verkrachting krijgt Van In telefoon over een strandmoord in Zeebrugge. Het gaat om Carlos Minne. Van In en Versavel gaan de zaak onderzoeken maar het blijkt ingewikkelder dan ze hadden gedacht. Ze komen tot de vaststelling dat Dobbelaere en Minne samen in de klas hebben gezeten en ook Daems, Bultinck en Columbier spelen een rol in het onderzoek. Als tenslotte ook de vrouw van Carlos Minne dood wordt aangetroffen wordt het helemaal ingewikkeld.
In het boek zijn er heel veel verschillende personages die allemaal op één of andere manier een link hebben met de andere en dit maakt het boek wel redelijk moeilijk om te volgen. Ook omdat er nogal snel wordt gewisseld van situatie. Het verhaal is in chronologische volgorde geschreven, wat het al iets makkelijker maakt om te volgen. Verder wordt er gebruik gemaakt van een auctoriale verteller. Ik denk dat Aspe met het boek ook wil duidelijk maken dat een onderzoek naar een moord niet altijd makkelijk is om op te lossen en dat men niet meteen zomaar het eerste wat men vermoedt mag aannemen. Er komen ook zeer aangrijpende onderwerpen aan bod zoals kanker, fraude, homoseksualiteit, gezinsdrama's,... Dit maakt het boek ook zo goed omdat men er zich sterk in kan inleven, het weerspiegelt dus zeer goed de werkelijkheid. Tenslotte is het zeker geen langdradig boek, er gebeuren voortdurend nieuwe ontdekkingen. Het heeft ook een zeer spannend einde. Ik raad het boek zeker aan iedereen aan!