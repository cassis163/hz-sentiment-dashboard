Latoya Moirae, de synoniem van Latoya Meuris en geboren in Sittard, is afgestudeerd als vertaler aan de Vertaalacademie Maastricht en ook al jaren werkzaam in dat beroep. Ze komt oorspronkelijk uit Sittard, maar woont al een tijdje in Rijswijk. Naast schrijven heeft Latoya nog veel meer passies In 2009 won Latoya een schrijfwedstrijd met Yougian. Ze begon bij Zilverspoor en Indigo is uitgebracht door uitgeverij Letterrijn.

¶De spanning bij Caro nam alleen maar toe. Het was zo gek, ze kende de broers al haar hele leven. Noah was achttien en Noah was twee jaar ouder. Ze woonden naast elkaar...En nu stond ze stijf van de zenuwen. Maar ze had Nick dan ook een jaar niet gezien..Haar hart wipte in haar keel toen ze een goed uitziende jongeman door de schuifdeuren zag komen.¶

Samenvatting
Het hoofdpersonage is Caro, 18 jaar, en al jarenlang bevriend met de broers Nick en Noah. Ze zijn dikke maatjes. Tijdens deze jaarlijkse vakantie in Portugal, waar ze met beide gezinnen naar toe gaan, gaan ze elkaar totaal anders zien. Zo halen ze Nick van het vliegveld, en die ziet er door zijn sportopleiding wel erg gespierd uit. Ook als hij naar Caro kijkt, is zij flink in haar voordeel veranderd. Ook haar vader Wyn veranderd, steeds vaker krijgt hij kleine ongelukjes op deze vakantie. Soms moet hij daarvoor zelfs naar het ziekenhuis. In de buurt van hun appartement woont sinds kort Pia. Pia heeft vele talenten. Wyn gaat er uiteindelijk een paar keer naar toe om wat rustiger te worden. Als Caro deze mooie Pia tegenkomt, krijgt zij een bijzonder gevoel. Ze raken bevriend. Pia is mooi en mysterieus tegelijk. Caro raakt steeds meer onder de indruk van haar. Pia vertelt haar een verhaal van vroeger, over een mishandeld meisje, bij de ruïne. Vanaf dat moment gebeuren er wel heel vreemde dingen, zo ligt er een dode rat in de keuken en veranderd de vakantie langzaam aan in een ware nachtmerrie.

De elementen
De cover is mooi paars en toont een oud gebouw. Het is de ruïne uit het verhaal dat Pia vertelt. De titel heeft een bijzondere betekenis. Indigo gaat met name om Caro, in de vertelperspectief van 3e persoon lezen we haar verhaal. Als zij deze zomer Nick weer ontmoet, moet zij even slikken, wat ziet hij er toch goed uit? Nick en Noah zijn altijd haar maatjes geweest, maar voor nu zijn de hormonen voor deze jonge mensen flink bezig geweest. Na de ontmoeting met de mooie Pia, raakt ze maar niet uitgepraat. Naast de jongens heeft ze nu ook een vriendin gevonden om leuke dingen mee te doen. Pia hoort haar verhalen graag aan en dat geeft Caro een heel warm gevoel.

Het verhaal Indigo gaat over nieuwe dingen ontdekken. Zo gaat Pia met Caro naar de ruïne en laat zij Caro iets bijzonders zien. De vader van Caro doet wat nerveus aan en heeft steeds kleine pijnlijke ongelukjes. Als Caro dit ontdekt, kan Pia hem helpen om vader Wyn wat rustiger te krijgen. Tenslotte ontdekt Caro iets over de vlinders voor Nick, en moet hem hierover dringend spreken. De vriendschap met Pia doet Caro beseffen waar haar hart nu werkelijk ligt. Caro is erg onder de indruk van Pia, tot grote ergernis van Nick.

Conclusie
Latoya Moirae schreef met Indigo een indrukwekkende en spannende Young Adult. Het is een verhaal vol liefde spanning, mysterieuze ontdekkingen en de ultieme wraak. In een prettige schrijfstijl neemt Latoya de lezer direct mee naar het zonnige Portugal, en laat daarna niet meer los. De vakantie blijft voor een aantal jongeren zeker niet zonnig. Door Caro's nieuwe vriendschap blijft niets meer bij het oude. Door rare gebeurtenissen die volgen loopt de spanning al snel op en raakt het verhaal met een sneltreinvaart in een regelrechte nachtmerrie. Wie komt er nog thuis..is de vraag. Indigo is een prachtverhaal!

Waardering 5 sterren
Ontzettend genoten van dit mooie YA-verhaal. Prachtig geschreven. Als je hier eenmaal in bent begonnen is stoppen geen optie meer. Latoya Moirae houdt de lezer totaal in haar ban!

Met vriendelijke groeten,
Annette Overvoorde
Birdy's Boeken
https://birdysboeken.blogspot.com/2018/09/latoya-moirae-indigo.html