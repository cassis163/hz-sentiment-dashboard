Recensie – Het Aandenken
Schrijver: Tess Gerritsen
Uitgifte datum: September 2009
Uitgever: The House of Books
Cijfer: 4,5

Intro boek:
Het personeel van het Crispin Museum in Boston doet een opzienbarende ontdekking: er blijkt al jarenlang een perfect geconserveerde mummie in een kelder van het museum te liggen. Patholoog-anatoom Maura Isles treft bij het maken van een CT-scan, een macabere boodschap in het mummie lichaam aan. Het bewijs dat dit 'eeuwenoude' reliek in feite een modern moordslachtoffer is. Als vervolgens de resten van een ander lichaam in de verborgen nissen van het museum worden gevonden, is het overduidelijk dat er een psychopaat aan het werk is. Maura en rechercheur Jane Rizzoli beginnen aan een race om dit gestoorde roofdier te stoppen voordat hij nóg een aandenken kan toevoegen aan zijn gruwelijke verzameling...

Mijn mening:
Dit is één van de betere boeken in de Rizzoli & Isles serie. Het verhaal is spannend en je wordt een tijdje op het verkeerde been gezet. Het boek zit vol plot twits en aan het einde wordt het verhaal weer verandert (iets waar Tess erg goed in is). Tess maakt goed gebruik van haar medische kennis en het meisje van Yde komt nog even aan bod. Ze werkt de rituelen goed uit en ondanks dat ik het fascinerend vind, is het simpelweg gruwelijk.

Hoofdpersonen:
Jane Rizzoli – Hoofdpersoon, Rechercheur
Maura Isles – Hoofdpersoon, Patholoog- anatoom, bevriend met Jane
Barry Frost – Hoofdpersoon, Rechercheur, partner van Jane.

Slotwoord:
Zeker een aanrader voor mensen die van medische thrillers houden. Als je een fascinatie heb voor overlijdensrituelen van andere geloven, dan is dit boek helemaal iets voor jou!