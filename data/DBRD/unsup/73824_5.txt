Zeiseman van Martha Heesen is een bijzonder boek.
Een bijzonder mooi boek.Prachtige, langzame zinnen murmelen onstuitbaar langs schitterend en treffend geschetste scènes.

Het verhaal van een zwijgzame, in zich zelf gekeerde, oude man die terugkijkt op zijn leven, zijn angsten, zijn gesloten familie, schaarse vriendschapen en ‘s levens onvermijdelijkheden. Met perfect gebruik van vele stijlmiddelen schetst Heesen op knappe wijze de scènes uit de verschillende levensfasen die de man, als poppetjes aan een poppetjesslinger, heeft doorlopen.

Afgewisseld door engelen-koorzangen worden beelden uit het verleden of het heden verhaald. De geschetste beelden zijn indringend en beklijven lang.

Zeiseman is dan ook geen boek om in één keer uit te lezen, maar om steeds weer op te pakken, een deeltje te lezen en om van na te genieten. Als ware het een litteraire doos bonbons.

Litteratuur voor fijnproevers dus