Stel je voor dat je een boek leest dat helemaal over jou gaat. En dat het een geheim prijsgeeft dat je twintig jaar verborgen hebt gehouden. Dat is precies wat er gebeurd in Het boek over jou. Wanneer Catherine een thriller leest, komen de details haar erg bekend voor. Wanneer ze verder leest, zie ze dat het boek een gedetailleerde beschrijving heeft van het geheim wat ze al twintig jaar met zich meedraagt. Wat is er destijds gebeurd? En wie heeft dit boek geschreven om haar kapot te maken? Het boek eindigt met een expliciete scene waarin Catherine's overlijden wordt beschreven en het is aan Catherine om dit te voorkomen.

Het intrigrerende plot ontvouwt zich langzaam en de details van Catherine's vreselijke geheim worden steeds een beetje duidelijker, maar het blijft lang een mysterie. De lezer moet maar gissen naar de waarheid en je blijft lezen om er achter te komen. Er zijn veel verschillende toespelingen naar de waarheid, maar wat is er nou echt gebeurd en wat is fictie. Deze thriller laat je in spanning door niet meteen al zijn kaarten op tafel te leggen.

De verhaallijnen in het boek wisselen zich af. Ten eerste komen Catherine, de lezer van het boek, Ã©n de schrijver van het boek aan bod. De schrijver van het boek, Stephen Brigstocke, is een gepensioneerd docent. Hij heeft zijn vrouw verloren aan kanker, en zijn zoon aan een noodlottig ongeval. Toch krijg je geen sympathie voor deze man. Hij lijkt psychopatische trekjes te hebben en bovendien kan hij niet omgaan met het verlies van zijn vrouw. Hij denkt haar bij zich te kunnen houden door een van haar manuscripten over te typen, maar dit loopt volledig uit de hand. Er gaat steeds meer mis en de gevolgen voor Catherine worden steeds groter. Stephen claimt "ze moet net zo lijden als ik" en hij probeert daarvoor te zorgen. Maar zal het net zo aflopen als in het boek over haar? Ook loopt het heden en het verleden door elkaar, waardoor je als lezer niet meteen weet wat er nou echt gebeurd is. Dit wordt pas heel laat in het boek bekend gemaakt.

Het onheilspellende gevoel dat dit boek je geeft blijft je nog lang bij. Net als Catherine zal je geneigd zijn om over je schouder te kijken. Misschien word je gevolgd? Of houdt iemand je in de gaten? De spanning in Het boek over jou wordt langzaam opgebouwd maar bezorgt kippenvel.