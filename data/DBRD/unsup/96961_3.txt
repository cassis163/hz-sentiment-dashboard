Alhoewel het boek niet altijd makkelijk wegleest en het even duurt voordat je erin zit, heeft het een waardevolle inhoud. Ik vind het met name origineel dat het een christelijke kijk op de wereld vanuit de wetenschap beschrijft tegen de achtergrond van de evolutietheorie. Als je dan bedenkt wat voor zware onderwerpen dat zijn, dan is het eigenlijk wel erg knap hoe 'simpel' Julie Cave dat in haar verhaal heeft weergegeven. Toch miste ik soms wat snelheid en had ik af en toe van die frustrerende momentjes zoals: kom op, die link tussen dit en dat had je als detective allang moeten leggen! Ook snapte ik Dinah Harris, de hoofdpersoon, niet altijd, met name omdat haar verleden lang onduidelijk blijft.