Alex De Klerck, een agent van de geheime Europese antiterreureenheid OPERATIONS, wordt gevraagd een onderzoek in te stellen naar een mysterieuze explosie in het grensgebied van Soedan. Een compleet dorp is weggevaagd. Alex reist samen met zijn team naar Karthoem aldaar zij worden opgevangen door een lokaal ingehuurde agent. Het grootste probleem van het onderzoek is dat ze niets weten. Amper aanknopingspunten en het vertrouwen in de ingehuurde agent is niet groot.

De proloog neemt ons eerst mee terug naar 5 april 1945. Naar een dorpje in Polen aan het einde van de Tweede Wereldoorlog. Duitsland is zo goed als verslagen. In het diepste geheim was er een wapen ontwikkeld alleen daar is het nu te laat voor. Dan maken we een sprong in de tijd en het maandag 13 januari 2016. Alex is in Brussel voor een afspraak met zijn werkgever, de Europese dienst voor extern optreden (EEAS). Alex krijgt daar de opdracht naar Karthoem te reizen en er achter zien te komen hoe een complete bevolking door een enkele explosie weggevaagd kan worden.

Masterplan wordt verteld vanuit een wisselend perspectief. Er zijn regelmatig sprongen in de tijd en naar diverse locaties. De proloog geeft al een beetje een hint over een geheim wapen, maar hier is nog niet precies uit op te maken wat voor soort wapen het is en wat het kan doen. Er zit veel snelheid in het verhaal en zoals het een actiethriller betaamd heel veel actie. Alex en zijn team zijn in een land waar ze niet weten wie ze kunnen vertrouwen en dit maakt hun taak erg lastig. Als lezer probeer je bepaalde personages te doorgronden maar de wijze waarop de auteur ze neerzet zorgt ervoor dat je je bedenkingen blijft hebben.

Door de vele wendingen in het verhaal wordt je regelmatig overrompelt en de snijdende spanning houdt je aan het boek gekluisterd. In Masterplan wordt misschien het een en ander iets overdreven maar toch is er ook dat stemmetje in je achterhoofd dat je verteld dat er ook veel heel geloofwaardigheid in zit. Zeker in deze tijd weet je dat er mensen zijn die dolgraag zoâ€™n wapen in handen zouden willen hebben en dat is best beangstigend. Dat beangstigende gevoel blijft sterk aanwezig tijdens het lezen.

Masterplan is het debuut van Pjotr Vreeswijk. Hij heeft oog voor details al zijn sommige een beetje overbodig. Toch is het geen actiethriller met veel technische dingen, waardoor je misschien je aandacht kunt verliezen en waardoor het verhaal langdradig gaat worden. Dat Pjotr veel research heeft gedaan is evident en dat geeft het verhaal een realistisch karakter. Alleen had ik zelf wel iets meer achtergrondinformatie willen zien van de hoofdpersonages, wat meer ten goede was gekomen aan de uitwerking.

Als debuut is Masterplan zeer veelbelovend, ik ben onder de indruk. Heerlijke actie, een goede uitwerking naar een zeer spannende ontknoping en het einde van het boek geeft ruimte tot een eventueel nieuw boek met dezelfde personages. Ik hoop in ieder geval dat het niet alleen bij Masterplan blijft.