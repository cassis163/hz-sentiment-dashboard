America Singer wordt uitgeloot om aan de Selectie deel te nemen. Samen met 34 andere meisjes gaat ze de strijd aan om het hart van prins Maxon te winnen, die uit deze selectie zijn aanstaande vrouw moet kiezen.
In tegenstelling tot alle andere meisjes zit America er helemaal niet op te wachten om de nieuwe prinses te worden. Hoewel ze uit een lage kaste komt is ze tevreden met haar leven en daarnaast heeft ze haar hart al aan iemand verloren.

Het idee van een verscheurd Amerika in verschillende zones (of kastes, in dit geval) is niet bijster origineel, net zoals de competitie om gekozen te worden als koningin. Het doet een beetje denken aan een sprookje, zij het ditmaal in de toekomst. Het boek heeft een voorspelbaar verloop en wordt nergens echt spannend. Toch is de schrijfstijl erg boeiend (zelfs voor personen die in principe niet graag in de eerste persoon lezen). Cass slaagt erin je het verhaal in te trekken, of je nu van het genre houdt of niet. Vanaf de eerste pagina had ze me te pakken en na de laatste bladzijde wilde ik meteen verder met deel twee. Dit boek is het bewijs dat een verhaal vol clich√©s en voorspelbare momenten nog steeds intrigerend kan zijn als het in een eigen en verfrissende stijl verteld wordt.