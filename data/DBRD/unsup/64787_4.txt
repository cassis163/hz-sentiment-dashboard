Zomers geleden las ik dit boek. Ik lees veel, heel veel Scandin. boeken, maar bijna nooit thrillers. Dit is de uitzondering en ik vond het prima!
Twee jongens in de puberteit krijgen op school een nieuwe lerares, type Kim Novak en de jongens ervaren voor het eerst gevoelens die nog onbekend voor hen waren.Ze hebben een gecompliceerd leven vanwege de thuissituatie, maar alleen en samen komen ze er toch redelijk goed doorheen.
Het platteland van Zweden, zo bekend voor me, kwam weer langs mijn geestesoog voorbij, want er wordt veel buiten gebivakkeerd in het zomerhuisje. De ontknoping van de grote kwestie bevat nog een hersenkraker.
Uitstekend en prachtig geschreven. De jongens worden heel natuurlijk beschreven, zoals jongens van die leeftijd doen, praten en zijn. Aanbevolen!