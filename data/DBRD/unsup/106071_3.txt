Als je een thriller leest van Loes den Hollander, weet je wat te verwachten. Hoofdpersonages die in familieverband een moeilijke tijd doormaken. Met veel begrip en inzicht in de psyche worden we meegenomen in een gesloten familiedrama waar stilaan de schone schijn barst en een stinkend putje, of poel, opengaat.
Ook dit boek is geschreven als een huit clos: heel het verhaal speelt zich af in het huis van Maartje met veelvuldig bezoek van de schoonfamilie: schoonbroer Sep, schoonzus Natasja en hun dochter Tatum.

Het begint met een inbraak bij Maartje, gevolgd door het niet-thuiskomen van Twan, haar man, met midden in de nacht het bezoek van de politie met een dramatische melding.

Maartje, omringd door familie en vriendin Anouk, herstelt langzaam van de schok, maar vreemde gebeurtenissen vinden plaats en ze begint te twijfelenâ€¦ .

Er gebeurt schijnbaar niet veel, toch stapelt de spanning zich op en escaleert naar een violente climax. Doorlezen moet, het einde kun je verwachten, toch ook hier nog een verrassende wending.

Alles positiefs dus over dit boek, zij dat het toch wat lijdt aan herhaling: hoeveel maal kun je een glas water of wijn drinken bij een moeizaam gesprek?

Voor diehard fans van den Hollander en zij die graag een paar uurtjes pretentieloos spanningsplezier willen beleven.