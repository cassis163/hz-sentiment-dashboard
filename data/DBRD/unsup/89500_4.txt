Ik was blij verrast dat ik dit prachtige boek mocht lezen voor het reviewteam van Meulenhoffboekerij. En genoten heb ik van het boek!
Kristin Hannah weet weer een indringend verhaal neer te zetten. Als lezer weet je niet hoe snel de bladzijdes om te draaien om mee te leven met het verhaal van Leni. Leni is een dertienjarig meisje die in een stormachtig gezin opgroeit. Haar vader, Ernt, keert getraumatiseerd terug uit de Vietnamoorlog. Nadat hij voor de zoveelste keer ontslag krijgt, neemt hij een ingrijpende beslissing: hij verhuist met zijn gezin naar Alaska. Dat lijkt een goede beslissing te zijn. Ze worden goed opgenomen in de kleine maar sterke gemeenschap.
Maar dan wordt het winter, de duisternis slaat toeâ€¦..
Mijn mening: Aan het einde van de wereld is een prachtige roman waarin de karakters van de gezinsleden goed wordt uitgewerkt en waarin je als lezer een mooie beschrijving krijgt van het leven in Alaska van vijftig jaar geleden. Ik heb een prima boek gelezen, voor mij vier sterren.