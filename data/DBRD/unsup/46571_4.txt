Voor de allereerste leesclub van de boekenblog Mustreads or Not heb ik de psychologische roman ‘Contact!’ mogen lezen. Dit betrof tevens mijn kennismaking met de schrijfster, Esther van de Ham. Haar eerdere boek ‘Controle!’ heb ik nog niet kunnen lezen maar gelukkig kan je dit vervolg afzonderlijk lezen.

In dit boek volg je het leven van Emma. In de eerste instantie zit zij in de gevangenis en verderop in het verhaal staat zij buiten de gevangenispoort. Hoe voelt het om opgesloten te zitten en hoe ga je om met de demonen in je eigen hoofd? Wat maak je mee tussen de muren die je omsluiten, wie kan je vertrouwen en vooral wie niet? En als je eenmaal buiten staat, wat doe je dan? Waar begin je en hoe bouw je weer een leven op? Ook dan reist de vraag wie is er voor je en op wie kan je bouwen? Allemaal facetten die voor Emma aan de orde komen in ‘Contact!’.

Door de indringende schrijfstijl van de schrijfster wordt je als lezer zijnde meegezogen in het gevangeniswezen. De structuur en bedreiging die elke dag routine zijn. Jezelf tegenkomen en worstelen met je verleden. Alles wordt haarfijn uitgewerkt. De frustratie en onmacht van Emma zijn voelbaar als zij in het reine probeert te komen met haar verleden. Als zij opnieuw geconfronteerd wordt met de buitenwereld, de buitenwereld die gewoon zonder haar is verder gegaan. Eerlijkheid gebied mij te zeggen dat ik mij als lezer zijnde soms irriteerde aan de manier waarop Emma dingen aangaat en op zaken reageert. Dit heeft absoluut te maken met mijn eigen ervaringen en doet niets af aan het zeer knappe staaltje schrijfwerk van de schrijfster.

Ik geef dit boek 4 sterren.

Spanning: 7
Plot: 7
Leesplezier: 7
Schrijfstijl: 8,5
Originaliteit: 7
Psychologie: 8