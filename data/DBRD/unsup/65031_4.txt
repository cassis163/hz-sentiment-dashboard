Nadat ik het eerste deel in deze trilogie met veel plezier gelezen had was ik erg benieuwd hoe het verhaal zich verder zou ontwikkelen. Na een paar hoofdstukken was ik teleurgesteld doordat ik merkte dat dit deel niet direct voortbouwt op het vorige deel maar meer een ander boek is over hetzelfde personage.

Ondanks deze tegenslag was het geen slecht boek. Het zat weer vol spanning en met mysterieuze ontknopingen. Lumikki ontdekt veel in Praag, wat mij overigens een super mooie stad lijkt na de beschrijvingen hiervan in het boek.

Ik zal er niet te veel over zeggen verder want dan is volgens mij alle plezier ervan af. Ik raad je dan ook aan voor het lezen niet de achterkant van het boek nog eens te lezen want ik denk de lol dan voor het grootste deel van het verhaal af is.Het boek was dus zeer zeker spannend en ik ben benieuwd naar het volgende deel in deze serie.