'In elke vrouw schuilt haar moeder' is een humoristisch boek van Marnix Peeters. Hij vertelt de verhalen van Mercedes Van De Cloot, een gravin die met haar gezelschap een noodgedwongen roadtrip onderneemt. Tegelijkertijd schrijft de gravin het boek 'In elke vrouw schuilt haar moeder', dat haar financiÃ«n omhoog moet krikken. Dankzij verschillende intermezzo's leer je dit boek kennen. Hoewel het soms jammer is dat het verhaal onderbroken wordt hierdoor, biedt het een unieke kijk op de vrouw. En daar zit, als we eerlijk zijn, toch enige waarheid in verscholen.
 
De personages van Peeters zijn karikaturen. Je hebt Helga, de bemoederlijke huishoudster die niet op haar mond gevallen is, Jenesepa, de Nigeriaan die figureert als het hulpje van de gravin, een corrupte politieagent, en ga zo maar door. De personages zijn divers, en dat maakt dat het verhaal onvoorspelbaar is. Sommige personages, zoals de gravin, hadden nog meer kunnen worden uitgewerkt. Je krijgt het gevoel dat je niemand echt goed kent, en dat is jammer. Desondanks weet Peeters weet een bont gezelschap te scheppen.
 
Het verhaal zit goed in elkaar, niet echt volgens de logica, maar de opeenvolging van de verschillende gebeurtenissen zorgt deels voor het humoristische karakter. Ook de taal bevat grappige elementen. Peters schrijft in levendige, Vlaams taal, die doet denken aan Vlaamse spreektaal. De taal is grof, af en toe racistisch, maar past helemaal bij de personages en binnen het kader van het boek.
 
Als de grove taal je niet afgeschrikt, en je houdt van absurde humor, dan is 'In elke vrouw schuilt haar moeder' een echte aanrader!