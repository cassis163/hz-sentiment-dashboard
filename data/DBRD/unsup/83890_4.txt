Stephenie Meyer laat haar eigen droom letterlijk uit komen met haar boek Twilight.
Wanneer Bella Swan tegen haar zin in naar het regenachtige Forks verhuist om bij haar vader te gaan wonen, heeft ze niet veel hoge verwachtingen over wat het leven haar daar gaat brengen.
Op haar nieuwe school maakt ze echter snel nieuwe vrienden en staat ze midden in de belangstelling.
Tijdens een les komt de knappe maar mysterieuze Edward Cullen naast haar zitten en die gedraagt zich raar en eigenaardig. Verward maar toch geboeid door deze knappe jongen probeert ze meer over hem te weten te komen. Wanneer Edward contact met haar zoekt kan zij haar nieuwsgierigheid niet meer bedwingen en wil ze van alles van hem weten.
Na verloop van tijd geeft Edward aan haar toe dat hij een vampier is. Tot grote ergenis en verbazing van Edward vindt Bella dit helemaal niet erg en ze lijkt er zelfs gefascineerd door te zijn.
Tijdens een uitje met de familie Cullen stuiten zij op drie andere vampiers die onder leiding staan van James. Op een gegeven moment komen de Cullens erachter dat James geen vriendelijke bedoeldingen heeft maar achter Bella aan zit.
Wanneer Bella samen met Edward en zijn familie op de vlucht slaan voor James, ontstaan er goede spanningsmomenten in het verhaal die het boek naar een zeer geslaagd einde brengen.

Stephenie Meyer maakt met dit boek, de eerste van een serie van vier een zeer goede start. Zij weet de mensen vanaf het begin te interesseren voor het boek en houdt tijdens het verhaal de lezer vast. Het boek is zeer prettig om te lezen omdat het verhaal niet moeilijk geschreven is en je er dus lekker doorheen kan komen.
Dit verhaal begint romantisch met de interesse van een meisje voor een jongen die voor haar eigen gevoel onbereikbaar is. Wanneer zij deze jongen echter beter leert kennen, neemt haar leven een heel andere wending. Stephenie Meyer weet de ontwikkelingen tussen Bella en Edward leuk en spannend te omschrijven.
Het verhaal heeft vooral aan het einde van het boek spannende ontwikkelingen die de lezer nieuwsgierig maakt en het verhaal zeer leuk om te lezen.
Dit boek zet je aan het denken. Het smaakt naar meer.