Children of Blood and Bone, het eerste deel van de serie ‘Legacy of Orisha’ is geschreven door Tomi Adeyemi (23 jaar!). Het boek is aardig dik, met 600 pagina’s, en de cover van het boek is prachtig ontworpen. Kijk er eens wat langer naar en zie de details.

Zodra het boek wordt opengeslagen is er een korte inleiding met termen die in het boek gebruikt worden. Dat kan handig zijn, maar ook vermoeiend als er steeds teruggeslagen moet worden. Wennen moet toch altijd als een nieuwe serie wordt gemaakt en vooral als er veel magie in voorkomt. Lerend lezen is makkelijker. De schrijfstijl is vlot en het boek zo uit. Dus laat de 600 pagina’s niet afschrikken!

Het boek gaat over magie en de magische wereld van Orisha. De personages en familiebanden worden uitgebreid omschreven. De personages in het boek gaan ver voor hun familie. Er wordt steeds teruggeblikt naar herinneringen. De personages worden goed omschreven en ze maken allen hun groei door. Je voelt met een aantal personages een band ontstaan. Tot het einde toe weet Tomi Adeyemi de banden te veranderen van de personages.

Daarnaast is racisme (mild benoemd..) een groot thema. Hetzelfde volk, met en zonder magiebloed willen wraak, geven elkaar de schuld en vallen elkaar aan. Het boek is schokkend, spannend en boeiend. Er komen veel schokkende gebeurtenissen naar voren, maar het had beter en wellicht diepgaande beschreven kunnen worden, omdat Tomi Adeyemi een doel had met het boek.

En even over het einde.. WAT?! Snel op naar deel 2!

**** Welkom in de magische wereld van Orisha