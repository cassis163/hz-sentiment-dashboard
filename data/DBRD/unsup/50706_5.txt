Als Jahanara grootmoeder is geworden verteld zij aan haar kleinkinderen
haar betoverend levensverhaal. Zij maakt hun deelgenoot van grote geheimen
en neemt hun mee naar vervlogen tijden.

De tijd waarin het leven van Jahanara vangt aan in de Zeventiende
Eeuw. Als één van de dochters van de keizer is ze woonachtig in het paleis, pracht en praal omringt haar. Liefdevolle ouderlijke aandacht kan niet voorkomen dat er tussen de broers en zussen onderling al op jonge leeftijd een strijd woedt.
Op latere leeftijd zal deze strijd zich voltooien in een wrede broedertwist.

Aanvankelijk groeit Jahanara in gelukkige omstandigheden op. Door haar geregelde huwelijk met een veel oudere man moet zij het paleis verlaten. Zij moet zich onderwerpen aan de eisen van haar echtgenoot, ze wordt mishandeld en vernederd.
Haar leven verliest alle glans.
Slechts af en toe kan ze naar het paleis van haar ouders terugkeren.

Alles verandert als de Moeder van Jahanara komt te overlijden. Om de belofte
aan zijn overleden vrouw in te willigen wil de keizer een prachtig mausoleum laten bouwen.
Daartoe wordt Ustad Isa aan het hof ontboden. Jahanara wordt de rechthand van deze getalenteerde bouwmeester.

John Shors heeft met Paleis van sterren een geromantiseerd verhaal geschreven over het ontstaan van de Taj Mahal. Ik heb genoten van de kleurrijke en levendige beschrijvingen van de mensen, hun leefwijze, hun geloofsovertuiging, hun drang naar macht, hun oorlogen en hun pogingen tot vreedzaam samenleven.
John Shors hanteert een mooie schrijfwijze.
Paleis van sterren heeft mij zeer geboeid, Ik vond het een prachtig verhaal. Enige illustraties van de Taj Mahal en een geografische kaart zou het boek nog meer verfraaien.