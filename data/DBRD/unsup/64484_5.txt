Het heeft even geduurd voor ik dit boek had uitgelezen. Dat had niets met het boek zelf te maken, maar juist met mezelf en het feit dat ik het boek echt in mij op wilde nemen. Dit is geen boek zoals zovelen, of een boek die je één keer leest en daarna voor altijd in de kast blijft staan. Dit is een boek om te lezen en herlezen. Een boek waarbij je stil wilt blijven staan, met uitspraken die blijven hangen en lessen die je wilt opslaan. Ik ga hem zeker nog eens lezen, maar een levensles die ik nu al meeneem is dat het leven je de juiste kant op wijst, als je jezelf maar serieus genoeg neemt, wat meer loslaat en erop vertrouwt dat je precies bent waar je moet zijn. Ik ga zeker meer van hem lezen!