'Zolang ik jou heb' is een coming-of-ageverhaal verteld uit het perspectief van de 9 jarige Starla.
Ze woont bij haar strenge oma. Haar moeder heeft haar verlaten om beroemd te worden en haar vader werkt op een booreiland. In de beleving van Starla is haar moeder een bekende ster en ze droomt ervan om weer met haar herenigd te worden.
Het verhaal speelt zich af in het Mississippi van de jaren zestig. Als haar oma haar op een dag weer eens ergens voor straft besluit Starla weg te lopen naar Nashville om haar moeder te zoeken. Onderweg komt ze Eula tegen een zwarte dame die een witte baby heeft gestolen. Samen zetten ze de zoektocht voort.
Dat vond ik één van de belangrijkste asspecten van het boek de relatie die zich tussen hen ontwikkelde. Eula en Starla hadden elkaar echt nodig. Allebei hadden ze belangrijke 'lessen' om aan de ander door te geven en de ontwikkeling die ze doormaakten hadden ze aan elkaar te danken. Daardoor wordt het boek een emotionele roman over hoe vriendschap, huidskleur en leeftijd overstijgt.
Het is een origenele manier om te schrijven over de rassenscheiding. Het boek eindigt wat zoetsappig maar dat doet niets af aan de indruk die het verhaal achterlaat.