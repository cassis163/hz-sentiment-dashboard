Net als al haar andere thrillers is Haat weer een superspannend boek waarbij je je tot op het einde afvraagt wie de dader nou eigenlijk is.

De hoofdpersoon, Nikki, schijnt een perfect leven te lijden. Ze is zelfverzekerd, mooi en populair. Maar gedurende het verhaal en door alle heftige gebeurtenissen begint ze zichzelf langzaam te verliezen. Wie is ze eigenlijk? Het zelfzekere meisje waarvan andere mensen dat ze is, of het onzekere meisje dat in haar schuilt?

Op een dag wordt ze wakker in een park en zit onder het bloed. Iets verderop ligt een ander meisje, dat zwaargewond is. Er is een mes gevonden vlak naast Nikki met haar vingerafdrukken erop. Ze wordt verdacht op moord. Nikki kan zich echter niet veel meer herinneren van het ongeval. Of wíl ze zich het niet herinneren. Het lijkt wel alsof haar hersenen haar geheugen blokkeert. Ze realiseert zich vaag dat iemand het op haar heeft gemunt, dat er iemand uit alle macht probeert haar verdacht te maken om haar leven kapot te maken. Maar tot hoe ver wilt de dader gaan? Tot hoe ver kán de dader gaan?

De dader in dit verhaal raden was nog best lastig. Af en toe wordt het verhaal beschreven vanuit het perspectief van iemand anders. Daardoor wordt het weer wat mysterieuzer, want opeens lijkt iedereen verdacht. Tussendoor komen er steeds een of twee bladzijdes vanuit het perspectief van de dader. Hij/zij haat Nikki om 'n een of andere reden en probeert haar langzaam kapot te maken.

De afloop is onverwacht en kort terugverteld, in plaats van dat het zeg maar wordt 'meegemaakt'. Alles wordt uitgelegd vanuit het perspectief van de dader. Verder weet je niet wat er uiteindelijk met hem/haar gebeurt. Mel heeft me wel weer weten te verrassen met de dader.

Het boek wordt in het algemeen realistisch beschreven, ook al komen er weleens onrealistische stukjes in voor. Ik kon me goed in Nikki inleven. De andere perspectieven maakt het verhaal extra spannend. Er komen ook Instagram foto's en WhatsApp-berichtjes in het boek voor, dus het speelt zich ergens 'nu' af. De boodschap in het verhaal is ook duidelijk en mooi. Denk altijd twee keer na voordat je iets doet of zegt, want het kan zomaar onbewust iemands hele leven verwoesten.