Het boek heeft een mooie, beetje mysterieuze cover. Je ziet het hoofdpersonage deels afgeschermd door de rand van haar hoed. zo is het verhaal ook; je krijgt een inzicht in het leven van Jeanne, die 6 maand eerder aan ALS is overleden. Ze was een krachtige vrouw maar ze had ook een gekwetste kant die ze liever niet toonde. Het verhaal wordt vertelt uit het oogpunt van de 3 liefdes van haar leven; Jeanne's echtgenoot Matteo, ex-echtgenoot Callum en zoon Nathan.
Ieder beleeft en verwerkt haar dood op een andere manier maar allen hielden ze zielsveel van haar.
Ik heb het in een ruk uitgelezen, ik was echt nieuwsgierig naar hoe het zou aflopen. Het heeft ook nog een tijdje in mijn hoofd gestookt; vooral het feit dat iemand bij een naderend levenseinde toch nog ervoor kiest om geen schoon schip te maken.