Allereerst mijn dank aan Uitgeverij Ambilicious. Voor hen mocht ik ‘Storm op komst’ lezen. Het boek valt binnen het Young Adult genre en heeft een hoog spiritualiteitsgehalte. Voor mij absoluut interessant en ik heb het boek dan ook met interesse gelezen.

Storm volg je vanaf jonge hengst in de hemel, waar hij zijn levensles kiest, tot en met de rest van zijn aardse leven. Vele avonturen, moeilijkheden en liefde passeren zijn pad. Met elke stap leert hij meer over zichzelf en wat er echt toe doet. Is het echt wel zo makkelijk als waar hij in het begin vanuit gaat?

'Storm op komst' is een mooie spirituele vertelling. Op een jeugdige, speelse manier geschreven waardoor het geschikt is voor een jonge doelgroep. Tevens kan het een leerzaam boek zijn voor diegene die er voor open staan, in die zin dat vertrouwen op je gevoel en intuïtie the keys of life zijn. Voor mijn smaak was het in iets te simplistische bewoording geschreven maar dit is tevens de kracht van het boek. Het maakt het voor de jongere lezers meer behapbaar, leerzaam en naar ik vermoed een prettige leeservaring.

Ik geef dit boek 3 sterren.

Spanning: 6
Plot: 6
Leesplezier: 7
Schrijfstijl: 7
Originaliteit: 7,5
Psychologie: 7,5