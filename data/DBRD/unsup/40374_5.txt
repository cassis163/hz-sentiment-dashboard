Laura Steven is van vele markten thuis: Van journalist, screenwriter tot nu schrijfster met haar debuut Allesbehalve Oké, deze vrouw kan het allemaal. In Allesbehalve Oké vertelt ze het verhaal van Izzy, een achtienjarig meisje waarvan de naaktfoto wordt verspreid over het internet, en de gevolgen vandien. Laura geeft al vroeg in het verhaal aan dat zij hetzelfde heeft meegemaakt, maar dat dit boek geen zielige tranentrekker is, dus als je dat zoekt je maar naar een medische dramaserie moet gaan kijken (aldus Laura).

En met die laatste zin kom ik op mijn volgende punt: de HUMOR die de schrijfster heeft, is geweldig. Je moet er écht van houden, het is soms een beetje grof (met grappen over seks en Trump), maar ik lag bij elke pagina in een deuk. Laura weet het verhaal luchtig te houden, terwijl de achterliggende gedachte dit eigenlijk totaal niet is. Want het onderliggende onderwerp, waarom meisjes snel 'slet' en 'hoer' worden genoemd wanneer ze seks hebben met meerdere jongens, en het voor jongens wel oké is (en soms zelfs als bewonderingswaardig wordt gezien) klopt als een bus. Deze feministische, en totaal spijker-op-zijn-kop-slaande visie legt Laura nog eens nader uit op het eind van het boek. Je krijgt hierdoor het gevoel dat je een geweldig, humoristisch boek hebt gelezen, maar ook dat Laura je een sterke en goede boodschap meegeeft.

De schrijfstijl en het thema van het boek dus geweldig, als je ervan houdt, en ik denk zelfs dat dit een goed boek zou zijn voor op de lijst (in de onderbouw dan wel). De boodschap die het boek meegeeft is van toepassing op elke jonge tiener.

Al met al kan ik niet anders zeggen dat dat dit boek me totaal heeft verrast op een positieve manier. Laura is een geweldige schrijfster en ik verheug me erop meer van haar te lezen.