Thomas, Teresa en de andere Laarders zijn ontsnapt uit het Labyrint. Ze denken dat de rust nu terug kan keren, maar niets is minder waar. De beproevingen die WICKED hen laat ondergaan zijn nog lang niet gedaan. Teresa wordt gescheiden van de groep voor de tweede fase van het experiment, De Schroeiproeven. Ze komen terecht in De Schroei en moeten deze gevaarlijke plek vol Cranks, mensen die besmet zijn met de Vuring, doorkruisen. Wanneer ze binnen een bepaalde tijd op het eindpunt aankomen zullen ze de tweede fase overleven. Lukt het hen niet, dan sterven ze een gruwelijke dood.

Tweede-boek-syndroom?
Het eerste boek, de Labyrintrenner, was een schot in de roos. De vrees om aan het tweede deel te beginnen was echter groot, aangezien het tweede deel vaak een zwak afschraapsel is van het eerste. Kan het tweede deel tippen aan het eerste? Ja, James Dashner stelt niet teleur.

Gemakkelijk om jezelf in te leven
Ook al wordt het verhaal in de hij-vorm verteld, toch leef je goed mee met het hoofdpersonage Thomas. Daar zit vaak ook de kracht van een boek. De mysteriegehalte in het verhaal ligt heel hoog. Hierdoor word je telkens verleid om toch nog een hoofdstuk te lezen voor je het boek aan de kant legt. De korte hoofdstukken zorgen dat dit effect nog wat groter wordt.

Soms wat langdradig
De eerste paginaâ€™s waren wat langdradig soms, maar vanaf de start van fase twee, kwam het verhaal heel goed op gang. WICKED vertelde de Laarders dat het Labyrint niets was in vergelijking met wat hen nu te wachten stond, maar persoonlijk vond ik de beproevingen en stuk minder gruwelijk. De stukken waarin Thomas zijn dromen verteld, want hij slaapt wel enorm veel in het verhaal, zorgen ervoor dat het verhaal wat vertraagd wordt.

Nog steeds veel vragen rond WICKED
Je krijgt nog steeds geen antwoord op de vraag waarom WICKED de Laarders onderwerpt aan deze verschillende beproevingen. Eigenlijk hadden ze nu al een tipje van de sluier mogen lichten, maar dit gebeurde niet. Dat zorgt er natuurlijk wel voor dat je nog meer verlangd naar het derde deel, De Doodskuur.

Positief
- Leest vlot
- Korte hoofdstukken
- Gemakkelijk om je in te leven

Negatief
- Nog steeds veel vragen rond WICKED
- Sommige delen vertragen het verhaal