De titel Stiefkind staat voor Virginia, die vanaf haar zevende bij haar vader en stiefmoeder woont omdat haar biologische moeder Jill haar dochtertje aan haar lot overliet. Jill neemt het allemaal niet zo nauw, werkt 's avonds tot laat in de nacht in een caf√©, rookt, drinkt etc. Ze laat Virginia gewoon alleen achter zonder eten. Harvey, een aan drugs- en drankverslaafde huurt haar zolderkamer. Ondanks zijn leefgewoonten is hij de beste vriend van Virginia. Ook de buurvrouw houdt altijd een oogje in het zeil.

Wanneer Virginia ouder is wil ze niet meer met haar ouders een weekje naar Drenthe, maar kiest ervoor om naar haar moeder te gaan. Tijdens de treinreis ontstaat er heibel door hooligans met zwaar gewonden. Virginia filmt dit op haar mobiel. Tijdens haar verblijf bij Jill, ontmoet ze de nieuwe vriend en stiefzoon van haar moeder, dit blijken twee van de hooligans te zijn. Wanneer ze er achter komen dat Virginia hun herkent, komt de stiefzoon "langs" en molesteert Virginia. Vanaf dat moment wil ze alleen nog maar naar huis, haar thuis.

Het verhaal vertelt meerdere levensverhalen. Dat van Virginia nu, door herinneringen krijg je te lezen hoe haar jeugd was. Jill vertelt ook gedeeltelijk haar verleden, dit blijkt vele overeenkomsten te hebben met dat van Virginia. Ook lees je hoe Margriet, de stiefmoeder, voor Virginia zorgt en blijkt duidelijk het verschil tussen de beide moeders. Wie van deze twee is nu de boze .......?