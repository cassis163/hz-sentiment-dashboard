Dit boek gaat over Anna, een meisje dat zelf niet meer weet hoe oud ze is. Wat ze wel weet is dat ze goed voor haar kleine broertje Astor moet zorgen. Het land waarin Anna en haar broertje leven is door een virus ernstig getroffen. In heel SiciliÃ« zijn alle "Grote Mensen" uitgestorven. Alleen de kinderen gaan niet dood aan het virus. Het virus wordt pas schadelijk als je lichaam volwassen wordt.
Nadat de hele voedselvoorraad op is in huis, moet Anna door gevaarlijke landschappen opzoek gaan naar eten. Daarvoor moet ze uren lopen in de brandende zon en alsof dat niet erg genoeg is, zijn er ook nog wilde honden die Anna proberen aan te vallen.

De moeder van Anna heeft een boekje achtergelaten met stukken tekst met informatie over wat ze bijvoorbeeld wel of niet moeten doen.
Overal op straat en in de huizen komt Anna de gevolgen van het virus tegen. Wat helemaal niet prettig is natuurlijk!

Op een dag komt Anna thuis en komt ze erachter dat haar broertje er niet meer is. Astor blijkt ontvoerd te zijn en Anna gaat naar hem opzoek.
Haar grote droom is om naar het vasteland te gaan om daar een heel nieuw zorgeloos leven te gaan leiden. Want daar zouden nog "Grote Mensen" in leven zijn....

Ik vond het een erg mooi boek. In het begin wist ik niet zo heel goed wat ik kon verwachten, maar het is toch goed uitgepakt! De personages waren zo geschreven dat ik goed met ze kon meeleven.