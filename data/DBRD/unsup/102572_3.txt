Het boek B.B. van Karin Kallenberg en Dimitri van Hove gaat vooral over Andy die een aangeboren gezichtsafwijking heeft. Andy wordt van kleins af aan al gepest.
Niet alleen door kinderen, maar ook enorm door een leraar. Andy werd zelfs seksueel misbruikt.
Op de basisschool had Andy één vriend en die heet Bennie. Bennie werd vroeger ook veel gepest en Bennie en Andy werden ook altijd als laatste genoemd bij gym.
Als Andy ouder is heeft hij een baan en werkt hij samen met zijn oude klas/schoolgenootje waar Andy enorm veel voor over heeft om haar te veroveren. Helaas heeft Femke al een vriend en heeft ze niet echt oog voor hem.
Op een gegeven moment is Andy opgegeven voor een televisieprogramma “make me handsom”. Andy gaat de uitdaging aan. Zal dit gaan lukken?

Het verhaal begon gelijk, maar toch had ik in de eerste hoofdstukken moeite om erin te komen. We sprongen echt van heden naar verleden en weer terug. Daar moest ik af en toe even goed opletten. Later was ik er wel aan gewend en werd die verspringingen ook minder.
Het verhaal nam me wel mee in de beleving van Andy en ook van Femke. Het is zo levendig en duidelijk geschreven dat je je ook letterlijk mee kon voelen met wat Andy voelde. Ik vond het wel mooi hoe actuele onderwerpen in het boek werden meegenomen. Het pesten, seksueel misbruik, huiselijk geweld en wat het allemaal met je doet. Voelde zeer realistisch.
Daarnaast miste ik toch wel wat spanning. Naar het einde toe kwam er steeds wel meer spanning, maar ik had meer gehoopt/verwacht.