Wat jij niet ziet gaat over Parker die op jonge leeftijd haar zicht is verloren. Wij leren Parker kennen als zij ook haar vader heeft verloren. Parker heeft een aantal regels om met haar om te kunnen gaan. Mijn favoriet is: “Gedraag je normaal. Echt, behalve dat ik niet kan zien ben ik namelijk net als jij, maar dan slimmer.” Dit is voor mij typisch Parker. Zij heeft zich ter zelfbescherming echt hard gemaakt.

Ook de andere personen in het boek zijn geweldig. Zo geeft Parker samen met haar vriendin Sarah advies voor school. En heeft Parker een huiswerkmaatje Molly die mij aan mezelf doet denken. Ook de relatie tussen Parker en haar neefje is erg leuk zo noemen ze elkaar Grote P en kleine p tot frustratie van haar tante.

Opvallend element in het verhaal is dat Parker hardloopt. Dit is zo goed beschreven in het boek dat ik na het lezen zelf zin had om te gaan hard lopen.

Voor de rest is het een boek dat de juiste hoeveelheid drama en romantiek heeft waardoor het voor mij aanvoelt als een feelgood-roman zonder de seksscènes die tegenwoordig zo in zijn. Heerlijk! Ik kan het echt aanraden.