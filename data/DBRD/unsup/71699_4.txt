Samen met Bloedgeld vind ik Brandpunt één van de beste boeken van Lee Child die ik tot nu toe gelezen heb. Je voelt de hitte, de drukkende stilte voor de storm wanneer Reacher op de ranch van de Greers probeert Carmen Greer te helpen. Zij wordt mishandeld door haar man Sloop. Deze komt na 1,5 jaar vrij uit de gevangenis, waar hij voor fraude heeft gezeten, en Carmen vreest dat haar leven weer een hel zal worden. Kan Reacher haar en haar dochtertje helpen? Wanneer Sloop op de dag van zijn vrijlating wordt vermoord en Carmen wordt gearresteerd en bekend de moord te hebben gepleegd, lijkt het erop alsof alles voor haar is verloren. Dan wordt Carmen's dochtertje ontvoerd. Reacher moet door driedubbele lagen van bedrog heenspeuren om deze zaak op te kunnen lossen.

Goed geschreven, beeldend en door de diverse lagen in het boek drijft Child de spanning steeds verder op. Ik MOEST doorlezen tot het boek uit was.