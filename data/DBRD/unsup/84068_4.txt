Ik zou het niet lang meer volhouden. De steek in m’n zij was een vlammende pijn en ik hijgde zo verschrikkelijk dat ik haast stikte. Ik sloeg blind rechts af, een stikdonker straatje in. Stompzinnig – er was aan beide kanten niks dan blinde muren, ik kon hier geen kant op – ik wankelde naar lucht happend verder, stapte diep in een plas, en kwam op een bredere, slecht verlichte straat uit. Ik sloeg links af. Links en rechts stonden half ingestorte bedrijfspanden.
Ik wierp een snelle blik over mijn schouder. Niks te zien. Maar ze zouden me gauw genoeg inhalen, met die sneaky warmtemeter van ze. Weglopen was alleen maar uitstel van execurtie. En als ik me nu verstopte, in deze rotbuurt waar nog geen rat rondkroop, zou ik als een gleshelder sterretje op hun schermpje twinkelen. 37 graden Celsius, hiero! Warm meisjeslichaam op elf uur, pak ‘r dan, pak ‘r dan…. (blz. 7)

Het is 2099 en Nederland staat grotendeels onder water. Ewa is helemaal alleen. Haar ouders zijn allebei dood en nu is ze op de vlucht. Ze wordt achtervolgd door twee gewapende mannen, maar ze heeft geen idee waarom. Ze komt in een doodlopend straatje en kan alleen maar een van de gebouwen ingaan. Het ene gebouw is van de Satanskerk en het andere gebouw is van een of ander ziekenhuis. Ewa kiest voor de bel van de Satanskerk, maar niemand reageert. Als de deur van het andere gebouw opengaat rent Ewa naar binnen.

Ewa wordt naar een geheime locatie gebracht. Ze maakt kennis met ingenieur Gun. Er wonen hier meer jongeren. Ewa leert dat ze op zoek zijn naar sterren. Jaren geleden is er een ruimteschip neergestort. De sterren, die nodig zijn als brandstof, zijn gestolen. Overal op aarde worden deze sterren nu gebruikt om bijvoorbeeld illusies te bouwen. Ewa moet samenwerken met Ortiz. Ortiz is de meest gedeprimeerde jongen die ze ooit heeft ontmoet.

Hoe zal de samenwerking met Ortiz gaan? Wat gaat er gebeuren als alle sterren weer teruggevonden zijn? Zal Ewa er ooit achterkomen waarom haar ouders dood zijn?

Lees de rest van mijn recensie op Ikvindlezenleuk