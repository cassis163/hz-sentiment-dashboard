Hennequin gaat aan de slag als kraamhulp bij de familie Stevens. Didi heeft net een kindje gekregen, Indy en heeft dus hulp nodig in de huishouding. Ze heeft een zware bevalling achter de rug en kan hierdoor moeilijk uit bed komen. Ze kan hierdoor haar dochtertje niet goed verzorgen en 's nachts komt de zorg dus neer op haar man. Deze vind het in het begin allemaal wel best, maar later begint hij zich toch langzaam te ergeren en vlucht steeds vaker uit huis. Miriam is politieagente en heeft onlangs haar broer verloren. Deze broer, Bart, was getrouwd met Hennequin. Ze vertrouwt haar niet erg en laat een detective uitzoeken waar deze vrouw vandaan komt en wat ze nog meer op haar kerfstok heeft staan. De 2 verhaallijnen lopen langs elkaar heen, tot uiteraard op het einde een gemeenschappelijke verhaallijn ontstaat. Het boek leest makkelijk weg, de hoofdstukken zijn wel lang, maar tussen de verschillende verhaallijnen is een symbool aangegeven, waardoor het onderscheid tussen de verschillende verhaallijnen duidelijk is en je hier een pauzemoment kunt maken. Het einde van het boek is anders dan je in het hele verhaal zou verwachten. Het is dan ook een spannend boek en zeker 4 sterren waard.