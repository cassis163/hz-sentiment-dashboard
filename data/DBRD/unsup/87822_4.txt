En passant is mijn eerste kennismaking met de boeken van Esther Kreukniet. Maar ik ben fan. De schrijfstijl vind ik zeer prettig, leest heerlijk door, mooie zinnen.
Dit verhaal vind ik meer weghebben van een spannende roman, met daarin veel plaats voor de psychologische kant van het verhaal. Aan de hand van de puzzelstukjes volg je de waarheid die boven water komt met de herinneringen van Michelle, die in het ziekenhuis in een coma ligt. De schrijfster gaat zeer integer om met de gevoelens en gedachten van een coma-patiÃ«nt. Je voelt helemaal met Michelle mee en vecht zelf bijna mee om uit die coma te ontwaken, je wilt dat ze er uit komt!
De plot vind ik heel goed, blijft ook lang genoeg verborgen zodat je heerlijk mee kunt denken met Michelle.
De cover vind ik, na het verhaal gelezen te hebben, wel passend. Het laat de strijd zien van Michelle om de gehele waarheid naar boven te krijgen.
Een prachtig geschreven dankwoord volgt aan het einde. Ik waardeer deze thriller van Esther met 4 sterren en ga eens op zoek naar haar eerder geschreven boeken.