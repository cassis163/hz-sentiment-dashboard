Ik ben helaas niet zo enthousiast als veel andere "recensenten" over Jachtmaan. Ik vond de eerste helft eigenlijk niet meer dan een héle lange inleiding waarin erg weinig gebeurt. Niet dat het vervelend is om te lezen, maar ik raakte erg snel afgeleid door van alles en nog wat dus écht boeien kon het me niet. Halverwege een ander boek gaan lezen, maar Jachtmaan uiteindelijk toch uitgelezen. Naar mate het boek vorderde gebeurde er ook meer en werd het toch een zeer aardig boek. Prima leesvoer, maar ik voel niet de behoefte om ook nummer twee aan te schaffen...