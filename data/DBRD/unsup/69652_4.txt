Ik heb begrepen dat de eerdere boeken van deze auteur steeds uit drie verhalen bestaan, in tegenstelling tot dit boek. EÃ©n verhaal en ik denk dat het een goede keuze was, gezien het onderwerp. Dat is een onderwerp dat om aandacht vraagt. Een origineel onderwerp!
Het verhaal gaat over het bestrijden van pedofilie en pedoseksuelen. Dat gebeurt op een wel heel bijzondere manier. Het is geloofwaardig neergezet, zul je zien. Je vraagt je niet af of het wel werkelijk zo zou kunnen, want dat lijkt er wel op!
Uiteindelijk leiden de handelingen tot een dodelijk ongeval.
De slachtoffers van pedofilie komen, behalve de daders, in dit verhaal zeker aan bod. Goed dat er aandacht voor is.
Dit is een goed geschreven verhaal, wat je door de helderheid vlot kunt lezen. Alle karakters zijn goed uitgewerkt en het ontbreekt zeker niet aan spanning, niks overdreven maar wel door het hele verhaal voelbaar.
Hier en daar had ik zelfs medelijden met de misdaadbestrijders in het verhaal (er ontstaat zoveel leed door de misdaden die pedofielen en pedoseksuelen begaan).
'ACTUS NON FACIT REUM NISI MENS SIT REA'
(Een daad maakt een persoon niet schuldig tenzij de geest schuldig is)

Ook voor de romantiek heeft deze auteur plaats gelaten in het verhaal. De hoofdpersoon, Marit Johansen staat op het punt een grote verandering in haar leven aan te brengen, mede door alle gebeurtenissen neemt ze een besluit. Mooi om dat te kunnen volgen op deze manier.
Een minpuntje in het boek vond ik het wat kleine lettertype. Ik ben groter gewend. Maar dat houdt niet in dat ik niet benieuwd ben naar het verdere leven van Marit Johansen en haar Rotterdamse Bureau MaRiT. Dat zou ik ook in dit kleinere lettertype lezen.