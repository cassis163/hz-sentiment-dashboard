Men zegt vaak "kort maar krachtig" maar in dit geval had ik het verhaal toch meer uitgediept willen zien. De problematiek van Marokkaanse immigrantenkinderen, die hier geboren zijn maar toch nog als allochtoon worden beschouwd. "Toen boorden twee vliegtuigen zich in het hart van de westerse wereld. .....mensen sloegen hun ogen neer en hielden afstand, alsof haar lichaam van de ene op de andere dag een vijandig object geworden was". De houding van Saleh die zich gedroeg als een loverboy, al ging het hier niet om onvrijwillige sex maar mensensmokkel. " Saleh had zich gretig over hen ontfermd en zij lieten zich gretig door hem chaperonneren.......Hij had zich tussen hen en de wereld genesteld, het leek of ze geen stap meer konden zetten zonder hem." De schrijver vertelt het verhaal van een ware gebeurtenis maar zou met wat meer diepgang juist deze problematiek aan de kaak kunnen stellen. Ook de rol van Murat wordt onderbelicht. Teveel wat onbesproken blijft. Het geeft niet dat het maar een dun boekje is (69 blz), maar met zulke thema's is dit echt te weinig. Goed discussiemateriaal voor leesclubs.