Het verhaal draait om Sofie, een jonge vrouw, die nog niet weet wat ze met haar leven aan moet. Net uit een relatie, die niet goed afliep, is ze ontvankelijk om een lezing te volgen, die de leider van de Via Terra beweging houdt.
Ze volgt een introductie programma en het staat haar wel aan. Ze besluit om een contract te tekenen voor 2 jaar. Gaandeweg, weet de schrijfster je helemaal in het verhaal te trekken en wie is diegene, die verhaalt over wat er gebeurd is, in die cursief gedrukte tekst?

De beklemming zit erin, dat alles wat de groep moet doen, voorgeschreven wordt door de leider. Hele handleidingen zet hij in elkaar en er komt steeds meer bij.
Sofie is inmiddels zijn rechterhand geworden.
Onderhand wordt het leven bij Via Terra steeds extremer, de hoeveelheid werk, de straffen als iets niet naar behoren gedaan wordt.
Oswald, de leider, heeft een geheim en Sofie zal daar koste wat het kost achter komen. Daar gaat ze heel ver in.
Dan komt er een moment.........................dat Sofie klaar is met Oswald, klaar is met wat hij allemaal flikt, klaar is met haar leven daar.

Dit boek leest alsof het waar gebeurd is, maar het is gebaseerd op waar gebeurde verhalen. Vreselijk eigenlijk, hoe groepen mensen zich zo kunnen laten drillen, kneden en omvormen tot een willoze, slaafse groep.
Het verhaal is spannend tot het eind................maar wat gebeurt er daarna?