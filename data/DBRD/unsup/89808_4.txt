Uit ervaring weet ik dat ik veel te weinig tijd uittrek om een feelgoodroman te lezen. Niet dat ik ze niet leuk vind, maar ik schuif ze gewoonlijk een beetje op de lange baan. En dan heb ik er achteraf spijt van want er zitten echt heel leuke tussen. Zoals De franse slag van Renée Olsthoorn.
Eva Boterenbrood werkt als fotografe maar om de maand rond te maken verdient ze bij als serveerster in het restaurant van haar vader.
Aangezien haar vader nog wat van zijn leven wil genieten, overweegt hij het restaurant te verkopen. Hierbij loopt ze kandidaat-koper Lucien Lamoureux tegen het lijf…
In De Franse slag reis je met Eva mee van Den Haag naar Parijs. Het verhaal is zeer vlot geschreven en heeft een hoge dosis humor aan boord. Maar het zou maar saai zijn als alles op roze wolken verliep. Daarom heeft de auteur het verhaal ook nog eens voorzien van het nodige bedrog en verwikkelingen die dan voor de nodige spannende momentjes zorgen.
Een fijn verhaal met de nodige aantrekkingskracht, waar je je totaal verliest in de straten van Parijs, nodigt uit op het lezen van het vervolg Josefiens zevende hemel.