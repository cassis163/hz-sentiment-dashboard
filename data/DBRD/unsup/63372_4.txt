Een gouden gezin is een verhaal die verteld wordt vanuit een van de negen kinderen die uit, volgens vader, een gouden gezin komt.

Wanneer vader is overleden, blijft moeder alleen achter. Een zoon blijft thuis wonen, maar laat zich vooral in de watten leggen door zijn moeder. De andere kinderen zijn uitgevlogen en hebben hun eigen leven opgebouwd met partner en kinderen.

Langzaamaan takelt moeder af. Ze raakt depressief en de zorg moet ze steeds meer uit handen geven. Iets wat ze eigenlijk niet wil, maar haar dochters zien dat het nodig is. Helaas zorgt de achteruitgang van moeder het gouden gezin irritaties. Niet iedereen ziet in dat moeder echt zorg nodig heeft en ziet het niet zitten om mantelzorg te leveren volgens een rooster. Wanneer de thuiswonende broer in het ziekenhuis belandt en er nog meer gevraagd wordt van de broers en zussen is de spanning voelbaar.

De meningsverschillen zitten vooral in het waarom de kinderen mantelzorg moeten leveren als ze ook in een verzorgingshuis zorg kan krijgen? Er is toch geld genoeg? Het gezin lijkt steeds meer in een tweekamp te vallen waarbij de ene deel continu de zorg zelf wil regelen om moeder en broer, terwijl de andere deel vind dat het ook extern geregeld kan worden.

Moeder vindt het verschrikkelijk om het gezin uiteen te zien vallen. Ze voelt dat de kinderen onderling strubbelingen hebben, maar ze kan er niet veel mee. Als moeder uiteindelijk thuis niet verzorgd kan worden, blijft een deel van de kinderen trouw moeder bezoeken en verzorgen.

Helaas overlijdt moeder na twee jaar, het gouden gezin is uiteengevallen. De vraag die continu voelbaar is door het boek heen is : Hoe ga jij om met zorg voor je naasten als het zover is? Hoe belangrijk is mantelzorg voor jezelf?

Judith, diegene die het verhaal vertelt, staat volkomen achter de mantelzorg voor moeder en uit haar onbegrip richting de andere broers en zussen die hier anders in staan. Ze vindt dat je voor je ouders klaar moet staan als ze je nodig hebben. Maar is dit ook voor iedereen zo?

Wat zijn jouw normen en waarden over de zorg van je naasten? Een gouden gezin is een boek die je raakt, maar ook tot nadenken zet.