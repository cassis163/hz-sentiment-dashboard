Moira, de jonge vrouw waarvan het leven helemaal overhoop ligt, leert Finn kennen op een feestje. Finn is alles wat een vrouw in een man zoekt: knap, charmant, vriendelijk, behulpzaam, reislustig en ga zo maar door. Nadat Moira voor zijn huis struikelt en valt tijdens het hardlopen, begint het verhaal echt. Finn helpt haar en onverwachts spenderen ze samen het weekend. Ze gaan varen, lekker op het terras zitten en op zondag naar een festival om de hoek. Alleen voelt het voor Moira toch een beetje raar, het lijkt alsof Finn haar al kent. Steeds meer gaat ze de 'toevalligheden' wantrouwen.

Vervolgens switcht het perspectief en volg je het verhaal vanuit Finn. Nu beginnen puzzelstukjes op zijn plaats te vallen, maar tegelijkertijd ook weer niet. Dit deel bracht mij een wirwar aan emoties.
Om niet teveel weg te geven, zal ik niet op de details ingaan. Maar ik vond dit een heel bijzonder boek om te lezen (positief!) en ik werd verbijsterd achtergelaten. Ik voelde heel erg mee met wat Finn meemaakte en dat vind ik een sterk punt van de schrijfstijl van Stefan. De personages komen echt tot leven en ze eisen empathie en inlevingsvermogen.

Het einde vond ik wat abrupt en felt unfinished. Heel jammer, want ik was echt super benieuwd naar hoe deze situatie zich zou ontvouwen.

Voor de liefhebber van liefdesverhalen met een bijzonder randje, lees Kismet van Stefan Tetelepta. Dit boek krijgt van mij 4 sterren!