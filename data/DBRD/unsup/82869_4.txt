De novelle Gwendys Knoppenkist wordt geschreven door de King of Horror Stephen King en de voor mij nog onbekende Richard Chizmar.

Het boek begint met een ontmoeting tussen de man met de bolhoed en Gwendy. Het meisje is dan 12 jaar. Ze krijgt een mysterieuze kist, die haar gedurende het hele verhaal beïnvloed.
Het grappige aspect van de chocolaatjes en de munten die uit de kist komen, maken het naast de nieuwsgierigheid naar de werking van de knoppen een kist die Gwendy dwingt om keuzes te maken en verleidingen te weerstaan.

Gedurende het verhaal wordt Gwendy ouder en maakt ze heftige dingen mee. Sommige dingen die gebeuren zijn typisch King, maar er zijn ook delen die aanvoelen als een onwerkelijk verzinsel, iets wat King in zijn eigen boeken anders aanpakt.

Het verhaal is kort, leest makkelijk weg. Echter weten de schrijvers een soort spanning en nieuwsgierigheid op te wekken waardoor je het verhaal niet gemakkelijk weg legt en wil weten hoe het afloopt.

Ondanks dat de invloeden van een 2e schrijver voelbaar zijn eindigt het verhaal als een typisch Stephen King boek.

Deze korte novelle heeft de nieuwsgierigheid naar Richard Chizmar aangewakkerd en dit verhaal voelt als een positieve boost voor zijn carrière.

Gwendys Knoppenkist is een aanrader als je nog niet bekend bent met de verhalen van King, . Daarom geef ik 4 sterren.