Schaduwen, door Yvonne Franssen
Futuro Uitgevers, 2018

Deze unieke thriller vertelt het verhaal van Ellen Groenenboom die op veertien jarige leeftijd werd verkracht. Als volwassen vrouw woont ze samen met haar drie honden op een oude boerderij. Op een dag krijgt ze een dreigmail en als er meer volgen, kan dat geen toevalligheid meer zijn. Haar verleden lijkt opeens actueler dan ooit en ze kan niemand meer vertrouwen.

Yvonne Franssen schreef deze vierde thriller zeven jaar na haar debuut. In veel korte hoofdstukken passeert het verhaal je, steeds vanuit een ander gezichtspunt waardoor stukken op hun plek vallen maar soms ook juist vraagtekens ontstaan.

Na het lezen van deze thriller kun je niet anders concluderen dat eerlijkheid, vriendschap en trouw voor Yvonne Franssen belangrijke onderwerpen zijn. Met haar vlotte verteltrant neemt ze je mee in de emoties van de hoofdpersonen in haar boek. Dat èn de verrassende plotwendingen laten je dit boek in één ruk uitlezen.