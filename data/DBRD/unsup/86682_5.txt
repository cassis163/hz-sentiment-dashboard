Mening:
Wauw wat een heerlijke schrijfstijl weer en Monroe weet je elk moment van het boek gefocust te houden.
In niet te lange hoofstukken word je meegenomen door het leven van Jar, die er van overtuigd is dat “zijn” Rosa nog leeft. Samen met vrienden gaat hij op zoek naar antwoorden. In de tussentijd lees je dagboekgedeeltes van Rosa en leer je haar goed kennen. Een meisje dat weet wat ze wil, maar moeite heeft met gebeurtenissen uit haar verleden, en om dat een plaats te geven in het hectische leven van een student.
Monroe heeft oog voor detail en kan gevoelens zo beschrijven dat je het meebeleeft. Je voelt wat de belangrijkste personages voelen, en je ziet wat hun zien. Meer dan knap gedaan.
Als je na een paar ingenieuze puzzelstukjes denkt dat je nu écht weet hoe het zit, is daar DE pats boem ow hey het is toch even compleet anders. WOW hoe gaaf! En bizar….. en ja nu weten we het dan echt, dan doet Monroe iets waar ik zo van hou en klap je het boek dicht en kan je heerlijk fantaseren…
Arlidge zei het al en het is gewoon waar….. dit is zo ingenieus in elkaar gepuzzeld, daar kan menigeen een puntje aan zuigen.
Minpuntje? Ja! Hoe ga je dit ooit overtreffen??
Het is me wat, maar ja op alle fronten vijf meer dan verdiende sterren.
Corina Nieuwenhuis.