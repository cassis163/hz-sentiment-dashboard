Een vermakelijk boek, maar zonder duidelijk einde want het is het eerste deel van een trilogie.
Het koste even moeite om het verhaal goed te kunnen volgen. Omdat het verhaal zich afspeelt in de verre toekomst, gebruiken de personages vele futuristische dingen waarvan je even moet doorhebben wat het is en waarvoor het wordt gebruikt. Maar zodra je dat weet, gaat je leestempo als vanzelf omhoog en kom je terecht in een futuristische wereld van vriendschappen, roddels, drugs en liefde. Het verhaal wordt vanuit meerdere personages belicht en is vlot geschreven.
Ondanks dat ik benieuwd ben naar de afloop van de verschillende verhaallijnen, ben ik voorlopig (nog) niet van plan om aan het tweede deel te beginnen.Het boek had van mij wat dunner mogen zijn. Hier en daar vond ik het wat langdradig worden en het einde stelt wat teleur. Ook had ik van bepaalde personages meer willen weten dan wat er wordt verteld, anderen vond ik juist weer minder interessant.