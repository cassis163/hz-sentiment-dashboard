Vlammen is ook weer om te smullen. Na het eerste deel van deze trilogie was het haast onvermijdelijk om direct in deel twee te beginnen. En je wordt wederom niet teleurgesteld, het is weer een fantastisch verhaal! Het is zo boeiend weggeschreven en het leest heerlijk makkelijk weg. Wat sommigen er wellicht jammer aan vinden, is dat het eerste gedeelte van het boek misschien wat meer ingaat op de politieke situatie in de verschillende districten dan op de hongerspelen zelf. Ik heb me er echter sowieso zeker niet aan geirriteerd. Zonder verder iets over het verhaal te verklappen, weet ik zeker dat dit deel heel anders afloopt dan je vooraf zal denken... Wederom een grote aanrader. Kan haast niet wachten op het derde deel.