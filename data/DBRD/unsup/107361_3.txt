Franz Oswald is een charismatische figuur die op een eiland voor de kust van Zweden een sekte heeft opgericht. In het begin wordt het geen sekte genoemd, het is een groot landhuis waar mensen, ook beroemdheden naar toe komen om anders over het leven te leren denken.
Sofia Bauman woont een lezing bij van Oswald en is onmiddellijk gefascineerd en bijna geobsedeerd door de man. Ze wil hem eigenlijk onmiddellijk 'pleasen'.
Wanneer ze een soort van contract tekent om twee jaar op het eiland door te brengen, merkt ze dat Oswald veranderd in een, laat ik het maar psychopaat noemen, een machtswellusteling, een dictator. Hij vraagt heel veel van het personeel, de straffen staan niet in verhouding met het gebeurde.

Het verhaal is gebaseerd op ervaringen van de schrijfster die zelf in een sekte gezeten heeft. Het zal wel aan mij liggen maar ik begrijp echt niet dat je iemand zo slaafs kan volgen, je hebt toch een eigen wil en eigen normen en waarden, je komt toch in opstand.
Ik weet niet hoe het er in een sekte aantoe gaat, maar ik vind het wel goed beschreven. Het verhaal gaat niet zo heel snel, alhoewel de afwikkeling dan weer wel snel gaat. Het heeft ook een open eind er er is dus nog een vervolg, twee zelfs als ik me niet vergis.
Tussen de hoofdstukken door, lees je nog in zeer korte stukken het verhaal van iemand anders, maar daar ga ik niets over verklappen.
Ik weet niet of ik het vervolg nog ga lezen.