Dit is het tweede boek in de serie met Tom Beckx, een wetsdokter. Ook Rechercheur Raoul is weer van de partij. De wetsdokter is duidelijk nog niet over de gebeurtenissen tijdens de zaak Pan heen en dit is duidelijk te merken in zowel zijn werk als privéleven. Raoul zit met zijn hoofd ook al ergens anders, namelijk bij de knappe nieuwe rechercheur Alexandra waar hij vanaf nu moet mee samenwerken. Het verhaal is op zichzelf wel losstaand te lezen maar volgens mij is het toch een pluspunt om eerst ‘Pan’ uit te lezen.

Ondertussen gebeuren er in de stad een aantal vreemde ongevallen. Echter kwaad opzet lijkt er niet in het spel. Doorheen het verhaal, zitten er ook een aantal passages in, die in het verleden gebeurd zijn. Wat hebben de verhaallijnen met elkaar te maken? En wie is die Meester Dood?
Het einde liet me achter met een ‘WTF’… Echt? En net zoals je op de cover reeds wordt aangesproken als lezer, is er op het eind ook nog eens een boodschap voor je achtergelaten. Is het nu een open einde of een gesloten einde?

Ik vond het een aangenaam en vlot lezend boek en ik kijk alvast uit naar het volgende deel in deze serie.