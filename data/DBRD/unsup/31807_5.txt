Sara schrijft misdaadthrillers. Na een onenightstand is ze zwanger geraakt. Als ze hoogzwanger is, wordt ze midden in de nacht in haar huis overvallen door indringers. Ze lost hierbij meerdere schoten. Haar buurman Jake Armstrong hoort de schoten en komt Sara te hulp.

De politie beweert dat Sara een nachtmerrie had en dat de indringers niet bestaan. Sara besluit om met Jake uit te zoeken wie het op haar en de baby heeft gemunt.

Heerlijk kort boek om te lezen, de spanning blijft vanaf het begin tot het einde van het boek aanwezig.

Het verhaal heeft geen super verrassende wendingen maar het blijft wel boeien.

De titel Levend Lokaas vind ik erg passend bij het boek.