Het lijkt zo lief, de vlinder. Maar de vlinder geraakt in de storm en zorgt ervoor dat dit boek vol zit met actie. Farah Hafez, journaliste raakt betrokken bij een onderzoek na een ongeluk van een meisje in het verlaten Amsterdams bos. Het meisje blijkt een jongen te zijn en ze ontdekt Bacha Bazi, een Afghaans ritueel. Door dit onderzoek raakt ze verwikkeld in een politiek en internationaal netwerk. Ze moet gaan samenwerken met Paul Chapelle.
Er ontstaan allerlei bloedstollende acties en uiteindelijk moeten zij naar Moskou voor verder onderzoek. Ook daar in Moskou stuiten ze op acties die vergaande gevolgen hebben.
De verhaallijnen lopen vloeiend naast elkaar en komen uiteindelijk tot een mooi plot bij elkaar!
Ik had nog nooit een boek gelezen van Walter Lucius, maar als ze allemaal zo zijn zal daar snel verandering in komen. In ieder geval kijk ik nu al uit naar deel 2 van de Hartland-trilogie.