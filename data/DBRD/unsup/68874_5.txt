Faye en Sean, a love story speelt zich af in Engeland, voornamelijk in Londen, dit vond ik erg verrassend aangezien het boek is geschreven door de Nederlandse auteur Marina Folkers. Meestal spelen de boeken van Nederlandse auteurs zich af op Hollandse bodem of gaat het om Nederlanders in het buitenland. Je merkt duidelijk dat Folkers dol is op Londen.
Het verhaal begint als de onhandige 10 jarige Faye in het water valt en gered wordt door de 6 jaar oudere Sean. Hij neemt haar mee naar de schuur zodat ze zich af kan drogen en van de schrik kan bekomen. Na deze gebeurtenis doopt Faye Sean om tot haar persoonlijke held en gaat ze regelmatig naar de schuur om naar hem te kijken/luisteren terwijl hij met zijn muziek bezig is. Er ontstaat een hechte band als Faye en haar ouders Sean en zijn moeder helpen. Als Sean voor zijn muziek naar Londen vertrekt durft hij dit niet aan Faye te vertellen maar ze is juist blij voor hem en gunt hem dit. Het verhaal maakt dan een grotere tijdsprong en inmiddels woont, studeert en werkt Faye ook in Londen. Helaas ziet ze Sean niet zo vaak als ze zou willen omdat hij inmiddels een wereld beroemde zanger is en vaak op tournee, maar de momenten die hij in Londen is brengen ze zoveel mogelijk samen door. Beide hebben verschillende relaties maar op de een of andere manier draaien die steeds op niks uit. Als Faye uiteindelijk beseft waarom durft ze Sean dit niet toe te vertrouwen want ze bang om hem kwijt te raken.

Ik vind de omslag van het boek erg leuk, door de kleuren roze en paars veelvuldig te gebruiken is het gelijk duidelijk dat het een romantisch verhaal is, ook zijn de Big Ben en The Londen Eye erop afgebeeld waaraan je kan zien dat het verhaal zich waarschijnlijk in Londen afspeelt.
Ik heb enorm van dit verhaal genoten. Het leest lekker weg doordat er geen moeilijke woorden en lange zinnen worden gebruikt. De hoofdstukken worden met nummers aangegeven en beginnen vervolgens met de periode waarin het zich afspeelt. Het verhaal wordt in de derde persoon verteld, wat ik op zich ook wel fijn vind. De personages worden goed omgeschreven waardoor je een goed beeld krijgt van ze. Ik herken mezelf ook wel wat in Faye met haar onhandigheid. Het verhaal is zo geschreven dat je meegroeit met Faye en Sean en dus in de gaten krijgt dat hun vriendschap wel moet eindigen in een relatie en tevens is dit ook een klein minpuntje want dit maakt het verhaal iets voorspelbaar maar ik kan niet zeggen dat ik met daar aan geÃ«rgerd heb. Het einde is open maar ook weer niet. Stiekem ben ik namelijk nog wel nieuwsgierig hoe hun relatie verder gaat, hoe zal hun huwelijk eruit zien? Gaat ze inderdaad mee op tournee en krijgen ze kinderen?
Kortom het is een heerlijke roman over vriendschap en liefde dat heerlijk weg leest.