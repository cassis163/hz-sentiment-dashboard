Wat een goed verhaal is 'Ik ken je nog'. Het is geen klassieke thriller maar juist meer! Ik vermoedde al spanning door het eerste citaat voorin:

'De duivel fluisterde in mijn oor: "Je bent niet sterk genoeg om de storm te doorstaan." Ik fluisterde terug: "Ik ben de storm."

En door het tweede citaat verwachtte ik diepgang:

"It is easier to build strong children than to repair broken men."

En beide leverde Alice Fokkelman naar mijn mening.
Personages irriteerden me, ontroerden me of zetten me aan het denken. Sommige fragmenten raakten me enorm, met name de flashbacks naar de pesterijen. Het einde zag ik totaal niet aankomen en zette alles wat ik had gelezen in een verrassend nieuw daglicht.
Ik kon het boek niet wegleggen voor ik het uit had. Knap gedaan.