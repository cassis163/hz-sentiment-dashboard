De kansarme Winston Malone besluit ten einde raad de misdaad in te stappen om zijn lening bij een woekeraar te kunnen afbetalen. Hier maakt hij kennis met een aantal ongure types die het niet zo goed met hem voor hebben, en voor hij het goed en wel beseft maakt hij deel uit van een groep pseudo-misdadigers die een 2 miljoen dollar zaak aan het plannen zijn.

Toch is dit debuut niet echt een thriller, in de klassieke betekenis van het woord. Het is niet geschreven met de bedoeling de lezer in zijn greep te houden door flitsende actie en/of diepgaande beschouwingen van de personages.
Het is meer een boek voor de MTV generatie: snel, flashy met massa's referenties naar films en artiesten die de TMF kijkers van nu op hun handen dragen, en dit overgoten met karikaturen van personages en een komisch sausje.

Het is dus eerder een humoristisch boek dat toevallig handelt over iemand die in zijn na√Øviteit op het slechte pad raakt.
Origineel en ok, maar ook niets meer.