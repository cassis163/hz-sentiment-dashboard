Deze heerlijk weglezende thriller neemt je mee in de wereld van Myron Bolitair en zijn vriend Win die op zoek gaan naar de andere vermiste jongen. Omdat ik niet bekend ben met deze hoofdpersonages, zij zijn al vele malen door Harlan Coben gebruikt in zijn vorige thrillers, was het voor mij even aftasten hoe deze verhoudingen lagen. Er wordt vanuit verschillende invalshoeken geschreven, zowel vanuit Win (die een beetje mysterieus blijft) en vanuit het perspectief van Myron. Coben schuwt geen bloederige scenes en de toon was gezet voor deze pittige thriller. Daarnaast besteedt hij ook veel aandacht aan de menselijke kant van de karakters die in boek voorkomen, zodat het verhaal geloofwaardig overkomt. Bij de plotwending zat ik met mijn mond openâ€¦.. die zag ik niet aankomen!