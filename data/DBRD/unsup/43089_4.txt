Dekmantel - Loes den Hollander

Zo het boek dat ik aan het lezen was, moet maar even wachten want het nieuwe boek Dekmantel van Loes den Hollander is in huis.
Dit is alweer het 15e boek dat zij heeft geschreven.

Dit boek gaat over een grootscheeps DNA-onderzoek dat de dader van Jellemieke Kaagman zal aanwijzen. het meisje is op 14 jarige leeftijd verkracht en vermoord. 12 jaar later wordt eindelijk de moordenaar gevonden.
Daardoor gebeuren bij de familie van het slachtoffer, als bij de familie van de dader erg veel dingen die verandering gaan brengen in hun leven.

Meteen als je begint met lezen wordt je al met het hele verhaal meegezogen.
Het boek heeft twee verhaallijnen. Dit is zeker niet storend en leest erg prettig.

Het ene gedeelte gaat over Maggie de vrouw van de dader, zij schrijft in dagboekvorm aan haar man Winston. Hier lees je hoe zijzelf over al het gebeurde denkt en hoe plotseling haar leven is veranderd door de misdaad van haar man.
In het andere gedeelte staat alles over het reilen en zeilen van de ouders van Jellemieke.Hoe dat zij en hun familie alles beleven en wat het verlies van hun dochter, allemaal voor verandering bij het echtpaar teweeg brengt.

Uiteindelijk is het een zeer verrassend einde van dit verhaal.
Ikzelf vond dit een boek van Loes den Hollander, op een andere manier geschreven dan je bent gewent van haar. Het is een verhaal dat je pakt en waar je later nog aan terug denkt. Ik kon dan ook na het lezen van dit boek, niet meteen weer een ander boek gaan lezen. Dit verhaal moest even betijen.
Voor mijzelf is dit het mooiste boek van haar en van mij krijgt het 5 sterren.