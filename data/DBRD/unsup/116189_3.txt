In het boek van Sloane Crossley: De ketting, komen drie vrienden elkaar na jaren weer tegen op een bruiloft. Alle drie weten ze niet goed wat ze met hun leven aanmoeten. Ze zijn veel met zichzelf bezig en hebben eigelijk geen oog voor anderen.
Als Victor tijdens de bruiloft in gesprek raakt met de schoonmoeder van de bruid, die hem haar juwelen laat zien en een verhaal vertelt over een verloren gegane ketting, raakt hij geobsedeerd door het verhaal. Deze vrouw heeft het sieraad tijdens Nazi-Duitsland gekregen.
Victor heeft net zijn baan verloren, dus deze zoektocht komt als geroepen. Zijn vrienden, die zich zorgen maken om hem, reizen hem achterna en zo komen ze alle drie in Frankrijk terecht.
De zoektocht naar de ketting wordt ook een zoektocht naar wie ze zelf zijn. Het verhaal wordt met spanning en ook humor verteld. Je leert de karakters kennen en merkt waarom ze doen wat ze doen. Wat ik zelf erg leuk vond, was de verwijzing naar een boek van Guy de Maupassant. De spanning was voor mij het gegeven of Victor de ketting zou vinden.
Ik vond het begin van het boek moeizaam, moeilijk om in het verhaal te komen, maar door de start van de zoektocht naar de ketting kwam voor mij het verhaal op gang. Aan de schrijfstijl heb ik erg moeten wennen.
De cover van het boek vind ik niet echt passen bij het boek.
De humor in het boek vond ik een leuke bijkomstigheid, maar niet grappig en hilarisch zoals op de cover wordt vermeld. Maar ja, dat is uiteraard persoonlijk.
Conclusie: ik vond het een leuk boek om te lezen, en geef het boek het cijfer 7.