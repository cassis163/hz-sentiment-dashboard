Onderzoeksjournalist Ziva Berkowitz wordt door een gemeenteambtenaar getipt over een grootschalige bouwfraude bij zijn gemeente. Gedurende het onderzoek komt Ziva in een wereld van corruptie, witwaspraktijken en zware criminaliteit en blijkt de gemeente niet de enige overheidsinstantie te zijn die hierbij betrokken is. Na een reeks van moorden besluit ook Leo Klokman, producent van een bekend televisieprogramma en een goede vriend van Ziva zich samen met zijn team op deze misdaad te storten.

De proloog grijpt je direct bij de keel . De verhaallijnen ,die daarna volgen zijn niet altijd even sterk, totdat Leo Klokman zich ermee gaat bemoeien.
Wat volgt is een opeenvolging van gebeurtenissen, soms wat over de top, maar die blijft boeien. Dit alles geschreven in een korte bondige stijl, veel spreektaal en soms wat grof.
Het boek is wat wisselvallig en zakt na de proloog wat in. Het tweede deel maakt echter alles goed.


Ziva is het debuut van John Winkel en met Leo Klokman heeft hij zeker een basis gelegd voor een vervolg.