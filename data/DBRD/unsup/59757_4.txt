Lekker lezende thriller (ik had 'm in 2 dagen uit) met kleine hoofdstukjes, heen en weer springend tussen de verschillende verhaallijnen.
Het hoofdverhaal in dit boek over de verdwijnende kinderen, vanuit de kinderen vertellend en vanuit de politie (vooral Maud Mertens, die ook weer flashbacks heeft).
En natuurlijk het verhaal van Kyra zelf, haar leven, haar studie, haar bemoeienis met dit onderzoek (in mindere mate als in boek 1) en haar zoektocht naar Sarina, haar zus, die 4 jaar geleden is verdwenen. Nog steeds vermist, maar toch weer nieuwe aanknopingspuntjes.
En dan natuurlijk weer de schuingedrukte stukjes over een gevonden jongedame die in een fijn 'ziekenhuis' opgevangen en behandeld wordt en die na lange tijd voorzichtig begint te praten.
Maar nog steeds niet opgelost, dus ik ben heel benieuwd naar deel 3 in deze serie.