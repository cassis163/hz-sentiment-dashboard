Het boek is een historische roman, welke zich afspeelt aan het begin van de 20e eeuw in Huizen, een vissersdorpje aan de Zuiderzee.
“Gevangen Wind” is het tweede deel. Het eerste deel “Lieve Hart” is ook opgenomen in deze uitgave.

Het verhaal van Lieve Hart
Marrie is de oudste dochter in een gezin, waarvan de vader visser is. Tijdens de winter kan er niet gewoon worden gevist, maar ijsvissen doen ze wel. Helaas komt vader niet meer terug.
Het zijn zware tijden voor het gezin. Marrie kan heel goed handwerken en begint met lessen voor dorpsgenoten. Dan krijgt ze kennis aan Lammert Visser, maar net als ze zwanger blijkt te zijn, verdwijnt ook hij op zee.

Het verhaal van Gevangen Wind
Het verhaal van Marrie gaat verder. Ze verhuisd naar Friesland en maakt kennis met het boerenleven en met het kaasmaken. Maar haar hart ligt in Huizen. Zal ze kunnen wennen? En haar zoon Aart, die altijd al visser had willen worden, kan hij zijn plaats vinden op de boerderij?

Marrie is een sterke vrouw, ze krijgt nogal wat voor haar kiezen in de beide verhalen, maar komt er altijd weer uit. Soms doet ze wat ondoordacht en heeft ze spijt. Het geloof speelt wel een rol in het boek, maar passend in het leven van Marrie. Het is geen religieus boek, maar een roman die de werkelijkheid goed benaderd.
Ook de verhalen over het varen, vissen, venten en het gewone leven, maken het een compleet boek, de schrijfwijze is prettig en vloeiend.
Het nawoord met achtergrond informatie over Kaas en Duitse kruiers maakt het geheel, evenals de verklarende woordenlijst. Het een heel prettig en interessant boek.

Een uitgebreidere resencie is te lezen op: https://www.hebban.nl/spot/er-was-eens/nieuws/gevangen-wind-win-actie