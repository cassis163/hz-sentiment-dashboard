Het verhaal:
Een Nederlandse NAVO-diplomaat verdwijnt tijdens een geheime missie in het zuiden van Europa. Met hem raakt ook een vlindergids met gecodeerde informatie over Russische aanvalsplannen in Turkije spoorloos.
De Siciliaanse Carrie Montevagio leeft ondergedoken in Zeeland, op de vlucht voor een beruchte maffiabaas. Als de NAVO informatie ontvangt waaruit blijkt dat de maffia betrokken is bij de verdwijning van de diplomaat, wordt Carrie gevraagd om samen met de Nederlander Adam Kaplan een Special Force-team te vormen om hem op te sporen. Onder supervisie van NAVO-topman Charles Cavendish besluit het team zich op te splitsen. Adam dringt de Turkse grens met het IS-kalifaat in Syrië binnen en Carrie zal eens en voor altijd moeten afrekenen met de maffia, en met haar eigen verleden ...
Het verhaal leest goed, vanaf de eerste bladzijde wordt je getriggerd om het verhaal uit te lezen. Ondanks dat er vaak van vertelperspectief gewisseld wordt, is dit niet storend. Het zijn twee verhaallijnen die later samenvallen.
De karakters van de hoofdpersonen zijn niet altijd goed uitgewerkt, maar wel goed genoeg om je te kunnen inleven in hun situatie. Vooral met Carrie en Adam is dat het geval. Af en toe voel je zelfs hun pijn en ellende. Je weet het is om een Special Force-soldaat te zijn .
Er zit veel actie en spanning in maar er is ook ruimte voor romantiek en een vleugje humor. Vertrouwen is een sleutelwoord. Het verhaal is actueel omdat het meerdere malen over de MH17 gaat. Het is een politieke thriller over de maffia, IS en de UN.
Dit boek is een samenwerking van Tomas Ross en Corine Hartman. Van Tomas heb ik nog geen boeken gelezen, van Corine Hartman wel. Ik herken haar schijfstijl in sommige passages, vooral de stukken waarin cocaïne gebruikt wordt en de manier waarop Carrie handelt. Dit is onmiskenbaar uit de pen van Corine Hartman afkomstig.
Het verhaal is in chronologische volgorde geschreven en de opbouw naar de ontknoping is erg goed te noemen. Het plot is niet voorspelbaar maar wel naar tevredenheid.
4 sterren.