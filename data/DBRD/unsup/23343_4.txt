Neil Gaiman is een briljant auteur. Amerikaanse goden zit erg goed in elkaar. Met heel veel verwijzingen en extra's. Alle losse eindjes worden aan elkaar geknoopt. Ik kan mij ook voorstellen dat dit een hele populaire serie wordt.
Voor mij was het verhaal soms te ziek en erg beeldend.

Ik vond hoofdpersoon Shadow een goede rustige man en de ideale persoon om de Amerikaanse goden mee te ontdekken. Hij lijkt het allemaal maar over zich heen te laten komen, maar toch staat hij voor zijn principes.

Mythologie vind ik erg interessant en Neil Gaiman heeft dit op een leuke manier verwerkt in het verhaal. Inclusief wat achtergrond verhalen. Ik kende lang niet alle goden die in het boek werden genoemd en ik miste wat van mijn favoriete goden.

Er zijn een aantal quotes die ik erg mooi vond:
"Ieder uur verwondt. Het laatste uur doodt." zo'n goede uitleg van het leven.
"We gaan naar San Francisco. De bloemen in je haar zijn optioneel" verwijzing naar een heel leuk liedje.
"Noem niemand gelukkig voordat hij dood is" je weet pas hoe iemands leven was als het voorbij is.

Ik twijfel of ik andere boeken van deze auteur ga lezen, omdat het toch niet helemaal in mijn straatje paste. Toch krijgt het 4 sterren, want er is geen twijfel over mogelijk dat het goed in elkaar zit en goed geschreven is. Ik denk ook dat ik een vervolg wel zou lezen, want ik hoop dat daar dan weer wat anderen goden in voorkomen.