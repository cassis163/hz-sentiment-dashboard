Dit boekje bevat twee verhalen, het ene van de titel, het andere heet Deja Vu.

Het eerste verhaal is faction rondom de vernieling van De Denker in het Singer Museum in Laren. Het verhaal maakt door het taalgebruik de indruk dat het ergens jaren 50, 60 speelt, maar uiteindelijk blijkt het toch de 21e eeuw te zijn. Het taalgebruik (pastiche, maar ik ben even kwijt wat het origineel is) is misschien het interessantste van dit verhaal.
Het speelt zich grotendeels af in Frankrijk.

Het andere verhaal heeft een Franse titel en door die titel dacht ik even dat het een vervolg was op het andere verhaal. Dat is het niet, het staat geheel los van het andere verhaal. Het taalgebruik is ook anders, moderner en strakker. Ik vind het in alle opzichten minder dan het eerste verhaal en twijfel daarom tussen twee en drie sterren. De plot is ook iets te simpel om echt boeiend te zijn.