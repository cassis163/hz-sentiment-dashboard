Enkele personages die je doen denken aan Marvel en een begin die binnen zal komen bij de lezer zorgen ervoor dat er nog eens een Young Adult aan de collectie toegevoegd mag worden. Peters loodst je eerst door een aantal stukken waarin ze de personages voorstelt. Hierdoor zakt de opgebouwde spanning aan het begin eigenlijk een beetje weg. Sommige gebeurtenissen die hierop volgen kunnen als ongeloofwaardig worden ervaren, waardoor deze net niet goed genoeg uit de verf komen.
De auteur heeft gelukkig wel een fijne schrijfstijl, zodat je deze “ongemakken” snel vergeet. Zoals bij veel trilogieën eindigt ook dit verhaal met een cliffhanger, die de lezer genoeg zal prikkelen het tweede deel op te pakken. Ze is hoe dan ook met Hart van glas goed op weg, hoewel ze een vierde ster er net niet mee haalt. Een goede drie-en-een-halve ster is wat het in ieder geval wel waard is.