Dit was mijn eerste kennismaking met de boeken van Linda Jansma, en gelijk een goeie! Wat een boek zeg. Ik vond het een mooi onderwerp (prostitutie en loverboys), nog geen boeken gelezen met dit onderwerp, dus ik vond het origineel. Erg goed uitgewerkt, een prettige schrijfstijl, geen moeilijke woorden, overzichtelijk ingedeeld. Super! Het verhaal zelf bezorgde mij veel onderhuidse spanningen, ik was erg benieuwd naar het einde, goeie plotwendingen. Ik had uiteraard de verkeerde dader in mijn hoofd, goed gedaan! De personages zijn erg duidelijk uitgewerkt en ik kon mij een goed beeld van ze vormen. Ik leefde echt mee met Janine en haar dochter en het verlies van man/vader en de problemen uit Janine haar verleden. Kortom, echt een aanrader! De andere boeken van Linda liggen klaar om gelezen te worden.