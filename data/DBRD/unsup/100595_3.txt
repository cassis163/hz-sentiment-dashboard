Op de achterkaft lees ik dat dit de bestverkopende noorse auteur is na Jo Nesbo. Voor mij aldus een reden om het boek op mijn "te lezen" lijstje te zetten. Helaas een zoveelste verkooptruc van de uitgeverij want dergelijke vermeldingen zijn natuurlijk zeer verleidelijk en zoals blijkt na het lezen van het boek misleidend.
Het verhaal beschrijft de zoektocht naar een seriemoordenaar die overgewaaid komt uit de VS. Het hoe en waarom maken deel uit van het verhaal, maar het blijft al bij al vrij oppervlakkig uitgelegd. Verder is het verhaal ook weinig origineel (zeg maar klassiek en voorspelbaar). Het verhaal ontbreekt aan dynamiek en is al bij al vrij saai. De ontknoping zorgt voor enige spanning was het niet dat het dan al vrij duidelijk was welke richting het uitgaat. Conclusie, dit verhaal kan bijlange niet tippen aan het hoge niveau dat we kennen van andere scandinavische thrilles (Adler Olsen, Dahl, Nesbo, ...)

Verder noteer ik ook dat we in het verhaal nooit inzage krijgen in de leefwereld van de seriemooordenaar (zijn denken, zijn drijfredenen) alsook in de interacties tussen de seriemoordenaar en zijn slachtoffer. Elke vorm van communicatie ontbreek. Met andere woorden een vrij oppervlakkige bedoening. Een gemiste kan. Om de betere scandinavische thriller geen oneer aan te doen kan ik dit verhaal slechts met 3 sterren belonen.