De voorloper van dit boek over de tijd van tsaar Nicolas had ik al gelezen. Nadat mijn man het vervolgverhaal over inspector Pekkala in de tijd van Stalin uit had wist ik wat ik ging lezen. Het is een heel ander boek dan ik meestal lees, maar net zo boeiend. Inspector Pekkala krijgt deze keer een opdracht van Stalin om een oorlog te voorkomen. Hierbij speelt de productie van een nieuwe tank een grote rol. De tank wordt ook wel de rode doodskist genoemd. Een boek voor iedereen die van spanning houdt, techniek, moord, onderzoek met een vleug geschiedenis.