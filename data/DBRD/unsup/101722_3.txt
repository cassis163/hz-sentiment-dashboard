Juist 80 jaar nadat Willem Elsschot het boek " Het Been" schreef en zo'n 30 jaar geleden dat ik het voor de eerste keer las, dompel ik me uit nostalgie terug onder in de wereld van Lijmen(1924) en Het Been (1938) , de wereld van Boorman en Laarmans .  De boeken spelen zich af in de reclamewereld (ook Willem Elsschot was reclameman van beroep, dus hij kende die wereld en vond het vreselijk)

De hoofdpersonage Boorman wilt Laarmans het vak leren, hij ziet hem als zijn opvolger... Ze verkopen advertenties in zijn "wereldtijdschrift", maar verkopen  eigenlijk aan de adverteerder duizenden exemplaren. Steeds opnieuw proberen ze nieuwe handelaars te paaien met deze oplichtingspraktijken ....
 Het grootste slachtoffer waar het boek omdraait, is Mevrouw Lauwereyssen
 Het Been is dan ook het logische vervolg  van Lijmen! Ook al schreef Elsschot dit pas jaren later,  het is echt een eenheid! Het Been laat zien hoe vooral Boorman gegroeid en veranderd is in zijn houding:Hoe hij in Lijmen nog zonder scrupeles zijn klanten er laat intuimelen, heeft hij in Het Been enige gewetenswroeging naar Mevrouw  Lauwereyssen...

 Het is opvallend hoe hedendaags  het onderwerp nog is, al is het in een ander gegeven, maar we worden allen nog dagelijks geconfronteerd met de  verkooptrucken,  het lijmen, van verkopers en in de reclamewereld!  

 Het was dan ook voor mij een vernieuwde kennismaking met Elsschot, waar ik nu zeker, meer als toen, zijn mooie schrijfstijl en humor in zijn werk waardeer!