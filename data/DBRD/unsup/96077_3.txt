Recensie: Nacht voor het feest

                                                          Sasa Stanisic

ISBN: 978 90 263 2892 3

 

Dit boek vertelt het verhaal  van een dorp , Fürstenfelde, gelegen aan 2 meren. Het is de avond voor het grote feest. Iedereen slaapt behalve enkele inwoners. En rond deze wakkere burgers is het verhaal opgebouwd. We maken kennis met mevrouw Kranz, schilderes,menner Schraumm,oud- kolonel. Anna redt Schaumm als ie deze nacht zelfmoord wil plegen. Verder zijn ook Ulli,garagist,de oude klokkenluider en zijn leerling,Johann nog wakker.

We volgen deze personages tijdens hun nachtelijke bezigheden,komen zo in contact met de overleden veerman en belanden ook in de Middeleeuwen.

Het boek is in het heden verteld met regelmatige terugblikken op het verleden. Deze passages zijn in een soort Oud-Nederlands geschrevenen zo weet je direct in welke tijd je je bevindt.

Zijn verschillende personages verweeft hij met het heden en verleden om zo tot de apotheose van het dorpsfeest te komen.

Stanisic heeft een heel eigen stijl, eenmaal mee vertrouwd ,is het een heerlijk boek. Hij verbindt heden en verleden met zijn wonderlijke taal. Het is bij wijlen zelfs echte poëzie . Een boek om van te genieten.

De inwoners van Fürstenfelde, een bestaand dorp, kunnen heel trots zijn op “Nacht voor het feest” , gebaseerd op hun verhalen verweeft met fictieve elementen van de auteur.

Het is een pareltje geworden en heeft volkoen terecht de “Leipziger Buchepreis 2014 “ gewonnen.