De Magycker trilogie gaat over de eilanden van de Pelargo archipel en de bewoners van deze eilanden. Op de verschillende eilanden heersen erg verschillende culturen.
Op Aimerey wonen de Magyckers, die het monopolie over de magie hebben. Mensen die rijk zijn kunnen een spreuk bij ze kopen. Elke spreuk kan slechts een keer uitgesproken worden, daarna worden ze door Louteraars uit het geheugen van de Magycker gewist. Ook hebben de meeste spreuken maar een tijdelijke werking.
Marit en Auric komen oorspronkelijk van Aimery, maar bij iedereen die het eiland verlaat wordt het geheugen gewist. Marit kan zich niets herinneren van haar leven daar, maar bij Auric is het niet goed gelukt. Auric is een bijzondere jongen, met bijzondere gaven.
Als een Magycker naar Oftenooi komt,de stad waar Marit en Auric wonen, wordt een spreuk herhaald. Het is Auric die de spreuk kon herhalen. Dit levert problemen op voor de macht van de Magyckers en Marit en Auric moeten vluchten. Zij krijgen hierbij hulp van Eamon, die lid is van de Klauw, een kavella die de macht van de Magickers probeert te weerstaan.

Het boek heeft een heldere, vlotte schrijfstijl, al zijn de omschrijvingen soms wat te uitgebreid, bijvoorbeeld bij de omschrijving van de luchtschepen. Vooral bij fantasy verwacht ik dat er een groter beroep gedaan wordt op de fantasie van de lezer. Gelukkig geldt dit niet voor het hele boek. Vooral bij de stukken over de draken, zowel de gekortwiekte als bij de draken die hun vleugels nog hebben, en bij het gevecht kan je als lezer je gedachten de vrije loop laten over hoe het er uit zal zien.
De reacties van Auric, die steeds onverwacht zijn en laten zien dat hij sociaal onaangepast is, geven het boek meer intensiteit. Dit geldt zeker voor zijn reacties als iemand zijn huisdier, de roekil Rolly, iets aan willen doen. Zijn felheid en neiging dan spreuken te gebruiken, geven humoristische plotwendingen aan het verhaal. Naast van zijn roekil houdt Auric veel van draken en kan met ze communiceren. Het misbruik dat er van de draken gemaakt wordt, stimuleert hem ze te helpen. De draken worden speciaal voor hun hart gefokt. Dat hart is een soort drug, die speciale krachten geeft.

Door het hele boek heen komen verschillende themaâ€™s aan bod, die ook on onze wereld spelen, zoals onderdrukking, politiek, macht en machtsmisbruik, goed en kwaad, vriendschap en haat, en de tegenstelling tussen arm en rijk

De verschillende hoofdstukken bieden afwisseling en het boek bouwt op een duidelijke manier op naar een toch nog onverwacht slot. En dat slot is dan een cliffhanger naar het volgende boek. Heel uitnodigend dus om uit te zien naar het volgende deel.