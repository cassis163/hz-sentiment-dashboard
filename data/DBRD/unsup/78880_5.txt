Hart-slag
Waar zal ik beginnen? Het verhaal is mooi opgebouwd en lijkt wel uit het leven gegrepen. Het is zo levensecht en emotievol geschreven. Meteen vanaf het begin word je meegezogen in het verhaal van 2 jonge mensen die bevriend zijn. Hun leven wordt op zijn kop gezet door een tumor, een mensonterende ziekte bij één van hen. Ze doen alles voor elkaar en steunen elkaar door dik en dun. Jasper heeft een wens en wil die nog waar maken in zijn laatste dagen hier op aarde. Het verhaal leest vlot maar is bijzonder heftig. Je wordt overmand door emoties tijdens het lezen. Je leeft mee met de personages. Meermaals was de krop in de keel aanwezig, wat verder kwamen de tranen en uiteindelijk had ik echt pijn in de borst van medeleven.
Dit is een boek dat ik nog meerdere keren zal lezen en is tot nu toe mijn lievelingsboek. Dit verhaal brengt ons op een moment tot nadenken, namelijk: hoe vlug kan het leven je afgenomen worden? Leef elke dag en geniet ervan, praat met je medemens, stel niets uit wat vandaag nog kan. Zeg “ik hou van jou” tegen de mensen van wie je echt van houdt, want elk moment is goud waard in je leven. Als je dit boek leest, dan weet je waarom. Een dikke pluim aan Joanne Carlton (Sandra, dit overtreft alles!). Bedankt voor deze mooie levensles! x