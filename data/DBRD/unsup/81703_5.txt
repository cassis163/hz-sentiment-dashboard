Turtles All The Way Down is John Green's zesde boek, en om eerlijk te zijn ook zijn beste tot nu toe. De hoofdpersoon is het angstige, 16-jarige meisje Aza Holmes, die kampt met OCD, waardoor je meeleest in haar dwangmatige gedachten. Zij gaat samen met haar vriendin Daisy op zoek naar een vermiste billionaire, maar komt er al snel achter dat er belangrijkere dingen zijn dan haar zoektocht, die een beetje op de achtergrond verdwijnt.

Het boek is meeslepend en heeft een hoog inlevingsvermogen. Als jong volwassene kon ik me vinden sommige gedachten die Aza had, maar was het ook angstaanjagend om te lezen wat voor gedachten haar stoornis met zich meebracht. Heel knap hoe John je in de huid van dit meisje laat kruipen, en je toch laat meevoelen in wat zij denkt en voelt, hoe ongemakkelijk en angstaanjagend ook. In de stukjes over haar vinger, die ze telkens weer openkrabt en desinfecteerd, moest ik soms even slikken, zo naar vond ik het om te lezen.

Het is zo knap hoe John zo'n meeslepend verhaal kan schrijven, waarmee je helemaal tevreden bent met het einde, hoewel het eigenlijk helemaal niet goed afloopt. De stukken over Davis spraken me persoonlijk erg aan, ik ken namelijk iemand waarvan een ouder zelfmoord pleegde en heb enorm gehuild. Dit is precies de John Green schrijfstijl en het verhaal dat we willen (en niet meer een Abundance of Katherines alstublieft).

Kortom, een enorm meeslepend, brok-in-de-keel verhaal wat toch goed wegleest en je niet goed kan wegleggen.