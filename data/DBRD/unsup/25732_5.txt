Dit was het eerste boek dat ik las over Dog Man en was daarom blij verrast dat ik voor in het boek even bijgepraat werd over het avontuur van deze agent. Na een bijna dodelijke aanslag werd de kop van zijn hond op zijn lijf genaaid. Deze combinatie van agent en politiehond wordt de schrik van de criminelen, vooral van de kat Karel.
Maar Dog Man heeft niet alleen de voordelen overgenomen van de hond maar kan nu ook geen balletje laten liggen om mee te spelen en hij begint altijd te likken!
Ook rolt hij nu graag rond tussen dode vis. Deze werd allemaal teveel voor zijn baas en hij kreeg de keuze: gedraag je als een agent of ga naar het asiel!
In Dog Man gaat los! las ik meer over dit unieke schepsel.

Als lezer krijg je de kans om omsla-kampioen te worden met de 'Omsla-no-scoop' die door het hele boek heen herhaald wordt. Het was leuk om eigen geluidseffecten toe te voegen tijdens deze handelingen!

Op de manier waarop het boek getekend, gekleurd en geschreven is, zou dat inderdaad tot stand gebracht kunnen zijn door de jeugdige Sjors en Harald, zoals dat voor in het boek vermeld staat. Heel knap gedaan!

Na alle avonturen krijg je achter in het boek tips om in een aantal stappen de hoofdpersonen z√©lf te leren tekenen. Deze kans liet ik natuurlijk niet liggen en ik kan je vertellen dat het inderdaad 'belachelijk makkelijke stappen' zijn.
Het is fijn om ook nog te lezen dat er een vervolg verwacht wordt in de zomer van 2019 met als titel: Dog Man en de gekloonde kat. Ik ben zeker benieuwd naar de nieuwe avonturen van Dog Man.

"Ik heb genoten van de humor, de actie en zelfs van letterlijk een 'vleugje' romantiek in Dog Man gaat los!" - Graag Gelezen

De verhaallijn klopt helemaal en het is een genot om te lezen, kijken en doen.

Dat zeg je niet zo vaak: 'Een boek doen', maar in dit geval is het toepasselijk.
De verhaallijn klopt helemaal en het is een genot om te lezen, kijken en doen. Dat zeg je niet zo vaak: 'Een boek doen', maar in dit geval is het toepasselijk.