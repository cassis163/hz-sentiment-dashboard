Een bijzonder boek waarbij de lezer deelgenoot wordt van de laatste 1½ jaar van het leven van Martin Bril. Hoe hij over zijn gevoelens kan schrijven, is bijzonder boeiend. Een mengeling van openhartigheid, objectieve observaties en hoop. Zonder dat het verhaal sentimenteel wordt. Op een manier waar duidelijk zijn strijd tegen kanker én pijn in naar voren komt. Humor komt ook regelmatig om de hoek kijken, waardoor het geheel niet zwaar wordt. Hoe een schrijver bleef schrijven tot het echt niet meer ging.