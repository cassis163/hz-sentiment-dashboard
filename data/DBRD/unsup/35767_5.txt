“ Niet chaotische mensen beseffen nauwelijks dat chaotische mensen elke dag in hun leven een jungle vol gevaren, valstrikken en hinderlagen betreden en veel steun en waardering verdienen”

Dat ik nadat ik het boek opensloeg echt enthousiast werd zal niet iedereen geloven, maar ja iedere gek zijn gebrek en ik vind het echt fijn om te poetsen. Niet alles hoor wees gerust, maar als mijn huis heerlijk schoon en opgeruimd is ben ik wel in mijn sas. Al merk ik de laatste tijd dat ik minder tijd heb en zelfs hier er af en toe iets dwarrelt en achterstallig onderhoud vertoont.

Ik ga me eens verdiepen in het boek en ben erg nieuwsgierig wat voor goede tips Diet voor me heeft en of ik soms met een lach op mijn gezicht door het boek ga. Want al gauw blijkt Diet een flinke dosis humor te bezitten, wat te merken is aan de manier van schrijven.
De manier van schrijven en de super tips neemt deze poetsfreak gretig op, ik kan me dus helemaal verliezen in de tips en bedenk tijdens het lezen ook vaak .. Ohh, dat ga ik ook eens proberen.

Het enige nadeel is, moet ik wel bekennen dat ik weer zin krijg om aan de gang te gaan, het is op zo`n manier geschreven dat je met de tips echt wat kan, je krijgt op een leuke manier tips, zonder dat je gelijk denkt: “Oh, mijn god mijn huis is echt een zwijnenstal.” Het is positief geschreven, het is echt een boek voor deze drukke tijd, en niet de tijd van vroeger wat je vaak vind in een poetsboek. De schrijfster snapt dat je geen hele dagen de tijd hebt om je huis spik en span te krijgen, het is niet degenererend maar juist optimistisch je wordt getrickerd door de schrijfstijl en vaak ligt er tijdens het lezen een Glimlach om mijn mond omdat het gewoon zo leuk is om te lezen. Ik weet zeker ik dit boek ik nog vaak op ga pakken, en terug bladeren om even te kijken hoe het ook alweer zat. Waar gebruikte je ook alweer soda voor en wanneer juist schoonmaakazijn. De oven, hoe kreeg je die ook alweer makkelijk schoon en die groene tegels buiten wat hielp nu wel en wat echt niet!!
Zo neemt je Diet mee door je hele huis maar ook rondom je huis en de was alles wordt besproken, van de beestjes in en om je huis die vervelende zilvervisjes, de gele vlekken onder de oksels in overhemden, van zolder tot de kelder niets wordt vergeten.
Ook staat er achter in het boek een handige jaarplanner, nu ben ik erg van de lijstjes, dat afstrepen maakt het rustig in mijn hoofd en ik maak dan ook geregeld een lijstje met wat nog moet en wanneer. De jaarplanner gaat me echt helpen van de dagelijkse dingen tot de jaarlijkse dingen.
Zelfs als je echt een hekel hebt aan het huishouden, je het doet omdat het gedaan moet worden op zijn tijd bevat dit boek de juiste tips want ook de hoofdstukken zijn opgebouwd in Fanatiek Bui? of Lakse Bui? Het maakt dus niet uit in wat voor bui je je bevind er is voor een ieder wat wils!.

Kortom heeft Diet Groothuis, met Het grote Poetsboek een mooie poetshulp neer gezet eentje die echt van deze Tijd is, ze snapt de drukke dagen van de werkende bewoners van het huis. Ze snapt dat je geen tijd hebt om elke dag van alles te doen, dat je blij bent dat de was weg is en je hebt stof gezogen na dat je thuis bent gekomen van je werk! Echt een boek met nuttige tips welke ik vaak nog even zal openslaan.

Een mooi cadeau voor als je vriendin/ vriend op haar zelf gaat, of je kind het huis uit gaat.
Diet Groothuis ik ben fan van je grote Poetsboek.
Moon