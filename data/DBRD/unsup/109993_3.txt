Het smalle pad van de liefde vertelt het verhaal van twee echtparen die nauw met elkaar verbonden zijn. Hoewel er clichés voorkomen in alle relaties tussen de 4 personen, blijft het verhaal toch boeien. Wat gaat er gebeuren wanneer Floris en May een verhouding krijgen en ook daadwerkelijk liefdesgevoelens voor elkaar ontwikkelen? Interessant aan het boek is ook de vraag: welke offers en hoeveel offers breng je om een relatie en een liefde in stand te houden? Hoe ver moet en wil je daar in gaan? Dat maakt dit boek voor veel mensen een actueel en realistisch boek.
Jammer is dat de auteur er voor kiest om in het verhaal de algemeen verteller af en toe op te voeren. Zo zegt ze: "Laat ons niet langer stilstaan bij het rampjaar, niet zwelgen in het ongeluk van de kleine Bjørn en de schaduw die het wierp op ieder die hem liefhad. Gun dit gezin zijn stille periode, tip de steen niet op waaronder het zich schuilhoudt." Deze zinnen verstoren het eigenlijk mooie verhaal waarin de personages prima zelf in staat zijn om hun visies aan de lezer over te brengen.