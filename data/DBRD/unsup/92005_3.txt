Met veel enthousiasme schreef ik me in om dit boek te buzzen. Ik had nog nooit "gebuzzed" en was heel nieuwsgierig. Woorden als "ontvoerd", "moeras", "klopjacht" trokken mijn aandacht en ook de mooie voor- en achterflap spraken me enorm aan dus ik gaf me op!
Groot was de verrassing dat ik dit boek mocht verwachten in mijn brievenbus. Ik mocht "buzzen"!!
Dezelfde dag dat ik Dochter van het Moeras in de bus kreeg ben ik begonnen met lezen...

Helena' s moeder werd 14 jaar geleden door een psychopaat ontvoerd en leeft sindsdien afgezonderd in een Moeras in Michigan. 2 jaar na haar ontvoering bevalt ze van Helena. Helena groeit op in het moeras maar komt in haar ogen niets tekort. Ze houdt van haar ouders, hond en haar leven. Ze weet niet beter en ziet niet dat er iets serieus fout is...
Op haar 12de kunnen Helena en haar moeder ontsnappen...
20 jaar later heeft Helena een rustig leven opgebouwd. Getrouwd en 2 dochtertjes...
Maar dan ontsnapt haar vader...

Ik was gefascineerd door het verhaal van Helena. Hoe overleeft iemand in godsnaam 12 jaar in een moeras zonder electriciteit, proper water, sociaal contact ... De flashbacks geven je dan ook een veel beter inzicht in wat ze heeft moeten doormaken.
Helena leert van haar vader hoe te overleven in deze woeste wildernis. Jagen, spoorzoeken...
Ik voel vooral mee met haar moeder! Zij weet wel beter... ze weet wat ze mist. Het moet verschrikkelijk zijn om dan dit leven te leiden.
Haar vader is een ruwe man. Een hard type... een psychopaat...

Ik blijf wel wat op mijn honger zitten als het gaat over de "klopjacht " op haar vader. Ik had meer diepgang verwacht over dit stuk van het verhaal. Het boek ging meer over Helena haar kindertijd in het moeras dan over de zoektocht naar haar ontsnapte vader. Ik verwachtte denk ik meer een echt kat-en muisspelletje tussen vader en dochter. Helaas bleef dat uit...
Ook de korte stukjes van het sprookje van Hans Christian Andersen waren voor mij niet nodig.

Dit neemt niet weg dat ik het boek op 2 dagen heb uitgelezen. Het hield me vast en ik wou weten hoe het ging aflopen... al bleef voor mij de climax uit.
3 sterren voor Karen Dionne.