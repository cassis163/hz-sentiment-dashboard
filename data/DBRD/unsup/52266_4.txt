In de Maneschijn is het daverende vervolg op Klein Klein Kleutertje en het achtste deel in de serie van MJ Alrlidge.

(korte inhoud)

Melanie Watson en haar vriend Tom Campbell zijn aan het kamperen in het bos New Forrest. Als Tom wakker wordt is Melanie verdwenen. De tent is leeg, de rits open, maar geen teken van Melanie. Hij gaat kijken op de camping, bij de toiletten, maar nergens een spoor, ze is verdwenen..
Later wordt ze hangend, onderstboven aan een boom, dood, doorboord met pijlen van een kruisboog.
Niet lang daarna wordt er nog een moord gepleegd, dit keer op een jongeman die met zijn vriendin aan het kamperen was. Ook verdwenen uit een tent.
Het team van Helen Grace wordt op deze zaak gezet en zet alles op alles om de zaak op te lossen.

(Het verhaal)

Het verhaal komt gelijk goed op gang en de vaart zit erin. Wederom zijn het korte hoofdstukken met elk een kleine cliffhanger.
In de Manenschijn speelt zich hoofdzakelijk in het bos af. Hierdoor is de sfeer grimmig en creepy. Je waant je in New Forrest Hill, en ziet de maan schijnen door de bomen, wat gelijk de titel van het boek verklaart. De moorden zijn zoals we gewend zijn in de boeken van Arlidge, gruwelijk en levendig beschreven.
De personages zijn heel verschillend van karakter en lijken ogenschijnlijk geen verband met elkaar te hebben. Maar niets is minder waar.

Helen Grace blijft een beetje stilstaan in dit deel. Haar uitbundige SM leven gaat niet verder, en er lijkt nog geen vervanger te zijn voor SM meester Jake. Het is vrij rustig is het leven van Grace, maar deze seriemoordenaar zet alles op zijn kop en Grace gaat doen waar ze zo goed in is.
Grace en Charlie Brooks zijn nog steeds dikke vriendinnen en proberen samen het een en ander te verwerken. Er gebeurd een hoop in het leven van Brooks en haar karakter krijgt hierdoor nog meer gestalte. Je gaat nog meer van haar houden.
Er verschijnt echter een nieuw personage aan het front, Joseph Hudson. Aantrekkelijk, sportief, en jong.
Hun relatie is professioneel, maar ze lijken zich tot elkaar aangetrokken te voelen. Zit er romantiek in de lucht voor Grace? Ze zou het verdienen.
Ook Emilia Garanita is weer aanwezig in dit boek. Ze is helemaal haar eigenzinnige zelf en gaat weer aardig in de weer als Misdaadverslaggeefster. Ze gaat haar eigen gang tot ze uiteindelijk wel moet samenwerken..

De plotwendingen zijn razend spannend en elke keer als je denkt dat je weet hoe het zit, gebeurd er weer iets dat het tegenspreekt. Het is zo filmisch beschreven dat het soms lijkt dat je in je hoofd naar een film zit te kijken in plaats van een boek te lezen.
Je moet verder en verder lezen net zo lang tot het boek uit is. Het is een regelrchte pageturner en In de Maneschijn is wat mij betreft een waardig vervolg op de andere zeven delen.
In April komt Arlidge met een stand-alone en daar ben ik erg benieuw naar.
En verder, kom maar op met deel negen!
Een absolute aanrader voor liefhebbers.