Na een optreden in Rome ontdekt de violiste Julia Ansdell in een antiekwinkel heel oude bladmuziek van een wals.
Dit wekt direct haar muzikale nieuwsgierigheid en zij besluit het stuk te kopen. Als zij eenmaal thuis in Amerika de wals probeert te spelen gebeuren er onverklaarbare dingen. Julia raakt helemaal in de ban van het muziekstuk en zoekt contact met de eigenaar van de antiekwinkel om te vragen of hij weet wie de componist is van deze prachtige maar hartverscheurende wals. ( Incendio )
Dan besluit zij om zelf naar VenetiÃ« te gaan om uit te zoeken hoe dit in elkaar steekt.
Niets is wat het lijkt en Julie beleeft een hachelijk avontuur. Zij wordt voortdurend tegengewerkt uit een niet te verklaren hoek.
Het verhaal over het ontstaan van het muziekstuk is verdrietig en indrukwekkend. Hoe het uiteindelijk in de winkel terecht kwam is schokkend.
Er lopen twee verhaallijnen in dit boek en zij komen prachtig samen.
Je wordt als lezer regelmatig op het verkeerde been gezet en het is steeds anders dan je zou verwachten.
Heden, verleden, muziek ,romantiek ,misdaad alles is aanwezig en maakt dit tot een prachtig boek.
Van de eerste tot de laatste bladzijde is er spanning en laat dit boek je niet los. Een knap stukje vakvrouw schap van Tess Gerritsen.