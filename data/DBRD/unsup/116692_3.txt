Jeffrey Archer, politicus en auteur, heeft in twee jaar tijd in vijf verschillende gevangenissen gezeten wegens meineed. Ook daar was zijn roem hem vooruitgesneld. Veel medegevangenen herkenden hem en wilden hem graag hun verhaal vertellen. In deze bundel heeft Archer een groot aantal van deze verhalen bijeengebracht. Het geheel is weer netjes vertaald door Hugo Kuipers en Een kat met 9 levens staat dan ook garant voor een gezellig uurtje ontspannen op de bank.
Alle verhalen zijn echt gebeurd, en het cliché dat de werkelijkheid soms vreemder is dan wat een schrijver kan bedenken, gaat ook hier weer op. Veel verschillende personen passeren de revue, van het keurige echtpaar dat op latere leeftijd min of meer noodgedwongen de posterijen voor een kwart miljoen wilde oplichten, tot de narrige zakenman die denkt makkelijk van zijn vrouw af te komen door haar zo op het oog een onschuldig glaasje water te geven.
Alle verhalen brengen uiteindelijk een glimlach op de mond van de lezer; want alle verhalen laten zien hoe een crimineel een mens kan zijn, en andersom