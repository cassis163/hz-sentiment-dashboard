Omdat dit boek door Crimezone.nl met maar liefst 5 sterren beoordeeld is, ben ik er erg nieuwsgierig in geraakt. Helaas viel het me achteraf een beetje tegen. Het verhaal is erg origineel, dat moet ik de schrijfster nageven, maar verder vond ik het boek op sommige punten een beetje saai en behoorlijk voorspelbaar. Het enige moment dat ik er echt even voor ging zitten waren de laatste pagina's waarin het echt spannend wordt.

Het verhaal begint als we een kijkje krijgen in het leven van de 12 jarige Steven. In tegenstelling tot wat de meeste kinderen van die leeftijd doen trekt hij er dagelijks met zijn schep op uit om te graven. Hij is op zoek naar de botten van zijn vermoorde oom Billy. Hij is, naast een aantal andere kinderen, een tijd geleden om het leven gebracht door de kindermoordenaar Arnold Avery, en zijn lijk moet ergens in de buurt van Steven's huis begraven zijn. Het lijk is echter nooit gevonden. Omdat hij na vele dagen gegraven te hebben niks kan vinden, trekt hij de stoute schoenen aan en besluit Arnold Avery een brief te schrijven met het verzoek hem te helpen. Arnold Avery, die in de gevangenis zit en geen idee heeft wie hem deze brieven geschreven heeft, besluit te antwoorden. Dan begint het spel pas echt. Zal Steven het lijk met behulp van Arnold Avery's tips vinden?

In het boek zitten twee verhaallijnen. Aan de ene kant de kleine Steven die zich in de grote mensen wereld begeeft en er alles voor over heeft de botten van zijn oom Billy te vinden. Aan de andere kant de visie vanuit Arnold Avery die vanuit de gevangenis besluit zijn onbekende brievenschrijver een handje te 'helpen'. Uiteindelijk komen deze twee lijnen aan het einde samen alleen of dat op zo'n leuke manier gebeurt?

Al met al een origineel boek en soms best spannend maar niet meer dan dat. De personalisering van De Cock junior is best grappig en knap beschreven. Je raakt er echter snel aan gewend en dan is het leuke er een beetje vanaf. Vandaar 3 sterren.