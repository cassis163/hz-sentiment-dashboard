Ik weet wel dat niets te vergelijken valt met de zinderende onderhuidse en openlijke spanning van de avonturen van Jane Eyre, maar Camille Iverness krijgt ook het een en ander voor haar kiezen. Dat ze besluit onafhankelijk haar eigen weg te gaan en uiteindelijk de zorg voor de winkel in Blinkett Street los te laten was dan ook geen sinecure voor haar. Ze wordt met dit probleem op een waarachtige manier geholpen door de apotheker Jonathan Gilchrist, die ze moet leren vertrouwen. Eind goed, al goed. Net als bij Jane Eyre met haar Rochester. Er sneuvelt wel het een en ander uit het verleden, aan relaties en erfgoed, maar de ware liefde overwint! Heerlijk boek voor in de zomerzon of op vakantie, want de korte hoofdstukken zijn goed geschreven en lezen als goedgekeurde tussendoortjes lekker weg