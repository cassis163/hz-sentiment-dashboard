Morris Bellamy is helemaal bezeten van een schrijver, Rothstein, en dan met name de Jimmy Gold trilogie van zijn hand.
Morris is helemaal boos op de schrijver omdat het met zijn favoriete hoofdfiguur (Jimmy dus) minder goed afloopt in het laatste boek, hij besluit samen met 2 vrienden verhaal te halen bij de schrijver.
Het loopt helemaal uit de hand, hij vermoordt de schrijver, maar hij ontdekt naast een hoop geld ook notitieboekjes die het vervolg zouden worden op de trilogie, het zou dus een cyclus worden.
Om hier alleen van te profiteren vermoordt hij ook zijn handlangers en verstopt de literaire schat onder een boom waar hij het later hoopt op te graven, maar nu gaat hij gruwelijk de fout in, in een onbezonnen ogenblik verkracht hij iemand en moet daarvoor jarenlang brommen, als hij uiteindelijk na vele jaren op vrije voeten komt gaat hij op zoek naar zijn schat, maar er is iemand hem voor geweest, hij komt er achter wie dat is en zo ontspint zich een klopjacht op de crimineel en de vinder.

Ook na dit boek van Stephen King kom ik er toch weer achter dat ik nooit een echte fan van hem zal worden, het is niet dat zijn boeken niet goed in elkaar zitten, dat is het niet, maar ik stoor mij mateloos aan bepaalde aanduidingen, zoals Gele en Blauwe Bivakmuts, Roodlip, het vogelstrontgebouw en noem maar op,ik krijg voortdurend het gevoel dat ik een kinderboek zit te lezen, dat is niet alleen in dit boek, maar ook in vele andere boeken van hem.
Maar iets in mij wil toch na verloop van tijd weer een boek van hem lezen, daar kan ik zelf ook niet bij eerlijk gezegd, ik heb zelfs de Buitenstaander gekocht, dus zeg het maar wat er mis is met me, kennelijk boeit hij toch voldoende.