In dit boek wordt het ontstaan verteld van het staatje Moresnet.
Verhaal begint met de geschiedenis van de zinkgroeve, deze is al sinds de vijftiende eeuw in bedrijf, maar pas nadat Jean-Jacques Daniel Dony uitvinder, metallurg en chemicus, een revolutionaire vinding doet om zink in grote hoeveelheden te produceren, wordt de groeve belangrijk.
Philip Dr√∂ge vertelt in zijn boek hoe groot de rol is van deze zinkgroeve, Vieille Montagne.
Het gebied zou verdeeld moeten worden bij de herverdeling van de grenzen in Wenen, 1814. Nederland en Pruisen proberen beiden zoveel mogelijk gebied te krijgen. Uiteindelijk worden er pas in 1816 grenzen getrokken, maar het gebied met de zinkgroeve ligt in geen van de beide gebieden, wordt neutraal.

Verder in het boek wordt verteld wat dit inhoudt, voor de bewoners en het bestuur. De bewoners worden erg creatief met het leven in een neutraal staatje, de figuurlijke grenzen worden opgezocht, zo wordt er volop gesmokkeld, gegokt en ook het zich onttrekken aan de dienstplicht is mogelijk.

Met veel plezier heb ik dit boek mogen lezen met de leesclub , bedankt uitgeverij Spectrum en Hebban voor dit, ook heel mooi uitvoerde, boek.