Dit is het eerste boek dat ik las van Jonas Jonasson en daarmee ook het eerste boek van de 100-jarige man.

Een - voor zijn leeftijd - heel actieve man belandt samen met zijn vriend Julius per ongeluk van het ene avontuur in het andere, waarbij hij enkele politieke leiders en andere figuren op zijn weg tegenkomt.

In het boek haalt de schrijver veel actuele politieke gebeurtenissen aan met een duidelijke ondertoon waarbij hij blijk geeft van zijn eigen mening over deze kwesties.

Het verhaal is echt absurd, hangt aaneen van de toevalligheden en staat bol van de recente (politieke) gebeurtenissen. Af en toe komen ze uitgebreid aan bod, op andere momenten wordt er slechts met een zinnetje naar verwezen. Het volgt elkaar in sneltempo op. Soms wat teveel van het goede.

Wat de humor betreft. Volgens mij ben je ervoor of helemaal niet. Het is een stijl die je moet liggen. Let wel, ik moest af en toe eens glimlachen maar hilarisch vond ik het zelf in ieder geval niet.

Leuk om het boek te leren kennen. Leuk voor tussendoor maar ik heb zelf niet onmiddellijk de intentie om ook andere boeken van de schrijver te gaan lezen.