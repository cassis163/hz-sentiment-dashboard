Jessy Peeters is de hoofdpersoon in dit verhaal. Ze voelt een bijzondere aantrekkingskracht voor haar 20 jaar jongere buurjongen Marius. Op 4 januari krijgen ze beide met de dood te maken, Jessy verliest haar 2 zonen en man door een auto-ongeluk en Marius zijn collega op wie hij erg gesteld is valt voor zijn ogen van een bouwsteiger af en overleeft het niet.
Dit drijft Jessy en Marius even uit elkaar, maar als snel blijkt dat er een bijzondere band tussen de twee blijft.

Er gebeuren dingen die voor de nuchtere mens niet grijpbaar zijn. Jessy en Marius krijgen te maken met hun beschermengelen die in een andere dimensie leven. Daarbij worden ze geholpen door verschillende vrienden.

Voor overwonnen verlangen van Marcel Beijer moet je open staan voor een andere kijk op het zichtbare en vooral het onzichtbare van deze wereld. Het verhaal wordt rustig opgebouwd, de spiritualiteit wordt rustig aan geïntroduceerd en uitgebreid. Ook voor de beginnende geïnteresseerde of iemand die normaal niets met spiritualiteit heeft is het verhaal goed te volgen en interessant.