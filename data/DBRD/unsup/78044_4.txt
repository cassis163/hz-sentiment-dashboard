Dit boek heb ik in het Engels gelezen omdat ik hem in het Nederlands niet meer kon vinden als ebook. Het is een grappig verhaal met een serieuze ondertoon.
Emma is 33 en haar biologische klok maakt overuren. Tijd voor een kindje! Vol overgave stort zij zich samen met haar man James op het maken van een kindje, maar om de een of andere reden.. slaat de ooievaar haar steeds over. Terwijl iedereen om haar heen zwanger raakt, wil het bij haar maar niet lukken.
Het boek wordt met veel humor geschreven, maar je voelt het verdriet dat Emma ervaart wanneer ze iedere maand toch weer menstrueert. Tenslotte gaat ze de medische molen in, met alle gevolgen van dien.

Een leuk boek. Zet je wel aan het denken wat je eigen keuzes zouden zijn wanneer het je niet lukt op natuurlijke wijze zwanger te worden..