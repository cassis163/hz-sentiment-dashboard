Sinds de dood van zijn vader zat Justin bijna alleen nog maar achter de computer. En als hij niet aan het programmeren was, dan had hij ruzie. Met zijn moeder, met Iris, met mevrouw Kroon die hem maar een nietsnut vond. Op zijn laatste rapport hadden zijn cijfers een duikvlucht vertoond.
Hij was maandenlang bezig geweest om de software aan te passen. Hij had de code gekocht op eBay (met een gekraakte creditcard) en diverse testen gedaan op zijn pc. De vraag was daarna niet of hij een echte bank kon hacken, maar wat hij ging doen als hij eenmaal binnen was.
Heel veel geld overmaken naar een verborgen rekening? Dat was verleidelijk, maar was hij niet juist degene die altijd riep dat veel geld corrupt maakte? Naar een goed doel dan? Het Dierenbevrijdingsfront? Maar die waren zelfs hem te radicaal.
Eerst maar eens proberen om binnen te komen.
Dat kostte hem een dag. (blz. 13)

Justin heeft Iris teruggestuurd naar Pala. Iris is daarom ontzettend boos op hem. Ondertussen probeert Justin meer te weten te komen over de plannen van Mr. Oz. Daarom luistert hij communicatiesatellieten af, en via een satelliet en een aanpassing die hij heeft gedaan in de chip van Iris kan hij met haar praten zonder dat iemand anders het hoort. Op Pala gaat het leven grotendeels zijn gangetje. De dokter is verdwenen en van Mr. Oz hebben de kinderen ook niet veel gehoord de laatste tijd. Iris en Fiber gaan samen op zoek naar Mr. Oz.

Alex vertelt aan iedereen dat Mr. Oz de wereld wil redden. Hij wil controle over de communicatie- en spionagesatellieten zodat andere mensen deze informatie niet kunnen misbruiken. Alle superhelden krijgen opdrachten om Mr. Oz te helpen. Fiber en Iris hebben het gevoel dat Mr. Oz iets anders wil. Daarom gaan ze op onderzoek uit. Iris heeft veel last van hoofdpijn en slaapt slecht. Daarom heeft ze slaappillen, maar daarmee begint ze dingen te vergeten, net als gewone mensen doen.

Wat is Mr. Oz echt van plan met de wereld? Komen de Superhelden ooit weer vrij? Zal het weer goed komen tussen Iris en Justin?

Lees de rest van mijn recensieop Ikvindlezenleuk. Hier kun je ook mijn interview met Marcel van Driel lezen en bekijken.