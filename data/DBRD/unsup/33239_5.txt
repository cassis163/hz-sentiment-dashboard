Ik ben echt gek op deze serie. Gewoon alles klopt aan deze boeken; een spannend verhaal met de nodige draaien en wendingen die je dan toch nog ergens anders heenleiden dan dat je dacht; mooie beschrijvingen van landschappen, stadjes en interieurs van kroegen en andere gebouwen; karakters die mee-evolueren in de loop van de serie.

In '95 woonde ik al niet meer in Engeland, maar de nostalgie naar de tijdsgeest stijgt op van elke pagina. Fantastisch dat er nog steeds lustig op los gerookt wordt in dit boek, niet alleen door Banks zelf trouwens! Hopelijk laat Robbins zijn hoofdpersonage niet stoppen met roken om politiek korrekt te zijn (ik lees ze in volgorde).