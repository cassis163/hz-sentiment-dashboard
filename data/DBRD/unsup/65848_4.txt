Ik vind de kaft van dit boek erg mooi maar moet wel concluderen, nadat ik het uit heb, dat het niks zegt over het verhaal. Het verhaal zit erg goed in elkaar en leest makkelijk weg. Ik zat niet echt op het puntje van mijn stoel maar kon het toch moeilijk wegleggen, zeker na blz.200. Ook zat er een (gruwelijke) wending in het verhaal die ik totaal niet zag aankomen maar die het verhaal wel interessanter maakte. Ik heb begrepen dat de eerdere boeken van deze auteur geschreven zijn met dezelfde rechercheur, overigens een sympathiek persoon. Ik had niet echt het idee dat ik iets miste maar ben wel nieuwsgierig geworden naar de eerdere boeken.