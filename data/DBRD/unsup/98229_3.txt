Hoe vreselijk is het als je rechercheur bij de politie bent en niet in staat bent om de zaak rond de verdwijning van je eigen dochter op te lossen? Voelt dat dan niet als een verschrikkelijk falen?

Dit overkwam Pieter Vos drie jaar geleden, sindsdien gaat het niet goed met hem;
Toen zijn huwelijk ten einde kwam heeft hij een verwaarloosde woonboot gekocht, hij is na de onopgeloste zaak rondom zijn verdwenen dochter gestopt met zijn werk bij de politie. En brengt nu zijn dagen door met het voornemen om zijn boot op te knappen, biertjes drinken en af en toe een joint roken om de pijn te vergeten.

En dan staat er ineens een vasthoudende Friese agente voor zijn neus die hem wijst op een nieuwe verdwijning van een jong meisje, een zaak die duidelijke overeenkomsten vertoond met de verdwijning van zijn dochter destijds.
Met grote tegenzin laat hij zich door haar overhalen om in ieder geval even naar de feiten rondom deze nieuwe verdwijning te kijken.
Algauw zit hij midden in de zaak en is het voor hem niet meer mogelijk om eruit te stappen....
Steeds weer nieuwe en intrigerende feiten doen zich voor en ergens is toch ook nog steeds de hoop dat hij de zaak rondom de verdwijning van zijn dochter op kan lossen....

Dan is er ook nog een oude crimineel Theo Jansen, vroeger de koning van de Amsterdamse onderwereld.
Hij werd er echter ingeluisd door een rechercheur die een loopjongen van Theo zo onder druk zette dat deze vanalles ging bekennen Maar nu is hij weer een vrij man, die tot de ontdekking komt dat 'zijn koninkrijk' niet meer is zoals hij het achter gelaten heeft....
een andere crimineel heeft de macht overgenomen en ook vele panden die Theo in zijn bezit had zijn inmiddels niet meer van hem.
Maar daar kan hij nog mee leven, dat valt recht te zetten.
Dat hij echter bedrogen is door zijn eigen dochter is een ontdekking die hem kwaad maakt.....heel erg kwaad.
Kan het nog erger?
Ja zeker wel; die dochter wordt vermoord terug gevonden naast de verwaarloosde woonboot van Pieter Vos.

Wat is de link tussen deze twee zaken? Wie is de dader?
Waarom is de vader van het nieuwe verdwenen meisje niet zo bezorgd als elke vader in zijn situatie zou zijn?
En zit er misschien een lek bij de politie?
Waarom duiken er steeds weer poppen op en afbeeldingen van een poppenhuis?

Een thriller die zich afspeelt in het centrum van Amsterdam, op de wallen, langs de grachten en in de hofjes.
Interessant feit is dat de schrijver niet uit Nederland komt, bijzonder hoe hij dan toch de sfeer van Amsterdam goed heeft weten neer te zetten.

Een spannende thriller met een aantal onverwachte wendingen en een verrassend plot....