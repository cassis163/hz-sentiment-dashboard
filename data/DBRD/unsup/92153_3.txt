Ook dit boek is geschreven met de vlotte pen en neemt je mee tijdens wilde achtervolgingen en spannende momenten. Toch valt er ook enigszins een patroon te bespeuren want het concept van elk boek is namelijk hetzelfde .
Lucas Davenport, de hoofdpersoon, is een politieagent met een luxueuze levensstijl en een aparte kijk op de misdaad en het oplossen daarvan. Nu is zijn dochter agente in opleiding en zij heeft, net als haar vader, de neiging om zich niet aan de regels te houden wat voor het verhaal natuurlijk spannende momenten oplevert maar hier en daar ook de nodige vraagtekens oproept. Buiten de hoofdzaak is er altijd een bijzaak die terloops genoemd wordt en tussendoor Ã©ven' opgelost wordt. Na zoveel boeken kom je nog steeds niet dichter bij de werkelijke persoon Lucas en ook de andere personen blijven oppervlakkig.
Is het dan een vervelend boek om te lezen? Nee integendeel het is een goed geschreven thriller met veel spanning en actie. Zeker het gegeven van de 'trekkers' is heel interessant.