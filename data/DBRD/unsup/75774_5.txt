Eva-Lin ontwaakt in het Vondelpark liggend op haar jas. Ze kan zich niet herinneren hoe ze daar terecht gekomen is en realiseert zich dat ze heel haar geheugen kwijt is. Tom die ook in het Vondelpark is ontfermt zich over Eva-Lin en neemt haar mee naar zijn huis. Het amulet dat Eva-Lin draagt roept vragen op. Ze starten met behulp van een vriend een onderzoek om meer te weten te komen over de herkomst en betekenis van het amulet. Al snel raken ze verwikkeld in gevaarlijke strijd met het criminele netwerk dat achter het amulet schuilt. Dit weerhoud hen niet om de waarheid boven tafel te krijgen.

Al vanaf de eerste pagina zit de vaart er goed in. Deze vaart blijft het hele boek aanwezig tot aan de laatste pagina. De spanning van het vermaal maakt dat je het boek moeilijk opzij kunt leggen. De schrijfstijl is prettig. Soepeltjes kun je je mee laten voeren met dit avontuur. Niet al te lange hoofdstukken zorgen dat het overzichtelijk blijft en dat is prettig want er gebeurd erg veel in dit boek. Een heerlijk spannende thriller die ik iedereen van harte kan aanbevelen.