Wat een prachtig boek, ik heb ervan genoten. Ik vond het echter niet een literaire thriller, maar meer een literaire roman. Prachtige beschrijving van het leven van twee jonge meisjes, gezien vanuit de supergevoelige Ajuba. Ondanks hun verschillende afkomst worden ze hartsvriendinnen met eenzelfde passie: het oplossen van het geheim van de gevonden babybotten. Daarnaast zijn het twee gewone meiden met gewone meidenproblemen: school, ouders, vriendinnen. Hun band is onverbrekelijk, tot over alle grenzen heen.