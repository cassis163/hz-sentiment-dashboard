Op sommige momenten vond ik het een beetje moeilijk om verder te gaan met dit boek. Lucy gaat studeren en moet op kamers bij haar universiteit. Dankzij haar ouders krijgt ze een kamer in een huis waar blijkbaar alleen maar nerds wonen. Lucy gedraagt zich enorm uit de hoogte en komt heel onsympathiek over. Een griet met kapsones die alles maar te min vind, terwijl alle bewoners haar op d'r gemak willen laten voelen. Ze heeft vanaf het begin al een hekel aan een jongen die zichzelf 'Kikker' noemt, maar toch blijft ze gefascineerd van deze verschijning. Doordat ik Lucy geen aangenaam persoon vond was het moeilijk om met haar mee te leven. En het eind vond ik een beetje raar en vergezocht. Haar volgende boek krijgt wel nogmaals een kans. Want de humor van Lisette jonkman is heerlijk.