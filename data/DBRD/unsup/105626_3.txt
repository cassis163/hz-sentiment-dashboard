Dit is het verhaal van Su en haar zus Leah, ze zijn op vakantie op Mallorca om te vieren dat ze hun examen gehaald hebben. Samen met een paar vriendinnen doen ze dingen die ze normaal niet doen zoals drank en drugs gebruiken en seks hebben. De altijd brave en onschuldige Su wordt gefilmd tijdens de seks die ze heeft en dit filmpje komt op internet terecht. Ze durft niet meer met haar zus mee naar huis… Ze wil een maand wachten. Ondertussen gaat Leah wel naar huis. Hun moeder Ruth, die rechter is wordt gevraagd een maan haar werk niet uit te voeren en Ruth wil dat Leah haar zus gaat zoeken. Leah kan niet goed met haar zus overweg, ze zijn elkaars tegenpolen. Leah is niet zo braaf als Su. En Leah is het biologische kind van hun ouders.
Su wil naar Zuid-Korea, haar biologische moeder zoeken, die haar 18 jaar geleden te vondeling heeft gelegd. Gelukkig werd Su geadopteerd door Benard en Ruth, maar ze wil toch weten waar ze vandaan komt.
Hun moeder wil wraak en de dader of daders oppakken.. Er is toch genoeg bewijs…Ze wil over lijken gaan als het moet .
Zal Su haar biologische moeder ontmoeten en worden de daders berecht? Dat weet je pas als je het boek leest.
Het boek wordt verteld uit het perspectief van Su en die van Ruth, soms is dit redelijk verwarrend omdat je daar pas in de loop van het hoofdstuk achter komt. Ik vind persoonlijk dat het taalgebruik nogal grof is,uiteraard komt er veel seks in voor maar daar kom je niet onder uit in dit boek.
Het karakter van Su, Leah en Ruth worden voldoende beschreven om je in hun situatie te kunnen inleven. In het begin vond ik Leah echt een bitch maar in de loop van het verhaal is mijn mening over haar veranderd. Su begrijp ik wel, al kan ik er niet bij hoe ze zich zo heeft kunnen laten misbruiken. Ruth reageert waarschijnlijk zoals alle moeders zouden doen, maar echt slim vind ik het niet.
Het is een boek met een actueel thema, er zit spanning in maar ik vind het geen thriller.
Het plot vind ik raar, het is ineens afgelopen en ik blijf met vragen zitten.