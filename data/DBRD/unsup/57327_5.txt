- Never flinch. Never fear. And never, ever forget.-

De cover vertelt echt iets over het verhaal en daarom past het er prima bij.
In het begin zijn er twee verhaallijnen die in het heden en de lijn die heeft aangezet tot het heden.
De arena met zijn gevechten zijn zeer beeldend beschreven. Daartegen zijn het niet de standaard arena gevechten die de lezer krijgt voorgeschoteld. Zo zijn er bijzondere wezens en kan de arena worden veranderd in een soort landschap/ strijdtoneel wat de gevechten een extra dimensie geeft.
De gevechten zijn niet voor mensen die niets met bloed hebben, ze worden beeldend beschreven. Het voelt alsof je aan de zijlijn staat en meekijkt.
De verhaallijn uit Nimmernacht zet zich voort, maar wel op een verrassende manier. Ook de schaduwen zijn weer van de partij, maar hadden een meer prominentere rol mogen krijgen.

De sarcastische toon en zeer regelmatige ondertoon maken dat het zo ontzettend makkelijk leest, ook in het Engels.
Ook in dit deel zijn mooie landkaarten te vinden. En dat is een hele mooie toevoeging aan het verhaal. De Dicta Ultima is echt fenomenaal. Kristoff is een geniale auteur die zijn lezers voedt, maar ze hongerig genoeg houdt om meer te willen

De Dramatis Personae is erg fijn om weer in het verhaal te komenals het al even geleden is dat Nimmernacht is gelezen.
Mia is absoluut gegroeid, ze is zekerder van zichzelf ondanks de vele vragen die zij nog heeft over de schaduwen. Ze is meer volwassen en weet beter wat haar sterke en minder sterke kanten zijn. Ze komt tot inzichten.
Uiteraard zijn er bekende personages die vertrouwd aanvoelen en maken we kennis met nieuwe personages. Er zijn personages zijn die je verbazen, verassen en weten te raken.

Godsgrave is echt een vervolg. Als je Nimmernacht niet hebt gelezen, mis je heel veel belangrijke elementen en raak echt de essentie en de draad van het verhaal kwijt. Nimmernacht was de kennismaking. Godsgraf zuigt je mee het verhaal in. Langzamerhand worden zaken duidelijker en beginnen de stukjes op hun plaats te vallen, maar er blijft nog genoeg te raden over.

EÃ©n van de beste boeken die ik heb gelezen en dat komt absoluut door het verhaal, maar zeker ook door de manier waarop het is geschreven. Zonder twijfel 5 sterren.