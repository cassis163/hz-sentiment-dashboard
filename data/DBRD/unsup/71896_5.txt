Een aanrader, zonder meer!

Op het voorblad staan drie zinnen, die zoals ik het zie verwijzen naar: Geloof, Hoop en Liefde.
Dit thema is iets dat door het hele boek voelbaar is.
Wat een bijzondere keuze voor de hoofdpersoon; iemand die in een coma ligt!
De personages zijn heel geloofwaardig neergezet, waardoor het leesplezier aanwezig blijft.
De hoofdstukken hebben een eigen, toepasselijke titel. Dat belooft steeds iets wanneer je er in begint te lezen.

Ik ben gaan lezen over Modigliani en Jeanne Hébuterne en hun liefde voor de kunst en elkaar.
Ook over Miró, deze kunstenaar was mij ook niet bekend.
Dat was een mooie aanvulling op een prachtig boek.

Je moet als lezer even wennen aan de manier hoe het boek is opgebouwd, maar dat went snel. Daarna leest het lekker vlot.
Op een bepaald punt denk je de dader te kennen. Ik vond het deze keer niet zo belangrijk om dat te weten. Ik was natuurlijk wel benieuwd, maar belangrijker vond ik dat de onderhuidse spanning aanwezig zou blijven die ik ervaren heb tijdens het lezen van deze thriller. Ik zou dit een psychologische thriller noemen.
De notities op de smartphone en steeds op een aparte bladzijde, zijn een knappe interval. Er wordt 'en passant' een verhaal door het andere verhaal heen verteld.
Tijdens het lezen werd ik er op gewezen dat iemand heel anders kan zijn dan hij/zij blijkt te zijn, maar ook hoe sterk iemand kan zijn.

In het prachtige dankwoord staat onder meer een uitdaging die aan de lezer gericht is. Deze uitdaging neem ik graag aan, Esther!

Ik heb het boek graag gelezen en waardeer het met 4 ½ /5 sterren. (afgerond naar boven, deze keer)