Koudvuur is alweer het vijfde deel in de Stilton-RÃ¶nning serie, maar is net zo goed losstaand te lezen.
Voor diegene die de serie wel al kennen is het een soort van thuiskomen; door de korte hoofdstukjes met cliffhangers die om doorlezen vragen, de terugkerende hoofdpersonen en de actuele maatschappelijke thema's.
Tegelijkertijd is dat ook de valkuil waar het schrijversduo nu in dreigt te vallen. Want het gegeven is elke keer hetzelfde maar dan met een ander sausje overgoten. De personages maken ook geen groei meer door waardoor het voor de ervaren lezer een kwestie van tijd is wanneer hij door heeft hoe het verhaal gaat aflopen.
Vooral het eerste gedeelte van het verhaal is spannend maar wanneer het tweede verhaallijn erbij komt wordt het rommelig en onoverzichtelijk. De spanning valt wel en wat er overblijft is meer een roman dan een thriller.
Kortom, want meer valt er echt niet over te vertellen, als losstaand boek best een spannend en goed geschreven verhaal maar als vijfde deel in een serie misschien toch ook een goed moment om te overdenken of de rek er niet uit is.