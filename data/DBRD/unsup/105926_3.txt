Vrijmetselaars, de loge, het alziende oog, de passer, het is allemaal met veel geheimzinnigheid omgeven. Dit boek licht een tipje van de sluiter.
Peter de Haan is docent aan de universiteit in Leiden. Zijn vriendin Faye is lid van de loge en samen gaan ze naar een soort van open avond van de vrijmetselaars. Na een inspirerende speech van de voorzitter wordt er nog een glas gedronken. Wanneer Peter nadien afscheid wil nemen van de voorzitter, vindt hij de man, vermoord.
Peter de Haan is ook geïnteresseerd in de Pilgrim Fathers, de stichters van de Verenigde staten, die vanuit Groot-Britttannië, op de vlucht voor de koning, in Leiden terecht gekomen zijn, maar nadien de oversteek naar de VS gemaakt hebben.
Een deel van het boek speelt zich af in Boston en dat vond ik nog wel interessant omdat ik er geweest ben en delen herkende, zeker van het Freedom trail. Leiden ken ik niet, alleen van naam.

Ik had eigenlijk meer verwacht van dit boek, maar het was langdradig, traag, niet spannend en er kwam voor mij te veel religie in voor. Om de een of andere reden had ik hoge verwachtingen van dit boek, ik denk dat ik erover gelezen heb, maar ja, het is toch niet geworden wat ik dacht. Het zet me ook niet aan om meer te lezen van deze auteur.