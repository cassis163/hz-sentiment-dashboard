Meneer Spruit heeft voor meneer de Leeuw een nieuw soort haargroeimiddel bedacht. Er zitten allemaal eigenaardige ingrediënten in. Er zijn bijvoorbeeld hersenen van een hond nodig. Een hond met een glanzende, gezonde vacht. Als meneer de Leeuw door een toverdrank per ongeluk verandert in een hond moet de vreselijke tweeling in actie komen om hun vader weer terug te toveren. Ze worden alleen erg in de weg gezeten. Bijvoorbeeld door hun moeder die vreselijk bang is voor bacteriën...
Fantasierijk verhaal. Alle personages hebben een uitgebreid beschreven persoonlijkheid. Hierdoor kan er lekker overdreven worden. Ook leuk dat er regelmatig andere lettertypes wordt geschreven. Het boek leest vlot door en heeft fijne korte hoofdstukken. En laten we de tekeningen van Elly Hees niet vergeten. Prachtig! In de bovenbouw zullen de kinderen (en de juf) dit boek vast erg leuk vinden. (31e boek voor boekenbingo 2016)