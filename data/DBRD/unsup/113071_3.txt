Het zal je maar overkomen, je bent allergisch voor bijen- en wespensteken, komt er op een dag een pakje, zit daar een bij in die je steekt, niemand bij de hand om te helpen, en daar je lig je...dood !

Anna Neale vindt haar man David met wijd opengesperde ogen, liggend op het tapijt in zijn werkkamer. Doodsoorzaak: ontelbare bijensteken. Aan haar onbezorgde, goed in de slappe was zittende leventje komt al gauw een einde als blijkt dat David niet de man was die hij voorgaf te zijn. Duistere geheimen komen naar boven, en de schulden stapelen zich op.
Maar algauw duikt er een nieuwe man op in Anna's leven. Hij wil haar absoluut voor zich winnen en gaat daar niets voor uit de weg. Ook moord niet !

In het begin had ik het best moeilijk met dit boek. Er werden tal van personages ten tonele gevoerd en het was niet meteen duidelijk wie wat met elkaar of met het verhaal te maken had. De dialogen sprongen in het begin ook nogal van de hak op de tak.
Maar wat ben ik blij dat ik blijven doorlezen ben, want na een tijdje vallen alle puzzelstukjes in elkaar.
Parsons heeft hele interressante personages neergezet en mooie dialogen. Het verhaal is prachtig opgebouwd. Ik wil in ieder geval haar andere boeken ook lezen.