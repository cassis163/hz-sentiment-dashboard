Dit boek bestaat uit 4 verhaallijnen: Roy Grace, de inspecteur uit Brighton, die het onderzoek leidt van het lijk in de rioolput. Ronnie Wilson, ten tijde van 9-11 in New York, die zijn kans ruikt om hiermee zijn dood in scene te zetten. Abby Dawson, die met een gestolen waardevolle postzegelverzameling, op de vlucht is. En Ricky/Chad Skeggs, die achter Abby en de waardevolle postzegels aan zit.

Door de 4 verhaallijnen in dit boek is het soms verwarrend en moet je constant je aandacht erbij houden om te zorgen dat je weet welk deel van het verhaal er nu weer wordt verteld.De verschillende verhaallijnen die zich afwisselend afspelen in Brighton, Melbourne en New York en in verschillende jaren, maken het verhaal wat onrustig.Pas op het einde krijg je de ontknoping van alle verhaallijnen maar als lezer blijf je lang op je honger zitten. Een boek dat soms wat kunstmatig overkomt door de grote trukendoos die door de schrijver wordt gehanteerd.