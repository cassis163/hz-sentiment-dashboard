Vanaf het moment dat de familie Franklin een charmant oud huis heeft laten platgooien om er een gigantisch, zielloos nieuw gebouw neer te zetten, heeft Liz Jarret een hekel aan hen. Haar man Owen heeft het veel te druk met zijn bedrijf verkopen, in de hoop ooit zelf een even zo groot huis te bezitten, om zich daar druk over te maken.

De enige die ervoor zorgt dat de burenruzie niet escaleert, is het kleine zoontje van de Franklins: Charlie. Een lief knulletje dat het liefst de hele dag buiten speelt. De gespannen situatie neemt een schokkende wending als Liz - doodmoe na een nacht studeren voor een examen - zonder in haar spiegel te kijken haar garage uitrijdt.

In eerste instantie denkt ze dat ze een kat of een hond heeft aangereden als ze de doffe klap hoort. Wanneer ze ziet dat het kleine Charlie is, komt haar leven in een stroomversnelling terecht van vergissingen, leugens en onherstelbare fouten. Ze komt terecht in een nachtmerrie waaruit ze niet kan ontsnappen en die met het uur dat verstrijkt erger lijkt te worden...

Ik had een boek verwacht met veel spanning. Helaas was het niet superspannend, zoals de omschrijving doet geloven. De personages leer je niet echt heel goed kennen. Wel kom je er achter dat alle betrokkenen een vorm van ego√Øsme bezit. Misschien geldt dit wel voor alle mensen als het er op aan komt? Ook hebben alle betrokkenen iets te verbergen. Iedereen liegt en bedriegt.

Het verhaal is redelijk voorspelbaar. Wel was ik positief verrast door Charlie. Die had ik niet helemaal zien aankomen. Er zijn in dit boek geen hele grote plotwendingen.

De schrijver (ik had nog niet eerder een boek van hem gelezen) heeft een prettige schrijfstijl. Je leest lekker soepel door het boek heen. In korte hoofdstukken worden de diverse personen afgewisseld. Hoewel het verhaal naar mijn idee meer onderhuidse spanning had kunnen bevatten. Het verhaal laat wel een actueel onderwerp zien. Het zou je maar overkomen. En iedereen zou kunnen handelen vanuit een bepaalde reflex. Ik kan me levendig voorstellen dat iemand in paniek zou raken.

Een leuk boek om te lezen. Niet hoogdravend. Voor mij krijgt dit verhaal 3 sterren.