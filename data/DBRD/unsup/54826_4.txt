Na mijn eerste "oke" - kennismaking via Winternacht ben ik blij dat ik deze titel van Indridason nu ook gelezen heb. Niet voor niets viel deze zin in de Wiki mij op:

Hij kreeg tweemaal de "Glerlykilinn" (Glazen Sleutel) voor de beste Scandinavische misdaadroman: in 2002 voor Mýrin (Noorderveen) en in 2003 voor Grafarþögn (Moordkuil). In 2005 won hij de CWA Gold Dagger Award voor de Engelse uitgave van zijn roman Grafarþögn (Silence of the Grave).
(de nederlandse titel Moordkuil)

Een verhaal zoals de televisie serie "Cold Case" (Amerikaanse politieserie van de tv-zender CBS sinds 2003 - tegenwoordig ook op NET 5) ; een moord kan jaren na dato ontrafeld worden en des te interessanter zijn vanwege het verhaal achter de moord. Indenkbaar en schrijnend, de personages komen geloofwaardig tot leven.
Nu staat lezen nog steeds veel hoger op mijn tijdsbesteding lijstje dan televisie kijken, dus het was prettig een goed uitgewerkte "episode" uit dit genre al lezend te "kijken" ....