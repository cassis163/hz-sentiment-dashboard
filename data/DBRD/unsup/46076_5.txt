Een oud echtpaar besluit hun zoon op te zoeken. Ze herinneren hem nauwelijks meer, evenals de reden waarom hij hen verlaten heeft. Maar zij leven in de veronderstelling dat hij naar hun komst uitkijkt.

Hoewel het een slecht begaanbaar terrein is, gaan ze op pad. Onderweg verzeilen ze in situaties die sterk doen denken aan een parabel. Ze weten zich uit verschillende benarde situaties te redden. Maar vooral de overwegingen en beslissingen en uiteindelijk de uitkomsten zijn vol van symboliek en ter lering van hedendaagse problematiek.

Hun herinneringen verdwijnen in een mist. Het meest betreuren ze dat ze gelukkige herinneringen aan elkaar ook in de mist verdwijnen. Maar een voordeel is dat ook sombere herinneringen niet meer te vinden zijn. Zoals de reden van het vertrek van hun zoon.

Dankzij de mist leeft het land al een lange periode in vrede zonder wraak gevoelens. Maar daar komen ze pas achter zodra de oorzaak van deze mist is uitgeschakeld. En daarmee komt ook de herinnering aan de reden van en de omstandigheden waaronder hun zoon is vertrokken weer helder terug. Toch wil dit oude echtpaar weer met hun zoon herenigd worden. Het liefste aan elkaars zijde. En daarvan moeten ze de veerman zien te overtuigen.