Een boek geschreven vanuit het mannelijk oogpunt van het IVF traject, een boek dat mij verrast heeft. Mensen zijn tegenwoordig erg terughoudend over dit onderwerp, alsof er nog een taboe over heerst, dus ik denk dat dit boek zeker welkom is.
Ondanks dat het boek een zwaar thema heeft, is het erg luchtig, liefdevol en met een vleugje humor geschreven maar soms ook erg direct en niets verhullend over sommige details waar je mee te maken krijgt bij het IVF traject.
Door de vlotte schrijfstijl en korte hoofdstukken leest dit boek erg makkelijk en snel.
Ondanks de twijfel die Carlo heeft of hij wel een vader wil/kan zijn steunt hij zijn vrouw Lisette tijdens het traject en dat is duidelijk te merken in het verhaal, hij steunt haar daar waar het maar kan.
Tijdens het lezen van het boek kon ik niet anders dan met de mee hopen en mee leven op een goede afloop. Dat maakt dit boek in mijn ogen een echte aanrader voor iedereen die interesse heeft in de onderwerp.