Dit is de debuut thriller van Ika Gerritsen en zeker het lezen waard. Het verhaal komt wat langzaam op gang, maar het eindresultaat maakt dat weer goed. De titel Beschadigd is te verklaren: Kirsten heeft in haar jeugd vreselijke dingen meegemaakt en daardoor is ze getraumatiseerd geraakt "Toen je vader uit het leven is gestapt, is jouw ziel beschadigd". Daarbovenop een moeder die haar hoofd in het zand steekt en geheimen heeft voor haar dochter. "Het is allemaal een afschuwelijke samenloop van omstandigheden geweest".

Het verhaal vertelt over vroeger, de jeugd van Kirsten, haar BFF Vanja en de onruststoker Susanna, die tussen de vriendinnen stookt met alle gevolgen van dien. Dan het verhaal van nu, Kirsten lijdt aan nachtmerries door haar verleden. Wanneer haar oma overlijdt, geen natuurlijke dood, gaat zij in het ouderlijk huis wonen met een huisgenoot Elise. "Uit deze droom kan ik nooit meer wakker worden". Stiefvader Rogier neemt het niet zo nauw en Kirsten denkt daar het hare van. Samen met Elise bedenkt ze allerlei scenario's over de dood van haar oma, wie heeft het gedaan en hoe? Wanneer er nog een dode valt verdenkt Kirsten haar stiefvader, maar ze kan niks zeggen omdat ze met hem een groot geheim deelt.

Een goed debuut, ik verwacht nog veel van deze schrijfster, ze heeft het in haar om spanning te creÃ«ren binnen een goed verhaal. Lekker vlot leesbaar.