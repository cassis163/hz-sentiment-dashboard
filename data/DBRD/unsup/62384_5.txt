Als Max verneemt dat haar ouders op bezoek komen gaat ze gelijk opzoek naar een stand-in vriend, haar huidige vriend is niet geschikt om haar ouders voor te stellen.
Als ze Cade in een koffietent ziet zitten lijkt hij de ideale kandidaat. Cade die op dat moment niets beter te doen heeft en ook nog eens acteur is stemt toe. Het klikt bijzonder goed tussen Cade en Max ouders. En ook Max en Cade lijken steeds beter met elkaar overweg te kunnen.

Faking It is het tweede deel van een serie (Losing It, Finding It), maar is ook goed te lezen zonder het andere deel gelezen te hebben. Ik vond dit deel zelf beter dan het eerste deel (wat meestal niet zo is met een tweede deel). Ik denk dat dit komt omdat dit verhaal afwisselend vanuit Max en Cade wordt geschreven, waardoor er meer diepgang in komt dan bij Losing It.
Het verhaal heeft verder een prettige schrijfstijl. Er zit veel humor in. De personage zijn goed uitgewerkt, en je komt stukje bij beetje meer over het verleden en over de personage te weten.
Zeker een aanrader.