The Great Gatsby vertelt het verhaal van een rijke, misschien wel decadente man in de 'roerige' jaren ' 20 in Amerika, door de ogen van Nick Garraway. Hij neemt je mee naar zijn buurman, Jay Gatsy, met zijn welbekende en grote feestjes, naar de donkere kanten van het huwelijk van Tom en Daisy Buchanan, naar de rare relatie met Jordan Baker en de andere mensen die hij tegenkomt. Wees voorbereid, want rijkdom, seks en drank spelen de boventoon.

Wat dit verhaal bijzonder maakt, is dat er feitelijk weinig gebeurt (niet in de zin van actie en gebeurtenissen die elkaar snel opvolgen), maar dat je wel ge√Øntegreerd raakt door de mensen en het leven van toen. Het is een vertelling van het leven uit die tijd, aan de East Egg en de West Egg, waarbij Nick gewoon vertelt wat hij wil vertellen, op de momenten dat hij eraan denkt. Traag en toch meeslepend, juist door zijn eenvoud. En met een tragisch einde dat je eigenlijk onderweg niet zag aankomen. Maar dat past in het hele decadente, rijke, duistere leven van Gatsby, kenmerkend ook voor de donkere periode die in de Amerikaanse geschiedenis volgt.

The Great Gatsby is zo'n klassieker waar je je gewoon aan gewaagd moet hebben.