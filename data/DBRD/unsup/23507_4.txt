Bedrog is Abigails tweede jeugdthriller. Ik vind dat ze een nieuwe aanwinst is voor de jeugd, haar boeken zijn spannend tot het einde, haar hoofdpersonen realistisch en goed neergezet bovendien zijn ze in de leeftijd van hun doelgroep.

Dit verhaal begint met een prachtig statement wat ik hieronder citeer: "Ons leven bestaat uit keuzes maken. Belangrijke en minder belangrijke, onzeker met elkaar verbonden door goede bedoelingen: een rij dominostenen, op het punt van omvallen. De dominostenen vallen een voor een om. Tik, tik, tik steeds sneller tot je alleen nog de twee ziet die er echt toe deden: het begin, en deze: het einde."

Het verhaal wordt verteld in de ik-vorm, waarbij ik staat voor Chloe. Chloe groeit op met haar depressieve moeder, wil gaan studeren in Connecticut maar stelt dit een jaar uit om haar moeder te helpen. Via haar werk in de koffieshop leert ze Ethan kennen, een vriendelijke, eerlijke jongen, hij zet haar op een voetstuk. Zijn oudere broer Oliver is heel anders, houdt van macht, woede en verlangen, de touwtjes stevig in de hand houden. Ethan en Chloe krijgen een verhouding, wanneer Oliver geobsedeerd raakt door Chloe beginnen de problemen en moet ze kiezen tussen beide broers. "Ze vechten om mij. Om de keuzes die ik heb gemaakt. Het hangt van mij af. En ik kies". De ultieme test.

Het verhaal wordt verteld in meerdere delen die elkaar aflossen, zo heb je het NU en het TOEN en het BEGIN en het EINDE. Ik vond dit niet verwarrend, je leest van heden en verleden, zodat de spanning er in blijft. Een goed boek over je ware ik. Is Chloe wel die lieve meid of schuilt er een andere persoonlijkheid achter?