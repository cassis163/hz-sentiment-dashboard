Vrienden voor het leven is het derde en helaas laatste deel van Vrienden-drieluik. Deze keer volgen we het extreem drukke leven van Kiki die al zeer geruime tijd de tentoonstelling van Jeff Koons aan het voorbereiden is. Eigenlijk al sinds boek 1. Ze vliegt hiervoor de wereld rond. Kampt continue met slaapgebrek. Ondertussen probeert ze nog eens een job als intermediair in de kunstwereld succesvol te voldoen. Kortom ze is met 7 dingen tegelijk bezig. Je zal er niet van staan te kijken dat ze dit uiteraard zomaar niet volhoudt. Dus Kiki begint foutjes te maken die haar wel eens zuur zouden kunnen bekomen. Ze begint ook nog een relatie met een foute kunstenaar. Maar gelukkig is ze niet alleen in de wereld en heeft ze haar vrienden bende om haar erbovenop te helpen.
Dit boek is met de nodige humor geschreven waardoor je vaak hardop zit te lachen. Net als in de vorige 2 deeltjes. Het leest vlot, geen moeilijk verteerbare zinnen of woorden. Met de nodige gebeurtenissen om er de juiste vaart achter te zetten. Er mocht gerust nog een deel 4 komen voor mij.