De presidentsverkiezingen liggen voor de deur. De zittende president Herney en senator Sexton strijden tegen elkaar om kiezers aan hun zijde te krijgen. Het hete hangijzer is op dit moment de NASA, waarbij de president het belang van deze instelling inziet en Sexton het geld wil besteden aan het onderwijs.
Dan wordt er door een pas gelanceerde satelliet van de NASA een grote ontdekking gedaan, die de wereld op zijn kop zal kunnen zetten.
President Herney vraagt enkele deskundigen waaronder oceanograag MichaÃ«l Tolland en een afgevaardigde van de inlichtingendienst NRO, Rachel Sexton, die een dochter is van senator Sexton, om de ontdekking te controleren.

Doe je gordels maar om en houd je goed vast. Dit wordt een ritje in een rollercoaster. Spanning ten top. De strijd tussen de president en de senator is spannend maar daarnaast is er nog iemand in het spel, die juist tracht het spel te bederven. Bloed, doden, hamerhaaien, snelle vliegtuigen, vieze spelletjes om aan kiezers te komen, maar ook romantiek en een vleugje humor. Je wordt volledig meegesleurd en je bent gewaarschuwd: dit boek is niet naast je neer te leggen