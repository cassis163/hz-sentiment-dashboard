Een ongelooflijk, maar toch waar gebeurd verhaal over de vaste bewoonster, Fritzi Harmsen van Beek, en alle tijdelijke bewoners en bezoekers van de villa Jagtlust in het midden van de vorige eeuw.
Annejet van der Zijl heeft veel mensen geinterviewd en veel artikelen gelezen. (Er zijn op het internet nog fragmenten te vinden met de dichteres Fritzi.)
Het is niet te bevatten dat zij met een zo ongeregeld en losbandig leven zoveel beschermers heeft gehad dat zijn dit haar hele leven heeft kunnen blijven doen en ook nog de leeftijd van 81 jaar heeft bereikt. Haar zoon die in dit bandenloze en vrijgevochten milieu opgroeide mocht slechts 55 jaar worden.
Dit boek is zeer leesbaar, heel zorgvuldig gedocumenteerd en geeft een bijzonder tijdsbeeld van de jaren ‘50 en ‘60 van de vorige eeuw.