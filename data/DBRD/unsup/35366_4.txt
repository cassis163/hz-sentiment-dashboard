Het verhaal is deels op waarheid gebaseerd, het pakje werd echt door Jackie Kennedy gedragen en Chez Ninon bestond echt. De rest van het verhaal is erom heen verzonnen, maar zou zomaar echt gebeurd kunnen zijn.

Het ontwerp van het boek (de voorkant met de kleur van de titel van het boek) passen zo perfect bij het logo van Uitgeverij Karmijn, dit is zo goed gekozen. Complimenten naar de uitgeverij daarvoor! Maar ook het boek zelf is zo tof. Elk hoofdstuk begint met een quote over mode door grootheden uit de mode. Daarnaast is er zoveel historisch onderzoek gedaan, dat het boek leest alsof het gewoon verteld wordt door iemand die voor Chez Ninon gewerkt heeft en die het Chanel pakje zelf in elkaar heeft gezet.

‘The pink suit’ is niet alleen een feest van herkenning voor modeliefhebbers, het is ook nog eens goed historisch onderbouwd, wat het tot een prachtige roman maakt. Ik heb zo ontzettend van dit boek genoten, dat ik het bijna jammer vind dat ik het al gelezen heb. Ik zou het zo graag nog een keer voor de eerste keer willen lezen. Het is echt een boek wat ik koesterde tijdens het lezen, gewoon omdat ik het niet uit wilde lezen. Prachtig.