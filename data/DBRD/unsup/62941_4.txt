Ik heb het boek ‘’Wees onzichtbaar’’ van Murat Isik gelezen. Je leest dit boek vanuit de ogen van Metin de hoofdpersoon en vanuit wie het verhaal vertelt is. Hij is uit Turkije, via Duitsland naar de Nederlandse Bijlmer gekomen.
Dit verhaal is zeer realistisch geschreven. Als lezer ervaar ik wat Metin allemaal meemaakt en voelt. Ik zou me zomaar voor kunnen stellen dat er een echte Metin in de Amsterdamse Bijlmer woont in dezelfde situatie.
Metin is thuis niet veilig is voor zijn vader en op school niet voor zijn medeleerlingen. De wijk waar hij woont, de Bijlmer, ben ik wel eens langsgereden. Nu ik dit boek gelezen heb, had ik het gevoel dat ik er zelf gewoond heb. Metin moet zo min mogelijk foute dingen doen voor zijn vader en klasgenoten, om niet geslagen en uitgescholden te worden. Hier komt dus de titel vandaan, wees onzichtbaar.
Ik raad jullie allemaal aan dit boek te lezen. Het is een geweldig boek, waarin je echt in de huid kruipt van iemand anders.