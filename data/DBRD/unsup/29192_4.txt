Yuval Noah Harari, historicus, bekend van zijn vorige boeken Homo Deus en Sapiens heeft met dit boek ‘21 lessons for the 21st century’ een waardige opvolger geschreven.

Waar hij in Sapiens het verleden bekijkt en in Homo Deus, de toekomst, onderzoekt Yuval Noah Harari nu het complexe heden.

In tegenstelling tot wat de titel doet vermoeden is dit geen zelfhulp boek, het is zo veel meer.
Iedere lezer vindt wel een interessant onderwerp, het ene is dit al wat meer dan het andere, maar iedereen die ervan houdt om gestimuleerd te worden zal iets naar zijn gading vinden in dit boek.

Yuval Noah Harari behandelt uiteenlopende onderwerpen, zowel technologische en politieke als religieuze.
Ieder hoofdstuk gaat vloeiend over in het volgende en de onderwerpen zijn zeker interessant te noemen.
Hij wil met dit boek geen oplossingen geven voor de door hem aangehaalde problemen waar onze huidige maatschappij mee te kampen heeft. Yuval Noah Harari zet de problemen gewoon in de kijker en bespreekt zowel de positieve als negatieve kanten en gevolgen ervan.
Hij laat de lezer nadenken over dingen die hij nu als ‘gewoon’ ervaart.

De schrijfstijl die Yuval Noah Harari gebruikt is zeer toegankelijk voor het grote publiek.