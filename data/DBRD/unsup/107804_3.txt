Ik heb dit boek mogen lezen voor #hebbanbuzz

Het boek gaat over Lot van Dijk die aan de slag gaat bij het politiekorps in Twente. In het begin staat ze ergens op het land paarden te vangen, maar zodra er een lijk is gevonden grijpt ze haar kans, gaat naar de plaats delict met haar partner en eigent zich de zaak toe.

Omdat Lot een vrouw is en als beroep ‘’profiler’’ is wordt er door veel collega’s nogal wat lacherig tegenover haar gedaan en wordt ze niet altijd even serieus genomen. Totdat ze voorspelt dat ze met een seriemoordenaar te maken hebben en er weer een meisje vermist is.

Aan de hand van het doen en laten van de moordenaar weet Lot vast te stellen dat het om een ‘’ziek’’ persoon gaat. Omdat er nogal een redelijk aparte personages in het boek voorkomen en telkens nieuwe ontdekkingen gedaan worden en gebeurtenissen plaatsvinden blijf je continu in het ongewisse over wie de dader is. Als je denkt het te weten gebeurt er toch weer iets waardoor je gaat twijfelen. Heerlijk meepuzzelen dus.

Ik vind dat Jobien Berkhouwer een uitstekend debuut geschreven heeft. De hoofdpersonage, Lot van Dijk wordt goed uitgediept en je gaat je echt inleven in haar situatie en zoektocht naar de dader. Ik ben vaak niet heel erg enthousiast over Nederlandse thrillers als je ze vergelijkt met Scandinavische of Amerikaanse, maar Zomermeisjes vind ik een top boek en hoop dan ook dat we met Lot van Dijk een vervolg gaan beleven!