"Ik wed dat je soms alle geheimen van het universum kunt lezen in iemands hand.

Aristoteles is een eenzame, boze tiener die wellicht nét iets teveel over de wereld nadenkt. Dante is een eigenwijze betweter die het liefst de hele dag zonder schoenen rondloopt. Beide zijn ze van Mexicaans-Amerikaanse afkomst en vragen ze zich af wie ze eigenlijk zijn.

Wanneer de twee elkaar bij het zwembad tegenkomen, lijken ze op het eerste gezicht lijnrecht tegenover elkaar te staan. Toch hebben ze meer gemeen dan ze vermoeden, naast het feit dat ze beiden vernoemd zijn naar oude filosofen. Er ontstaat een bijzondere vriendschap die levens verandert en zowel Ari als Dante laat nadenken over wie ze willen zijn."

Ari en Dante.. Wát een enorm lief verhaal! Ik had nog niets gehoord over het plot, waardoor alles voor mij een verassing was. Of een verassing.. Eigenlijk weet je bepaalde dingen al voor Ari en/of Dante het wisten! Je leeft enorm met de personages mee, wat ik erg mooi vond.

Benjamin Alire Sáenz heeft een heel prettige schrijfstijl, je zit meteen in het boek en voor je het door hebt ben je 100 bladzijden verder! Er zit zo enorm veel gevoel in dit boek.

Dit is echt een heerlijk boek voor tussendoor, het leest heerlijk weg en sleept je helemaal mee. Eigenlijk moet iedereen dit boek een keer lezen!