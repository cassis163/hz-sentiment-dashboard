IN dit boek wordt verteld over de overval die plaatsvindt op Arina, William en Peet. De eerste twee zitten beneden vastgebonden terwijl ze horen hoe Peet boven gilt omdat hij mishandeld wordt. Een afschuwelijke situatie. Dit verhaal wordt afgewisseld met verhalen en flashbacks over hoe Peet en Arina elkaar ontmoet hebben in Nederland en 2 kinderen krijgen. Na jaren dromen gaan ze een nieuw leven opbouwen in Zuid Afrika. Het wordt geen mooi ik-vertrek verhaal want het leven is daar keihard en eigenlijk zijn er plannen om Zuid Afrika weer te verlaten. Dan vindt de overval plaats en staat het leven van Arina weer helemaal op de kop. Hoe haar leven er daarna uitziet en hoe ze probeert om weer uit een diep dal op te krabbelen lees je gelukkig ook in dit boek zodat het een compleet verhaal wordt.
Moord in Zuid Afrika is een boek dat binnenkomt. Door de intense gebeurtenissen met daardoor heen de verhalen van het gezin leer je deze mensen echt kennen. Ik had echt kippenvel en vind het heel knap hoe ze deze gebeurtenissen op heeft geschreven. Ze heeft mij een andere kant van Zuid Afrika laten zien. De personages zijn reÃ«el en goed uitgeschreven en hoewel het soms een beetje lijkt alsof ze over iemand anders schrijft is het een heel persoonlijk verhaal geworden.