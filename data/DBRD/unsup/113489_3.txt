‘Veranderingen’ het laatste boek van Elizabeth Jane Howard over de familie Cazalet en Home Place, een boek vol veranderingen.
Dit deel toont een wereld die veranderd is, er zijn nog sporen van de oorlog te merken vooral ook voor het familiebedrijf en de onderlinge relaties, maar het leven lijkt sneller en voller dan eerder. Alle personages die je als lezer in je hart hebt gesloten komen weer even voorbij, over iedereen een update en dat zijn er nogal wat. Waar ze in dit deel zelf allebei niet meer voor komen, komen alle kinderen en kleinkinderen en achterkleinkinderen van de Baronie en de Generaal voorbij en horen we (soms kort, soms uitvoeriger) over de levens van de personages. De stamboom aan het begin van het boek is dan ook zeer welkom en handig.

De titel ‘Veranderingen’ is een zeer passende titel. De schijfstijl is anders, beknopter, sneller, er moet natuurlijk veel in over heel veel personages. Waar de eerdere boeken lazen als een filmische sfeerbepaling en setting, als een tv-serie met prachtige beelden van de omgeving en de mensen, heeft dit deel een veel snellere montage met meer fragmentarische beelden door de kortere hoofdstukken. Het lief en leed van de gezinsleden, waar de latere generaties ook uitvoerig aan bod komen; de kleine kinderen zijn groot geworden, soms met eigen gezinnen, maar van ieder horen we hoe het verder met ze is gegaan en gaat. In vogelvlucht horen we over de ervaringen van de familieleden, iedereen komt even aan bod in een afscheidsrondje langs de familie.