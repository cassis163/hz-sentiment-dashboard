Een misdaadroman, en politieke thriller? Onder welke noemer we het ook zetten de huisgenoot van Marjolijn Uitzinger is een boek wat goed in elkaar steekt. Een journalistieke duizendpoot die een goed verhaal met een duidelijk plot kan neerzetten. De karakters zijn zo goed uitgewerkt dat sommige situaties je onder de huid kruipen. De jonge Berlijnse politicus Florian von Bismarck is op weg de minister van Justitie te worden in het schaduw kabinet van de SPD. Op een avond na een televisie opname treft hij de jonge Mirco op de stoep van zijn huis. Mirco is dakloos en wil niet naar de opvang. Florian ziet het politiek voordeel ervan in om Mirco een tijdelijke baan en verblijfplaats te bieden. Als zijn chauffeur en huisgenoot. Al snel heeft hij spijt van zijn beslissing. Wie is Mirco en is hij wel te vertrouwen? Toch wekt Mirco dit vertrouwen op totdat hij een ongeluk veroorzaakt en van von Bismarck zegt dat hij door moet rijden. Mirco heeft het hier enorm moeilijk mee. Dan moet Florian beslissingen nemen om zijn politieke carriere op de been te houden. Daarnaast loopt nog het verhaal van een mede politicus die van de jeugdjaren van von Bismarck op de hoogte is. Dit kan ook schadelijk zijn voor zijn politieke carriere. Beide verhaallijnen zijn goed uitgewerkt. Lettertype is prettig en de titel van het boek klopt. Al met al een pakket wat maakt dat ik graag haar andere boeken ook wil lezen.