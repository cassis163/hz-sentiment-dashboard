De meester â€“ Guillermo Del Toro

Voor de variatie eens een horrorboek gelezen. Wanneer een vliegtuig in New York City landt blijken alle passagiers dood te zijn op een paar overlevende na. In het vliegtuig bevond zich een oude kist. Zodra de slachtoffers geborgen zijn is er ook nog een zonsverduistering. Wat hebben al deze zaken met elkaar te maken. Ephraim Goodweather wordt er op uitgestuurd om onderzoek te verrichten. De uitkomst is dan ook ronduit schokkend.

De meester heeft nog het meest weg van een kruising tussen de serie lost en het boek De oversteek van Justin Cronin, alleen speelt het verhaal zich nu af in het heden in New York. De auteurs weten het in ieder geval leuk te vertellen. Het is een spannend en tegelijkertijd griezelig verhaal. Beeldend beschreven met een prettige schrijfstijl zodat het lekker weg leest. De plot zit goed in elkaar, is wel wat voorspelbaar, maar weet te boeien tot de laatste bladzijde. Een goed verhaal dus, op naar de volgende 2 delen van de trilogie. Ik geef deze 4 sterren.

Spanning: 4 sterren
Plot: 5 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 4 sterren