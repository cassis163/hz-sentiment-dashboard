In 'De laatste ronde' van de Vlaamse auteur Louis van Dievel wordt de laatste werkdag van facteur Ludo beschreven. Na een periode van 42 jaar als facteur blikt hij tijdens het rijden van zijn laatste ronde terug op zijn verloren jaren en kijkt hij angstig vooruit naar de eenzaamheid die hem te wachten staat.

De laatste Ronde is een echt levensverhaal. Waarin de onderwerpen angst, begeerte, eenzaamheid en liefde allemaal aan bot komen. Doordat Van Dievel de verhalen van de personages levensecht weet te beschrijven, word je vanaf de eerste bladzijde meegesleept in de levensverhalen van de karakters.

Al met al is 'De Laatste Ronde' zeker de moeite waard om in het komende jaar te lezen. Voor de Nederlanders onder ons is het wellicht in het begin nog wat worstelen met de Vlaamse woorden, maar wanneer je hier eenmaal aan gewend bent is het een plezierige rit die je samen met facteur Ludo beleefd. Het Vlaamse karakter geeft een pittig randje aan het verhaal. Degene die Van Dievel kent van eerdere werken zullen ook zeker niet teleurgesteld zijn.