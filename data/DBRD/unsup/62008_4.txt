Henry heeft nog nooit een hart-sneller-doen-kloppende liefde mogen ervaren. En stort zich daarom op school. Maar dan komt Grace een van zijn klassen binnen lopen en weet hij dat vanaf dat moment alles zal veranderen.

Grace is helemaal niet wat Henry voor ogen had, ze is een tomboy en loopt met een wandel stok. Wanneer ze samen aan de schoolkrant gaan werken slaat voor hem de vonk over. Voelt Grace hetzelfde?

Sterrenstof is nerdy, grappig en een beetje raar. Die combinatie maakte het voor mij een heel prettige ervaring. En de personages zijn helemaal te gek.

Henry leeft een beetje in zijn eigen wereldje maar maakt wel deel uit van een vast groepje, hij met zijn vrienden Lola and Murray. Hij is ook best wel close met zijn ouders, die laten hem echt zijn eigen beslissingen maken. De interactie tussen Henry en zijn vrienden is soms hilarisch en was heel leuk om te lezen. Henry heeft wel een bepaald doel in gedachten en werkt plansgewijs daar naar toe. Wanneer Grace op school verschijnt begint hij van dat plan af te wijken.

Ik wilde natuurlijk dat hij gelukkig werd maar al lezende wist ik niet zeker of hij dat geluk bij Grace zou vinden. Ze een beetje raar...misschien is mysterieus een beter woord. Ik moest in ieder geval een beetje aan haar wennen. En ik wou haar begrijpen, het wordt gauw duidelijk dat ze met iets worstelt waardoor ze is zoals is.

Ik vond het boek lekker weg lezen, toen ik er voor ging zitten was het zo maar uit. En dat kwam door de humor die in het boek is verwerkt. Maar er zitten zeker ook pijnlijke stukken in, waardoor je niet zeker meer weet hoe het verhaal verder zal verlopen.

Ik snapte de omslag van het boek niet, maar wanneer je het boek lees wordt het allemaal duidelijk. Ik denk dat ik wel een fan ben geworden na dit boek, ik kijk nu al uit naar haar volgende boek.