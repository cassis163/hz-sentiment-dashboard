Dit verhaal vertelt de zoektocht van een 13-jarig meisje naar haar moeder, die 10 jaar geleden verdween. Zij deed onderzoek naar rouwverwerking bij olifanten.
Ik heb al enkele boeken van Jodi Picoult gelezen en ik was volledig overtuigd van haar vertelkunst. Dit boek heeft mij totaal niet kunnen bekoren, ik vond het soms zelfs langdradig en ongeloofwaardig.
In het begin vond ik de informatie over olifanten interessant, maar op de duur kwam het nogal saai over en vroeg ik mij af wat dit allemaal met het volledige verhaal te maken heeft.
Verhalen over het bovennatuurlijke kan ik niet echt waarderen en komen bij mij ongeloofwaardig over. Dat is natuurlijk mijn persoonlijke mening!
Ik moet wel toegeven dat het verhaal schitterend verteld is en voor wie interesse heeft voor het paranormale, zal dit wel een prachtige roman zijn.