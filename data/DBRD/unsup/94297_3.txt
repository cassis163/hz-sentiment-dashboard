Dit boek beschrijft het opgroeien en de vriendschap van de twee vriendinnen Dottie en Mary. Het speelt in de 60er jaren in de plaats Brighton in Engeland. Dottie is niet zo ondernemend maar de levenslustige Mary wil meer uit haar leven halen en droomt er van naar Parijs te gaan. Dan ontmoeten ze de jongens Elton en Ralph. Dottie wordt verliefd op Ralph en Mary zoekt toenadering tot Elton. Dan komt er verraad in het spel en geeft het echte leven een geheel andere wending aan het verhaal.
Het boek is geschreven in een makkelijke schrijfstijl met korte zinnen. Zelf vond ik het boek nogal traag en heb het uiteindelijk uit gelezen omdat er toch aan het einde van het boek een onverwachte wending kwam waardoor ik toch bleef lezen om te zien wat de afloop zou zijn. Zelf zou ik het boek niet snel kopen als ik het in de boekhandel zou zien liggen. De kaft nodigt niet echt uit voor mij.