Wanneer Johann en Charlotte Heidemann eindelijk gezinsuitbreiding krijgen zijn ze dolgelukkig. Hun zoontje Karl is helaas geen alledaagse baby want hij huilt onophoudelijk vreselijk hard. Ze krijgen allerlei goedbedoelde adviezen uit de buurt en van de familie, maar geen van de adviezen blijken te werken. Vader Johann ontdekt wat er aan de hand is; Karl is een baby met een overgevoelig gehoor. Het zachtste gefluister hoort hij hard en de dagelijkse geluiden zijn onverdraaglijk voor hem.
'Hij kon de vleugelslag van een vlinder horen, hij hoorde het ruisen van de bomen van het kilometers verderop gelegen bos, hij hoorde hazelwormen door het gras glijden. Hij kon weliswaar geen gedachten horen, maar wel het ademen, het pulseren van bloed, dat samen meer verraadt dan een enkel woord.'
Om hem rust te gunnen zonderen ze hem in hun kelder totaal af van de buitenwereld. Daar groeit hij op en ontwikkelt een eigen idee van rechtvaardigheid, wat goed is en wat slecht is.

Nadat hij gezien heeft hoe zijn moeder zelfmoord pleegt en hoe ze daarna eindelijk tot rust gekomen lijkt te zijn, ziet hij de dood als een redding voor mensen. Ze hebben de vrede gekregen die ze verdienen...
Dat idee botviert hij op de dorpsbewoners en laat een bloedig en gruwelijk spoor achter.
Maar wat hij echt zoekt, vindt hij nergens: liefde. Totdat hij iemand ontmoet en alles voor hem verandert.

'Stil' is een roman, geen thriller ook al zou je dat denken met alle moorden die gepleegd worden.
De psychologisch profiel van de hoofdpersoon Karl is in dit boek het belangrijkste.
Het verhaal gaat vooral over hoe Karl de wereld om hem heen ervaart zonder dat iemand hem wegwijs heeft kunnen maken in de gevoelswereld en de wereld van goed en kwaad. Hij heeft zijn eigen bijzondere normen en waarden ontwikkeld omdat hij in volledige afzondering is opgegroeid. Door zelfstudie heeft hij leren lezen en schrijven en is enorm slim.

Ondanks de gruwelijke daden van deze seriemoordenaar heb ik hem in mijn hart gesloten omdat ik de auteur me liet zien hoe het allemaal zo gekomen is. Hij is een moordenaar, maar zijn daden zijn niet uit boosaardigheid ontstaan.
Karl gaat op zoek naar zijn lotsbestemming en rechercheur Horst Schubert gaat op zoek naar Karl. Zullen ze vinden wat ze zoeken?
Meteen al in het begin werd ik in het verhaal gezogen. 'Stil' leest niet overal even vlot door, het is in het midden iets minder boeiend maar dat wordt op het einde meer dan goed gemaakt.
'Stil' is een mooi, open en tegelijkertijd beklemmend en tragisch verhaal.
Een verhaal waarin Thomas Raab laat zien hoe de mens zich kan ontwikkelen, zelfs al lijkt alles en iedereen tegen hem te zijn.
Lees het boek en ontdek bijna op het einde de betekenis van de ondertitel; 'Kroniek van een moordenaar.' Ik moest even slikken, zo mooi!
'Stil' is een bijzondere en indrukwekkende roman, die ik graag heb gelezen!