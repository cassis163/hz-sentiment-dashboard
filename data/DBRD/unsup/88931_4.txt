Het verhaal speelt zich af in de toekomst. Er is een vreslijke ziekte uitgebroken in Groot - Brittannië. Het virus verspreidt zich via bloed en maakt van mensen bloeddorstige wezens, vampiers als het ware. De besmette mensen worden Hongers genoemd. Deze worden heel agressief als ze mensen ruiken en bijten erop los. Op een militaire basis, zorgvuldig geheim gehouden, wordt er onderzoek gedaan naar de kinderen van dezen Hongers. Het team bestaat uit een psycholoog, een wetenschapper en een sergeant en zijn soldaten. Deze kinderen zijn zeer intelligent en vertonen verontrustend afwijkend gedrag. Een van hen is Melanie, het meisje met alle gaven.Zij is uitzonderlijk intelligent en zeer sociaal ingesteld maar heeft ook alle instincten van de Hongers in zich. Eeen uitermate gevaarlijke combinatie. Als deze basis wordt aangevallen is het hek van de dam en bovendien ontdekt Melanie wie ze in werkelijkheid is.
Het is een zeer bloedrig boek , de omschrijveingen zijn ronduit luguber. Sommige scènes zijn enorm cru en zeer realistich weergegeven.Een originele invalshoek is dan weer het onderzoek naar de bloeddorst van de Hongers; Het boek is zeer vlot geschreven, de spanning wordt systematisch opgedreven tot ze niet meer te houden is. Ik heb dit boek mogen lezen om een recensie te schrijven, het is een bevestiging geworden dat dit niet mijn favoriete genre is en ook nooit zal worden. Desondanks geef ik grif toe dat "Het meisje met allegaven "alles in zich heeft om een bestseller te worden onder zijn aanhangers. De fans van dit soort thrillers hebben er een boek bij om duimen en vingers bij af te likken.