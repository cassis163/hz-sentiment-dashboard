Ik vond het een intrigerend boek. Weliswaar komen er veel namen voorbij en is het lastig te volgen, maar het is zeker de moeite waard om door te lezen. Ik vond het middelste gedeelte van het boek (het manuscript) heel erg spannend, omdat je iedere keer kleine stukjes te weten komt en je begint zelf ook een beetje te puzzelen en na te denken over hoe het in werkelijkheid gegaan is. Achteraf hoor je van de schrijver zelf hoe hij op dit onderwerp gekomen is en wat het echte verhaal is achter het boek. Dat was eigenlijk het meest bijzondere van het boek. Ik vond het erg leuk om te lezen dat de roman vrij waarheidsgetrouw is; dat maakt het des te leuker om het te lezen vind ik.
Al met al een heel bijzonder boek en zeker de moeite waard om te lezen.