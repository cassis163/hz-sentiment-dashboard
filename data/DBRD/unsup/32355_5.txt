Deze alinea schreef ik na het lezen van ‘Ritueel’, het derde boek van De Noordzeemoorden.

Het einde is in zicht en het is wachten op het laatste deel van De Noordzeemoorden. Nu de hoofdpersonen zich zo goed ontwikkelen en gegroeid zijn in hun rol mogen ze echt worden wel opgevoerd worden in een vijfde en zesdeboek. ‘ Ritueel’ is een prettig leesbaar boek, waar de spanning halverwege wordt opgevoerd. Als u de eerste twee delen niet hebt gelezen kan ‘Ritueel’ als stand alone gelezen worden, maar ik raad u allen aan om wel de eerste twee delen te lezen, want je mist heel veel belangrijke informatie en zeker het verhaal van de verdwenen zus is bloedspannend. ‘Ritueel’ heeft een bijzonder plot en het verhaal is origineel, maar dat moet u als lezer zelf ervaren (en eerst de twee eerder verschenen delen lezen hoor).

En vandaag, 15 november 2016, verschijnt ‘Eindspel’ het laatste deel van dit vierluik. Ik was bevoorrecht en mocht ‘Eindspel’ al eerder lezen.

Al vanaf het begin waren er voor mij twee belangrijke aandachtspunten. Ten eerste wilde ik langzaam lezen. Want er moet afscheid worden genomen van Maud en Kyra, ze zijn vertrouwd geworden. En ten tweede, het raadsel van de verdwijning van Kyra’s zus zou opgelost worden, of toch niet, want er verdwijnen veel mensen, spoorloos, er wordt nooit meer iets van hen vernomen of gevonden.

Niet altijd zijn boeken in een serie met dezelfde hoofdpersonen spannend. Maron bewijst het tegendeel. Hoe verder je in het vierluik komt, hoe meer de hoofdpersonages zich ontwikkelen, ten goede he. Maar ook worden haar verhalen geraffineerder, spannender en rillingen veroorzakend. ‘Eindspel’ is bloedstollend spannend. Vanaf het begin was ik aan de laptop gekluisterd, beetje ongemakkelijk zittend voor mij, maar ‘Eindspel’ is dat waard.

Langzaam lezen lukte niet, wat had ik ook anders gedacht. Ik ademde ‘Eindspel’ in en nam alles in mij op. Ik las door en door en door en voor ik het wist was het einde bereikt, het boek was uit, de vierluik ten einde gekomen. En toch hoop ik en duim voor een vijfde deel…. Een of meer verfilmingen zou helemaal te gek zijn.

Iedereen hupsakee naar de webwinkelsites of boekhandel en koop dit boek, heb je de voorgaande delen toch op de een of andere manier gemist, begin in deel 1 ‘Galgenveld’, uren leesplezier en spanning voor de boeg, en ga door tot je ze allevier gelezen hebt. Chapeau Isa Maron voor dit vierluik en eigenlijk hoop ik…….