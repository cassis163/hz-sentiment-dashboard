Het boek Vrolijke Vogels van Emmanuelle Walker heb ik hier in de kast staan, echt een pareltje! Daarom was ik ook erg benieuwd naar deze, ook weer met haar illustraties. En als hondenliefhebber sprak het onderwerp me natuurlijk ook erg aan.
In dit boek komen niet alleen 26 hondenrassen aan bod, er komen ook evenzoveel prachtige klassieke auto’s voorbij én de hondenrassen worden van A tot Z behandeld, dus ook het hele alfabet komt voorbij! Het is dus niet alleen een telboek, al leerzaam, maar ook een boek om het alfabet te leren en dat er vele verschillende soorten honden en auto’s bestaan.
En op de laatste bladzijde komt er nog iets extra’s voorbij…
Dat alles zie je terug in de prachtige kleurrijke illustraties van Emmanuelle Walker. Echt een genot om naar te kijken!
En wat erg leuk is: achterin het boek staan nog wat opdrachtjes waarmee je met nog meer aandacht naar de illustraties kijkt. Hoeveel honden met riem zie je? Hoeveel rode auto’s? Hoeveel vieze honden? etc…
Kortom: weer een prachtig geïllustreerd en leerzaam prentenboek! Aanrader!