Het lijkt me ongelooflijk naar en moeilijk om je kind zo te zien aftakelen. Ineens staat het leven van een compleet gezien in het teken van Goodpasture, een ziekte die je je ergste vijand niet toewenst. Ik vind het knap van Josha Zwaan om zich zo kwetsbaar op te stellen en alle perikelen van die tijd te delen in dit boek. Alle zorgen die ze al heeft rondom haar eigen gezondheid en dan de impact die de ziekte heeft op de rest van het gezin. Alles draaiende houden, terwijl eigenlijk niemand meer kan.
Het verhaal vond ik erg mooi in de basis, heel kwetsbaar en teer. De manier van uitwerking is er niet een die mij persoonlijk heel erg pakte. Ondanks dat het een dun boek is, heb ik hem in fases gelezen. Uit respect geef ik 4 sterren, omdat ik 3 te weinig vind. Voor mij persoonlijk komt het er meer tussenin op een 3,5.