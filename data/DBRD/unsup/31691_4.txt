Bijwerking is het vierde deel in een serie met Britt Franken. Dit is het eerste boek wat ik van Heleen van der Kemp ging lezen. Er werd me verteld dat je ze best afzonderlijk kon lezen dus was wel benieuwd of dat zo zou zijn.

Bijwerking gaat over een actueel onderwerp over de foute xtc-pillen die in omloop zijn. De proloog begon direct goed en je zat ook gelijk in het onderwerp.
Politierechercheur Britt Franken wordt met het team op een moord gezet van een mysterieuze jongen met drugs op zak. Het was snel duidelijk dat het om de drugs gingen waar al meerdere gevallen van bekend waren. Er waren namelijk al wat mensen onwel geworden van deze partydrug.
Het team gaat op onderzoek uit en tijdens het onderzoek komt er plots nog een dode, maar dit slachtoffer is in elkaar getrapt en daardoor overleden. Hebben deze twee slachtoffers een verband met elkaar?
De situatie in de stad wordt steeds grimmiger en de politie zit er bovenop, maar hoeveel slachtoffers moeten er nog vallen?

Het verhaal sprak me zeker aan en de schrijfstijl van Heleen vond ik zeer fijn lezen. Er zat snelheid in het verhaal waardoor ik ook niet afzwakte.
Wel had ik af en toe het gevoel dat ik toch wat voorgeschiedenis mistte. Dus ik zal toch de eerste delen nog een keer moeten lezen.