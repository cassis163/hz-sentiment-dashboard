Nathalie Pagie is een schorpioen. Volgens de eigenschappen die dit sterrenbeeld heeft is Nathalie een gepassioneerd mens. Passie heeft ze zeker! Voor schrijven, K's Choice, koken met vrienden, rugby en boswandelingen in de herfst. In 2013 kwam haar debuut - De Toneelclub - uit. Casa Familia is haar vierde boek. En het tweede met Tara en Diego in de hoofdrol.

b'IJ Barbara, het full-service ontwerpbureau aan het IJ in Amsterdam, maakte de mooie omslag, die je gelijk een zomers gevoel geeft. Zij maakten ook de omslag voor Kwijt van Anja Feliers en Het laatste jaar van Marvellous Ways van Sarah Winman.

Casa Familia neemt ons weer mee in het leven van journalisten Tara Linders en Diego Martinez. In Paradijsvogels maakten we voor het eerst kennis met beiden. Ze werken bij De Dageraad en bijten zich beiden vast in een verhaal. Ze beschikken over een zesde zintuig voor 'goede verhalen'. In dit boek verplaatsen we ons naar de Ardennen voor een survival weekend met de nieuwe collega's van de andere krant - de Belgische de Gazet - met wie ze zijn gefuseerd. Zoals we van Tara inmiddels gewend zijn, is gezellig samen dingen doen, niet haar ding. Ze besluit de omgeving te verkennen en komt gelijk al in moeilijkheden als ze een van hun instructeurs volgt, die zich verdacht gedraagt. Zo komt ze op het spoor van een verhaal dat haar oprecht wel eens het leven zou kunnen kosten. Natuurlijk is Diego haar vangnet, ook al kost het hem misschien zijn gezin en zijn gezondheid.

Zo snel als ze boeken schrijft, zo snel lezen ze ook. Casa Familia heeft fijne korte hoofdstukken waardoor je snel het verhaal in wordt gezogen. We leren nog meer over Tara en Diego. Hun gedrag, hun verlangens, hun ideeÃ«n en hun relatie tot elkaar. Ze zijn geen platte figuren, hebben hun goede en slechte kanten. En ook de andere personages in het verhaal zijn compleet. Zo speelt iedereen zijn rol in dit spannende avontuur.
Tara en Diego doen vaag denken aan Lisbeth Salander en Mikael Blomkwist uit de serie van Stieg Larsson. Het duo dat Nathalie heeft bedacht is zeker net zo dynamisch als hun Zweedse tegenhanger.
Wil je een spannend boek lezen met twee aansprekende karakters? Dan moet je zeker met Paradijsvogels beginnen.