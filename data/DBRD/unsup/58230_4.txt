Paaz voldeed aan mijn verwachtingen, ik wist al dat het een grappig boek is, maar ook verwachtte ik dat er wel degelijk ernstige dingen verteld worden. Het onderwerp is namelijk behoorlijk serieus: psychiatrische stoornissen.
De stijl van het boek was niet vernieuwend. Wel de openhartigheid waarmee het onderwerp, psychiatrische klachten behandeld werd. En de humor die toch eigenlijk een beetje ongepast is bij het onderwerp.
Dit is een boek dat bijblijft, want het gaat over iets wat in deze tijd best gewoon is, maar toch niet normaal. Meer dan 1 miljoen mensen lijden aan depressiviteit en er worden ontzettend veel zelfmoorden gepleegd. Dat mag toch niet normaal gevonden worden!
Ik zou dit boek aan kunnen raden aan mensen die graag lezen, maar niet veel tijd hebben, want het leest supersnel. En/of iedereen die ge√Ønteresseerd is in het onderwerp. Door de humor (soms wrang) wordt het allemaal wat luchtiger.