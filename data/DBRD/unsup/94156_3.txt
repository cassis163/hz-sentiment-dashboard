Ik denk vaak dat kortverhalen niet helemaal aan mij besteed zijn. Ik hou van diepgang en wil personages leren kennen, het liefst van binnen en van buiten. Ook hou ik niet van e-books. Ik vind niks zo lekker als een boek in mijn handen houden. Toch besloot ik dit kortverhaal – onderdeel van de Hebban Adventskalender 2018 – te lezen.

En daar heb ik geen spijt van. Het is kort, maar de spanningsopbouw is goed. Dingen zijn wel enorm cliché, zoals de man die vreemdgaat en de ‘lekkere hunk in blote bast’. Ook vind ik het wat vreemd dat blijkbaar allebei de mannen de deur niet goed afsluiten. En dat Ava vervolgens zo naar binnen stapt.

Wat dat betreft is Ava best een stoere meid. Ik zou het niet durven. De erotiek laat even op zich wachten, maar eindigt op een leuke en goeie manier. Het is bijna zoals je zelf hoopt dat het zou gaan wanneer je Ava’s doel in gedachten hebt. Enne, Smith is leuker dan Evan. Wat een snoepje!

Kortom, een leuk verhaaltje om tussendoor te lezen. Binnen een kwartier is het uit en dat is in dit geval fijn. Niet langdradig, meteen tot he point en heerlijk erotisch.