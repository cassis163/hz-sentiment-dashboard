Alya is een veertienjarig meisje dat opgoroeit in het negende-eeuwse Cordoba. Ze heeft de bijzondere gave om vreemde talen al gauw eigen te maken. Hierdoor spreekt ze de talen van de landen om haar heen, maar ook het Frankisch. Dit heeft als gevolg dat zij als tolk wordt meegestuurd met een gezantschap. De tocht zal alles behalve voorspoedig verlopen.

Hoewel Alya veertien is klinkt zij bij vlagen veel jonger dan zij is. Wellicht komt dat doordat zij een vrij beschermde opvoeding lijkt te kennen en daardoor niet goed weet hoe het leven er daarbuiten aan toegaat. Tegelijkertijd klinkt zij soms veel volwassener dan je van een veertienjarige zou verwachten. Het kan natuurlijk zijn dat het de andere tijdsperiode hierin een grote rol speelt.

naarmate het verhaal vordert is het ook duidelijk te merken dat Alya ontwikkeling doormaakt. Ze moet in een rap tempo volwassen worden wil ze zien te overleven. Ook laten verschillende gebeurtenissen haar anders tegen bepaalde zaken aankijken. Dat is erg mooi om te lezen.

De schrijfstijl is vrij simpel waardoor het waarschijnlijk eerder een jonger publiek zal aanspreken. Maar wie zich daar niet door laat leiden zal een interessante roman ontdekken.

Met Alya maakt Hay van den Munckhof zijn debuut als romanschrijver. Alya kent zeker positieve kanten. Het verhaal is gelaagd en kent genoeg diepgang. Ook de landkaart die is opgenomen voegt veel toe aan het verhaal. Het geeft net dat beetje extra dat een lezer nodig kan hebben om Alyaâ€™s tocht te kunnen visualiseren. Misschien dat sommige gebeurtenissen net iets te veel van het goede zijn, maar Van den Mucnkhof weet ze allemaal mooi met elkaar te verweven.