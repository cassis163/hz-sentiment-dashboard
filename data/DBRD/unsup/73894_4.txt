Het verhaal gaat over Tessa Cartwright die op zestien jarige leeftijd voor dood wordt achtergelaten in een akker in Texas tussen stoffelijke overschotten van verschillende meisjes. Zij is nauwelijks nog in leven. Zij is de enige overlevende van een seriemoordenaar. Zij wordt bekend als “Black-Eyed Susan”, genoemd naar de goudgele bloemen die op hun gezamenlijke graf groeiden. Zij heeft weinig herinneringen aan hoe ze daar terecht is gekomen. Door haar getuigenis beland de dader in de dodencel. Dacht men.

Na twintig jaar begint Tessa te twijfelen of de juiste man wel in de gevangenis zit. Er worden Black-Eyed Susans onder haar slaapkamerraam geplant en daar schrikt ze enorm van. Dit is na het proces al eerder gebeurd. Ze besluit om de verdediging van Terrell Darcy Goodwin, de vermeende dader te helpen. Hij zit op zijn executie te wachten. Met de hulp van advocaat William James Hastings III en doctor Joanne Segers probeert ze zich weer dingen te herinneren en de executie tegen te houden, want ze wil niet op haar geweten hebben dat er misschien een onschuldige man wordt geëxecuteerd. Door middel van flashbacks krijgt de lezer het verhaal rondom de voorbereiding van de vorige rechtszitting te lezen en ook hoe Tessa en haar beste vriendin Lydia dit hebben beleeft. Door haar zoektocht naar de waarheid komt ze ook meer te weten over Lydia, die zeventien jaar geleden plotseling uit haal leven is verdwenen en die ze nog steeds heel erg mist. Kunnen ze de executie nog tegen houden en vinden ze uiteindelijk de juiste dader en wat is er met Lydia gebeurd?

Conclusie:

Ik vind het een heel vlot geschreven verhaal. Het is met veel vaart geschreven en bij vlagen spannend en soms ook humoristisch. Het is afwisselend in het heden en het verleden geschreven. Dit is gedaan om gaande weg het verhaal steeds beter te begrijpen wat er allemaal is gebeurd en hoe de twijfel bij Tessa is ontstaan. Dit leid uiteindelijk tot een heel verrassende wending in het verhaal. Het is voor sommige mensen misschien even wennen, maar ik vind dit een prettige manier om een verhaal op te bouwen. Het is zeer ingenieus opgezet. Dit boek is zeer de moeite waard om te lezen. Het krijgt van mij vier sterren.