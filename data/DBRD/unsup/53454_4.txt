Naar aanleiding van de lovende verhalen op het crimezone forum heb ik de schrijver Peter James ontdekt en dit is een goede ervaring. Doodsimpel is het eerste boek van Peter James dat ik heb gelezen.

Doodsimpel is het eerste boek met rechercheur Roy Grace in de hoofdrol. Het boek verteld het verhaal van Michael Harrison. Op zijn vrijgezellenavond word hij na een kroegentocht in een doodskist gestopt om hem "terug te betalen" voor zijn flauwe grappen in het verleden. Het plan van de vrienden is om hem 2 uur te laten zweten en dan weer op te pikken.

Helaas loopt hier het plan volledig anders, de vrienden krijgen een dodelijk auto-ongeluk en komem Michael niet meer ophouden.

Het boek verteld om een originele wijze de zoektocht naar Michael waar Roy Grace word ingeschakeld. De mensen die hij tijdens het onderzoek op zijn pad krijgt blijken niet degenen te zijn die hij dacht. Zelfs personen die elkaar dachten te kunnen vertrouwen en hetzelfde plan hadden, zijn niet wie zij zijn.

Het boek leest vlot en heeft absoluut geen voorspelbaar einde. Als je net denkt het einde te kunnen voorspellen, gebeuren er toch weer andere dingen, die weer een wending geven aan het boek en de "redding" van Michael. Hoewel ik het begin wel heel luguber vond, levend begraven worden, heeft het boek met bij de keel gegrepen en kon ik het niet meer wegleggen. Echt een aanrader, op naar meer Roy Grace boeken van Peter James!