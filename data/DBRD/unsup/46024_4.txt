Had moeite met het boek, omdat ik het erg druk had en dus steeds korte stukjes kon lezen. Dit is een boek waar je lekker voor moet gaan zitten, zodat je 'erin' komt.
Op ongeveer de helft van het boek begon ik een vermoeden te krijgen wie de seriemoordenaar is waar het in het verhaal om draait.
De vaart wordt een beetje uit het verhaal gehaald door telkens weer indringende beschrijvingen van waanbeelden en enge dromen van de hoofdpersoon, de schrijver in wording Josef Vaughn.
Maar Ellory kan prachtig schrijven en het verhaal is intrigerend. Door de Volkskrant is het boek uitgeroepen tot beste thriller van 2009, maar dat vind ik net iets te veel van het goede. Van mij krijgt het vier stemmen.