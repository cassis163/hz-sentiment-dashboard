Een nieuwe Clancy, een nieuw verhaal, maar met een aantal dezelfde personages. Jack Ryan staat weer centraal in dit epos ten tijde van de koude oorlog. Alleen is Jack Ryan hier nog een onervaren CIA agent, Clancy neemt je mee teryug dus naar het begin van de carriere van Ryan.
Het verhaal leest zich gemakkelijk, wat vooral te danken is aan een plot wat niet heel erg ingewikkeld is. Hoge Sovjet ambtenaren beramen een aanslag op de paus (omdat die de mensen in Polen wil steunen tegen het communisme),een KGB agent krijgt last van zijn geweten waarna hij besluit over te lopen en de informatie over de aanslag aan de Britten en de Amerikanen verteld, die dus de aanslag moeten voorkomen. Jack Ryan speelt hierin een sleutelrol, hij krijgt een opdracht in dit hele spel, waarmee hij veel ervaring als agent in het veld op zal doen. De schrijfstijl is vanouds echt Clancy, wat garant staat voor enorm veel details en kennis van poiltieke zaken.
Een heel sterk punt van het boek vond ik dat je het eerste deel in de huid kruipt van voornamelijk de familie Foley (CIA agenten in Moskou) en de overloper. Nadat zij hun werk hebben gedaan, nadat dus de exfiltratie geslaagd is, worden de Foleys naar de achtergrond gedrukt en treden de overloper en voornamelijk Jack Ryan op de voorgrond. Dit zorgt ervoor dat het verhaal elke bladzijde interessant en spannend blijft, zonder telkens weer in herhaling te vervallen. Een ander postief punt is dat dit een boek van Tom Clancy is wat verhaal over het karakter Ryan, maar dan aan het begin van zijn carriere. Wat dus wil zeggen dat je mee terug genomen wordt in de tijd. Heel erg tof na het lezen van diverse Ryan-thrillers die zich veel later afspeelden.
Al met al kan ik zeggen dat het weer een typische Clancy is. Wat dus garant staat voor een goed verhaal, veel details, spanning en met veel vaart geschreven. Het is niet zijn beste boek, maar verdient een plaasje in de middenmoot. Gewoon een heel goed geschreven thriller, die Clancy eer aandoet.