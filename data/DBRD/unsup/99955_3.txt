Het boek ‘Denk als een kunstenaar’ is het tweede boek van Will Gompertz, kunstredacteur bij de BBC. Hij schreef eerder ook ‘Dat kan mijn kleine zusje ook’. Will Gompertz neemt ons mee doorheen de kunstgeschiedenis en leert ons nieuwe kunstenaars en kunstwerken kennen, maar bespreekt ook de betekenis achter zeer gekende schilderijen. Hij geeft ons inzicht in het totstandkomingsproces van kunst en laat ons via deze weg denken als een kunstenaar.

Ik verwachtte meer een doe-boek in plaats van een 'handboek' over kunst. Zo hoopte ik tips en inspiratie te krijgen om zelf als een kunstenaar te leren denken. Echter bespreekt de auteur in ieder hoofdstuk kenmerken van een kunstenaar. Kunstenaar in de enge zin van het woord, want behalve schilders komen andere kunstvormen weinig aan bod in het boek.
Soms vond ik dat er nogal veel informatie op enkele pagina's werd beschreven en dat de auteur vaak van de hak op de tak springt. Op enkele pagina’s bespreekt hij soms meer dan vier kunstenaars én hun geschiedenis, kort en moeilijk te volgen voor een leek.
De mening van de auteur stemt tevens niet altijd overeen met de lezer, zo noemt hij artsen, advocaten en boekhouders niet creatief terwijl zij toch creatief moeten omgaan met problemen die hun tegemoetkomen.
Wel vond ik het een interessant boek en ik heb ook veel bijgeleerd; het was niet wat ik verwachtte maar de kunstgeschiedenis kon me toch boeien.
Het boek zelf heeft een mooie vormgeving. Over de cover kan gediscussieerd worden, maar ik vind de retro-stijl goed passen bij een kunstzinnig boek. Ook de inhoud is mooi vormgegeven met kleurenafdruk van de belangrijkste kunstwerken, quote’s en cartoons. Deze maken de soms wat technische omschrijvingen luchtiger.
Mijn blik op kunst is veranderd en ik denk daarmee ook het doel van de auteur bereikt. Door het boek heb ik geleerd dat het niet per se gaat over wat er op het doek staat maar ook over de weg die de schilder heeft afgelegd net als over de betekenis. Ook heeft iedereen een andere smaak en stijl, nu kan ik de verschillende stijlen beter appreciëren. Desondanks niet aan al mijn verwachtingen zijn voldaan heb ik toch iets bijgeleerd en viel het boek al bij al in de smaak.