Olga van der Meer is een schrijfster die hoog in je lijstje van favoriete Nederlandstalige schrijfsters zal zitten als je net zoals ik graag feelgoodromans en familieromans leest.

Bij Olga van der Meer krijg ik het gevoel dat een vriendin mij een verhaal vertelt.

Dit boek: "een jaar na Milo" heeft twaalf hoofdstukken. Het is in de ik-vorm geschreven en het hoofdpersonage Janine krijgt het behoorlijk voor haar kiezen.

Haar man overlijdt plotseling. De rollercoaster van emoties zijn goed beschreven, je voelt met Janine mee. Op pagina 13 pulkte ik een papieren zakdoekje uit de plastic verpakking.

Janines buren en vriendinnen zorgen ervoor dat ze niet in een zwart gat valt, maar toch overvallen momenten van eenzaamheid haar. Als de grote klap dan komt en ze daar met vallen en opstaan mee leert omgaan, kan je alleen maar bewondering voor haar hebben. De schrijfster is in het hoofd van Janine gekropen en heeft geen emotie onbesproken gelaten.