In ‘Toen het donker werd’ speelt het gezin Riebeek de hoofdrol. Vader Menno runt zijn eigen transportbedrijf, moeder Sacha drinkt net dat tikje teveel en 17-jarige zoon Luuk is een typische tiener die zich afzet van zijn ouders.
Luuk heeft zichzelf in nesten gewerkt en zijn vader moet hem te hulp schieten. Het gaat echter helemaal de verkeerde kant uit wanneer zijn vader op zijn beurt wordt gechanteerd. Hij wilt het heft in eigen handen nemen, maar welke prijs betaalt hij hiervoor?
Toen het donker werd is een boek dat enorm goed wegleest. Er wordt regelmatig van perspectief gewisseld waardoor het boeiend blijft. Er gebeurt namelijk heel wat; Sacha wordt blind door een ongeluk (of toch niet?) en moet hiermee leren omgaan, zoon Luuk dreigt steeds verder in de problemen te geraken.
Het meeleef-effect blijft echter uit, misschien omdat de personages wat diepgang missen. Jammer dat er niet meer psychologische elementen bij kwamen kijken, wat netjes had aangesloten bij de verhaallijn van Sacha die blind wordt. Hoe beleeft zij dit, en hoe gaat het gezin ermee om? Men blijft wat op zijn honger zitten qua diepgang.
Toch blijft het een leuk boek om enkele uurtjes leesplezier te hebben. Want je wil hoe dan ook weten wie er achter de chantage e.d. zit.