Wat een vreselijk goed verhaal is de 'ijsprinses' en dan te bedenken dat dit het debuut boek van Lackberg is. Het zal je maar gebeuren dat je je vriendin dood in haar eigen bad zittend in ijskoud water aantreft. Vanaf het begin tot het eind van het boek worden je verdenkingen alle kanten uit gestuurd. Elke keer als je denkt op de goeie weg te zitten kom je bedrogen uit. Uiteindelijk wordt het antwoord op alle vragen die je je al lezend hebt gesteld pas in de laatste bladzijden van het boek onthuld. Het mooie is dan ook nog eens een keer dat de afloop haast als onvoorspelbaar kan worden beschreven. Zonder al te veel van het verhaal te willen verhullen kan ik dit boek aan iedereen aanraden. Echt zo'n boek dat je min of meer verplicht door te lezen, temeer omdat Lackberg de spanning gedurende het hele verhaal erg hoog houdt. Heel knap werk en een echte aanrader! Snel op naar de volgende Lackberg.