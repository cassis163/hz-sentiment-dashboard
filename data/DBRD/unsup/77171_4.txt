Wanneer Mindy Connor de tweeling, Kirk en Wayne, ontmoet vermoedt ze niet dat dit haar laatste avond zal zijn. Ze is een prostituee, die haar klant wil behagen, maar in een gesprek tussen haar en Kirk loopt het uit tot razernij, waar ze het leven laat.

Wayne probeert Kirk er van te overtuigen zich aan te geven, maar Kirk heeft andere plannen. Hij zal er niet voor opdraaien, het is hem nog al gelukt om de schuld aan een andere door te geven, dus waarom nu ook niet?

Hoofdpersonen:
Kirk
Hij is de vlotte, zelfzekere en grappige broer van de achtendertigjarige tweeling. Kirk danst, verleidt en staat graag in het middelpunt van de belangstelling. Dat is zijn positieve kant. Maar hij heeft ook een donkere kant. Hij is jaloers, heeft een kort lontje en is moeilijk te bedaren.

Wayne
Hij is de jongste en minst opvallende broer. Hij is de rustige, de broer die op de achtergrond blijft en ook zielig wordt aangekeken als ze merken dat Kirk niet alleen is. Wayne aanvaardt dit al is het niet altijd evident om te leven in de schaduw van Wayne.

Mindy Connor
De drieënveertig jarige vrouw was door haar drugsgebruik haar kinderen kwijtgeraakt en was dan in de prostitutie geraakt. Ze was net gestart om van de drugs te geraken en op het rechte pad te geraken.

Symbolen en motieven:
Wraak
Kirk wil wraak voor alles wat hij en zijn broer hebben meegemaakt hebben vanaf hun geboorte. Hij kan het niet aan om als freak bekeken te worden, dat is dan ook de reden dat hij niet van kinderen houdt. Zij zijn de ergste en laten gewoon zien wat ze denken.

Onafhankelijkheid
Vanaf hun achttiende hebben de broers hun plan getrokken om alles zelf te regelen zowel privé als op het werk. Ondanks dat alles beschouwt Kirk zijn broer als een parasiet, iemand die compleet afhankelijk is van hem en die niet kan leven zonder hem. Dit lot maakt Wayne woedend en zorgt er voor dat hij er van overtuigd is dat het de schuld is van Wayne dat hun leven een hel is.

Liefde
Wayne zal alles doen voor zijn broer, ondanks diens opvliegende karakter. Ze zijn uiteindelijk broers en wat kan er tussen broers zoals zij komen?

Structuur en perspectief/vertelwijze
Het verhaal bestaat uit drie hoofdstukken. Deze zijn vanuit het standpunt van Wayne in de ik-vorm geschreven

Thema
Familie heb je en hou je of je nu wil of niet.

Tijd en plaats
Het verhaal dat geschreven is in het heden speelt zich af in Atlanta.

Evaluatie
Karin Slaughter slaagt er weer in om een spannend verhaal te schrijven dat je bij de keel grijpt. Ook al is het een kort verhaal, het is met even veel zorg uitgeschreven, waardoor je als lezer een beeld kan maken van de twee broers, die door het lot moeten samen leven of ze willen of niet. Vanaf het begin weet je wat er gebeurt is en dat er iets scheelt tussen Wayne en Kirk. Maar het is pas op het einde dat je weet waarom Wayne zo kalm blijft onder de omstandigheden.