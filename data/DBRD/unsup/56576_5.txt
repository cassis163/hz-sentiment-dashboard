Rabih en Kirsten ontmoeten elkaar op het werk; ze worden verliefd, ze trouwen en krijgen kinderen – ‘en ze leefden nog lang en gelukkig...’ Helaas, geen enkele relatie is zo simpel.

Weg van liefde onderzoekt wat er gebeurt als twee mensen verliefd worden, wat ervoor nodig is om de liefde te behouden en waarom het vaak toch misgaat. Met filosofisch inzicht en psychologische scherpzinnigheid toont Alain de Botton dat onze huidige romantische idealen ons veel schade kunnen berokkenen en geeft alternatieven voor een nieuwe romantiek. De conclusie is – zoals de personages in dit boek zullen ondervinden – dat langdurige liefde vooral een ‘vaardigheid’ is die wij ons langzaam en met de nodige moeite eigen maken.

Weg van liefde is een herkenbaar, verhelderend en hoopgevend verhaal over hoe een liefdesrelatie in de eenentwintigste eeuw kan standhouden en tot bloei kan komen.