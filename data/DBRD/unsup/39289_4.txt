Toen ik vernam dat Hebban een leesclub ging organiseren rondom de ‘Ogen van de draak’, een ouder werk van mijn grote favoriet Stephen King, was ik gelijk dolenthousiast. Nog enthousiaster werd ik toen ik een e-mail kreeg met daarin de felicitatie dat ik toegelaten was tot de leesclub en het boek als ePub mocht ontvangen. Want helaas ben ik nog niet in het bezit van de papierenversie van dit boek. Dit mocht absoluut de pret niet drukken en ben alsnog met heel veel plezier dit fantasy verhaal van King gaan lezen.

Het verhaal begint in de regeerperiode van Koning Roland, wie achter de schermen ondersteunt wordt door de hof magiër Flagg. De koning heeft twee zonen, Peter en Thomas. Eén van hen is voorbestemd om de opvolger van hun vader te worden en gaat Delain na hem regeren. Welke rol de duistere Flagg hierin speelt zal tijdens het lezen algauw duidelijk worden en baant de weg vrij voor een intrigerend machtsspel.

Het geheel leest weg als een ietwat duister sprookje waarin je meegenomen wordt door een verhalenverteller. Het is namelijk geschreven vanuit derde persoon. Tijdens het lezen was het net alsof ik de stem van de schrijver hoorde, zijn vragen in dialoog beantwoordden en met hem verder liep in het verhaal. De bewoording verliep soepel, las voor mij vlot en zonder haperingen. Ook de mooie illustraties zijn echt een toevoeging aan de tekst en geven het een extra dimensie.

Minder aan dit boek vond ik dat de karakters voor mijn gevoel vrij oppervlakkig blijven qua profilering en beweegredenen. Toch heb ik dit sprookjesachtige verhaal met heel veel plezier gelezen. Leuk ook om ouder werk van de, nu zeer bekende, schrijver te lezen. Het is voor mij ook niet vergelijkbaar met anderen boeken die ik van zijn hand gelezen heb en toch ergens wel door de toffe schrijfstijl. Ik zal altijd een fan blijven.

Ik geef dit boek 3,5 tot 4 sterren.

Spanning: 6
Plot: 7
Leesplezier: 8
Schrijfstijl: 8
Originaliteit: 6
Psychologie: 5