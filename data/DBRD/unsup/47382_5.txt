'Het dossier' is het tweede boek van Anya Niewierra. Haar debuutboek 'Vrij uitzicht' werd genomineerd voor de Debutantenprijs, de Schaduwprijs en voor de Beste Thriller.
Het verhaal gaat over Josta die op een morgen wakker wordt en ontdekt dat ze slachtoffer is van een orgaanroof. Bij nader onderzoek stuit de recherche op het DDR-verleden van Josta. Josta was tijdens het DDR-regime kunstvervalser en er werd ook een geheim dossier bijgehouden. Dit dossier wil Josta terug weer in handen krijgen maar daarvoor moet ze terug naar Oost-Berlijn waar ze tijdens de val van de Muur wegvluchtte...

De korte hoofdstukken, de perspectiefwisselingen en het switchen van verleden en heden zorgen voor de opbouw van de spanning. Je wordt als het ware meegezogen door het verhaal. Je kan het boek met moeite opzij laten liggen.

Ook al ken je niets van het leven in het toenmalig DDR, Anya zorgt ervoor dat je gruwel bijna zelf kan ondervinden. Proficiat Anya voor jouw research.
De auteur leert je kennismaken met de verschrikkelijke praktijken van het DDR-regime : kinderen weghalen van hun ouders, ontvoeringen, moorden, elektrische stoel. Voor niets deinsden ze terug. Je mag er niet aan denken dat dit zelfs vandaag nog in bepaalde landen gebeurt.

'Het Dossier' was van in begin tot op het einde spannend. Een klasse- thriller die een dikke 5 sterren verdient!