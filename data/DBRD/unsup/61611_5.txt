Indrukwekkend boek weer van Majgull Axelsson. Er bestaan inmiddels
al zoveel boeken die over de oorlog gaan en toch weet zij met dit
boek een hele nieuwe wereld voor je op te roepen. Het zijn mensen
van vlees en bloed die zij beschrijft. Het zijn geen slachtoffers
en dus per definitie "goed". Ze hebben ook fouten en
hebbelijkheden. Axelsson kan de meest gruwelijke situaties schetsen
zonder daar een oordeel aan te verbinden. Dat mag de lezer zelf
doen en daardoor dwingt ze de lezer na te denken en in te voelen.
Het verhaal komt op deze manier des te harder binnen.