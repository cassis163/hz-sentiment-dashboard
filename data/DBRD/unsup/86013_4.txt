Zojuist heb ik het boek Slaap van Lars Kepler uitgelezen.
De adrenaline stroomt nog volop door mijn lijf, nadat ik de laatste 150 blz. in 1 ruk heb uitgelezen. Ik kon het gewoon niet meer wegleggen en wilde weten hoe het boek af zou lopen.

Het boek gaat over de seriemoordenaar Jurek Walter. Door hem is Joona Linna zijn hele gezin kwijt geraakt nadat hij ervoor zorgde dat Jurek Walter gevangen werd genomen. Nu al dertien jaar geleden. Hij denkt nog dagelijks aan hen en het hele gebeuren komt weer keihard binnen als 1 van de vermeende slachtoffers van Jurek weer op komt duiken. Helaas kan Michael die als kind werd ontvoerd niet echt vertellen waar hij vandaan komt. Hij komt niet verder als dat er donker is en naar zand ruikt. Hij weet echter te vertellen dat Felicia zijn zus, ook daar nog is en dat hij haar achter heeft moeten laten. Waar hij precies vandaan komt weet hij niet, want de plek waar hij is ontsnapt is niet de plek waar hij vast zat Weet Joona de puzzle op tijd op te lossen en zo Felicia te redden en wat voor rol krijgt collega Saga Bauer in deze bloedstollende thriller.
Verheugd lees ik ergens dat de boeken verfilmd gaan worden. Dat is wat ik het hele boek voor ogen heb. Ik zie de sneeuw, de bossen, de havenÂ….. Misschien ook omdat ik in Zweden ben geweest, maar het verhaal is voor mij zo levensecht, dat je er bijna bang van zou worden.