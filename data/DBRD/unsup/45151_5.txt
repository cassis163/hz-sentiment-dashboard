Wil je niet lijnen, maar wel goed voor jezelf zorgen en je bewust zijn van je eetgedrag? Dan is dit boek zeker een aanrader. Het is een confronterend boek. Ik herken mezelf in veel situaties. Veel dingen zoals als je uit je werk komt iets lekker pakken, of als iets te eten op tafel staat het zonder na te denken in je mond stoppen. Dit zijn voedingsroutes die je geautomatiseerd hebt. Wanneer je je pas bewust bent van deze voedingsroutes kun je deze handelingen pas veranderen.
En mensen die afvallen zeggen vaak dat de knop om is. Ik heb schijnbaar geen knop die omgaat, want ik val steeds terug in oude gewoontes. Door dit boek te lezen heb ik meer inzicht gekregen in het verschil tussen willen, kunnen en doen. Wanneer je goed voor ogen hebt wat je wil, kun je daarna kijken of je de uitrusting hebt om dit ook uiteindelijk te gaan doen.
Aan het einde van ieder puzzelstukje staat een wegwijzer voor de volgende stap. Het verwijst naar zaken die in de hoofdstukken zijn genoemd. Hierdoor lees je het boek kriskras door elkaar heen en vind je makkelijk de puzzelstukjes die bij je passen! Het boek is een echte aanrader, omdat het niet alleen vertelt wat nu gezond eten is of wat je allemaal wel en niet zou moeten eten, maar vooral de psychologie achter het eten uitlegt. Ik ben me nu meer bewust waardoor ik in oude patronen terugval en bepaalde keus (on)bewust maak.