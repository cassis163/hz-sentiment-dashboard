Samenvatting

Karin neemt contact op met onderzoeksjournaliste Kristie Beekman in de hoop dat zij haar kan helpen om haar man Paul die al twee maand vermist is op te sporen. Het laatste wat van Paul bekend is is dat hij een geocache; d3Zusjes, heeft gedaan en deze ook heeft gevonden en gelogd. Kristie wil hier wel in duiken en gaat zich verdiepen in het geocachen. Ze ontmoet hierbij John en Ine, geocachers die haar gaan helpen met de zoektocht naar Paul. Ze lopen steeds tegen puzzels aan die van ene GioMan afkomstig zijn. Het verhaal over de drie zusjes en hoe zij zijn omgekomen speelt ook een rol. Stukje bij beetje komen ze bij de oplossing.

Leeservaring

Het boek leest vlot weg. De schrijfstijl is makkelijk en de hoofdstukken zijn kort. Er wordt duidelijk uitgelegd wat geocachen is en hoe het in zijn werk gaat. Het kraken van mysterie codes om tot een co√∂rdinaat te komen die vervolgens m.b.v. een gps opgezocht kan worden wordt ook goed uitgelegd. De niet geocacher krijgt een goed beeld van dit spel en de geocacher zal veel herkenning ervaren. De omgeving waar het zich afspeelt is gebaseerd op de werkelijkheid.
De geocache d3Zusjes bestaat echt onder een iets andere naam. Leuke is dat ik ook aan geocachen doe en deze cache heb gedaan en daardoor veel herken van deze cache. Hierdoor zit ik goed in het verhaal en kan me de omgeving waarin het zich afspeelt en het verhaal van de drie zusjes goed inbeelden. Verrassend is het eind van het verhaal. Dit had ik niet zien aankomen.
Er is een verhaallijn waarin Luuk een grote rol speelt. Ik ben heel nieuwsgierig hoe dat verder afloopt maar dat zullen we helaas niet te weten komen. Voor het verhaal en het onderwerp is dit ook niet relevant.

Conclusie
Een goed verhaal. Zeker erg leuk om te lezen als je ook aan geocachen doet omdat je erg veel herkent en je daardoor nog beter kunt in,even in het verhaal.