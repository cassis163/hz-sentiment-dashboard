Voor de beginner in deze materie zijn de eerste hoofdstukken goed om de basistheorie tot je te nemen waarmee je direct aan het denken wordt gezet over je eigen (werk)situatie. Hoe zit dat nu met cultuur en met wat voor brillen op kijkt de antropoloog? Een mooi voorbeeld wat ze aanhalen is dat van hoe verschillend de term foutmarge wordt geïnterpreteerd in de Japanse cultuur versus de Amerikaanse. In het 2de deel leer je als lezer als over de verschillende vormen van relaties die samen hangen met cultuur. Hoe regel je dingen met elkaar en hoe onderhoud je relaties zijn 2 van de onderwerpen die hier aan bod komen. Ook hier nemen Braun en Kramer de lezer steeds weer mee op reis naar andere culturen om middels een verhaal de theorie duidelijk te maken. In het 3de deel ligt de focus daadwerkelijk op het verandertraject en krijg je inzicht op de verschillende vormen van cultuurverandering en tips hoe dit aan te pakken.

De corporate tribe heeft een prachtige cover met één van de vele foto’s die je in dit boek kunt vinden. Daarnaast valt hij op door zijn vierkante vorm en het feit dat het een mooie hardcover editie is. Ook de vormgeving aan de binnenkant, met prachtige foto’s en bekende uitspraken weet iedere lezer gegarandeerd te boeien. Het boek bestaat uit veertien hoofdstukken, waarbij een onderverdeling is gemaakt tussen een inleiding in de cultuur, een gedeelte over de relaties die samen cultuur vormen en de cultuurtransities. Wat Braun en Kramer op een mooie wijze doen is gebruik maken van de kracht van verhalen om hun visie en theorie duidelijk te maken. De verschillende verhalen maken dat het boek prettig leest, niet te droog is en je even meenemen op een mooie reis langs vele nieuwe werelden. Toch is het niet altijd even makkelijk om de informatie zo in je op te nemen dat je het ook over je eigen situatie kan leggen. De corporate tribe kun je in delen lezen en ook enkel kiezen voor het hoofdstuk dat past bij het vraagstuk waar je als lezer mee bezig bent. Het bestaat naast de verhalen uit goede tips waar je op kan letten als je zelf aan de slag wil met een verandervraagstuk. Heb je plannen om met de cultuur van jouw organisatie aan de slag te gaan of loop je vast in een verandertraject pak dan zeker De corporate tribe eens op om geïnspireerd weer aan de slag te gaan.