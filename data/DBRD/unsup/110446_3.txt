Alice Salmon is dood. Ze is verdronken. Ze maakte altijd grapjes over haar achternaam, des te wreder is het dat ze is verdronken. Maar wat is er nu allemaal aan haar dood vooraf gegaan?
In dit boek lees je haar dagboekverhalen, interviews en recensies van bijvoorbeeld concerten waar ze heen ging. Maar je leest ook smsâ€™jes, blogberichten, socialmedia berichten en persoonlijke correspondentie van de mensen die om Alice gaven. Of die gewoon over haar praten omdat ze in het nieuws is. Het is echt een uniek boek in dit opzicht!
Stapje voor stapje kom je achter haar verhaal, dit is haar leven, en het einde van haar haar leven.
Je gaat echt willen weten wat haar nu echt is overkomen.
Je leert haar echt kennen. Haar stukjes vond ik echt lekker lezen.
Is ze vermoord? Was het een ongeluk? Of heeft ze toch zelfmoord gepleegd? Deze drie vragen blijven door je hoofd spoken!
Door de samenvatting op de achterkant van het boek, kreeg ik het idee dat het een mannelijke versie van Bones zou zijn. Jeremy de antropoloog. Maar hij is een vreemde man met rare gewoontes en van werken met botten is er ook geen sprake. Hij doet onderzoek naar de laatste dag van Alice leven. Hij wordt geobsedeerd door deze zoektocht en ik krijg de kriebels van deze man.

Ik had hoge verwachtingen van dit boek. Zijn ze uitgekomen? Nee. Ik heb geen moment op het puntje van mijn stoel gezeten. Het was mij niet spannend genoeg. Ik begon me een beetje te irriteren aan bepaalde personages in het boek. Misschien is dat ook de bedoeling. Het draaide allemaal om Alice, maar die anderen probeerden te veel in de spotlights te komen.
Het plot was wel een verrassing. Ik zag het niet aankomen. Dit was echt iets, dat had ik niet kunnen bedenken. Dat was echt een pluspunt.
De cover is mooi, je weet meteen wie het meisje is. Deze past in de sfeer van het verhaal.
Ik had hoge verwachtingen van dit boek, omdat Nicci French dit boek vol emoties en spannend noemt. Emoties, dat snap ik helemaal, maar ik mis die beloofde spanning. Ik kreeg het boek ook niet snel uit, voor mijn doen. Geen pageturner, ik kon het boek gemakkelijk wegleggen. Voor veel mensen zal dit een goed boek zijn, maar ik wil veel spanning. Dit boek vond ik meer een detective roman. Ik moet eerlijk zijn en kan het geen voldoende geven. Ik zit op een 5,5 als ik een cijfer mocht geven. Dat zit tussen de 2,5 en 3 sterren in. **-*** sterren dus.