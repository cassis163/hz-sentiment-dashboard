Vaak als een boek gehypet wordt, als je er veel over leest op internet, regelmatig iets over ziet op TV, dan valt het in de praktijk toch wat tegen. De verwachtingen zijn dan te hoog. Zeker als je in al die berichten de afloop van het boek al terugvindt: de hoofdpersoon leeft nog, en overleeft dus duidelijk alle ontberingen die hij in het boek meemaakt!

Frank Krake krijgt het voor elkaar dat je toch gespannen doorleest, ondanks dat je de afloop al weet. Het gaat er nu niet zozeer om wat er gebeurt, maar hoe het gebeurt! Iemand omschreef het als: "als een jongensboek", maar dat doet het verhaal, de hoofdpersoon en de auteur geen eer aan.

Het is een meeslepende roman geworden, waarin perfect tot uiting komt hoe bij sommige mensen in geval van oorlog het beste naar boven komt, maar bij velen het slechtste. De beestachtige gedragingen van zowel bewakers als ook gevangenen gaat door merg en been. Op een rauwe en pure manier beschreven, niks geromantiseerd, gewoon zoals het was. Dat maakt van dit boek een intrigerend en schokkend relaas van een gewone Amsterdamse jongen, die in de hel belandt omdat hij niet wil werken voor de Duitse bezetters.

Al met al een boek dat je niet in je koude kleren gaat zitten. Een absolute aanrader!