In dit boek wordt van de landen Polen, TsjechiÃ«, Slowakije en Hongarije de geschiedenis verteld die begint bij het ondertekenen van de overeenkomst tot vrede in het plaatsje Visegrad in 1335.
Alle vier de landen hebben een geschiedenis waarin vele traumatische gebeurtenissen hebben bepaald hoe zij nu kijken naar hun huidige bestaan. Veroveringen, afscheidingen, toevoegingen, koninkrijk, republiek, alle statussen die je maar in kunt denken hebben gespeeld.
Vaak vanaf de middeleeuwen speelde een sterke man een belangrijke rol voor het land.
In West-Europa hebben we veel moeite met het gedrag van deze oud-oostbloklanden, maar we moeten wel vaststellen dat de huidige dictatoriale leiders democratisch zijn gekozen.
Begrip voor hun geschiedenis helpt mogelijk in de toekomst, maar aan de andere kant zou het nog wel eens heel lang kunnen duren voor dat deze landen zich meer aansluiten bij de regels waarvan wij denken dat die democratischer zijn.
In dit boek worden deze geschiedenissen levendig neergezet, je bent haast ooggetuige van de gebeurtenissen op politiek en bestuurlijk terrein.

Een prachtig boek.