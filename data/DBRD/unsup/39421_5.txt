Meeslepend verhaal over een matroos op een walvisvaarder die op een eiland in de Grote Oceaan eindelijk aan wal mag en drost (samen met een maat). Het is een eiland met 2 bevolkingsgroepen: een vriendelijke stam en een vijandige stam (kannibalen). Helaas komen de 2 matrozen bij de kannibalen terecht, waar ze echter uiterst vriendelijk worden ontvangen, maar ja de vraag blijft: is dat om ze daarna lekker op te peuzelen? Dit is het oppervlakkige verhaal, maar waarom het een geweldig boek is: de beschrijving van de inboorlingen vanuit het perspectief van een Westerse matroos in het midden van de 19e eeuw en het respect wat er is voor hun cultuur en tegelijkertijd het besef hoe de westerse indringers die cultuur verkeerd interpreteren en kapot maken.