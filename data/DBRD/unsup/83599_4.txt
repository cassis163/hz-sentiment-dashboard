Kim van Rijn neemt een spoedbestelling voor haar man Karel aan. Als ze deze opent slaat de schrik haar om het hart., omdat er een dood dier in zit. Als zij Karel hiermee confronteert heeft hij heel wat op te biechten. Hij blijkt namelijk banden te hebben met de Amsterdamse onderwereld en wordt bedreigd. Gaandeweg het verhaal hoor je hier mee over. Via een getuigenbeschermingsprogramma duiken Karel en Kim onder in een safehouse. Dit geeft de nodige spanningen tussen Karel en Kim.
De tweede verhaallijn, is die van de familie Vermeer. Manfred is ziek, maar wil eerst niet dat zijn kinderen dit weten. Hij heeft drie kinderen. Anna, Jean en Leonard. Tijdens het lezen kom je erachter waardoor Anna een teruggetrokken leven leidt en depressief is. Er is haar iets verschrikkelijks in haar jeugd overkomen. Jean is gescheiden en heeft twee dochters Charlotte en Sophie. Leonard is zeer dominant, advocaat en getrouwd met Joyce. Hij behandelt zijn vrouw Joyce niet erg netjes. Eigenlijk is Joyce niet gelukkig met haar leven, omdat ze een baby wil en Leonard niet. Ze verwacht dat als ze “per ongeluk” zwanger raakt Leonard wel bij zal draaien. Maar niets is minder waar! Het drijft hen juist uit elkaar, want hij eist een abortus. Dit gaat haar zus Michelle te ver en samen met haar bedenkt ze een plan om de baby te kunnen houden. Maar of dit plan uitgevoerd wordt?
Is er sprake van een vergissing als Leonard wordt neergeschoten voor de deur van zijn penthouse? Hij lijkt namelijk sprekend op Karel van Rijn. Of zou er toch meer aan de hand zijn?
Voor de meisjes heeft twee naast elkaar lopende verhaallijnen en bevat veel personages, die allen op een bepaalde manier met elkaar verbonden zijn. Het heeft korte, gedetailleerde hoofdstukken die maken dat je het achter elkaar uit wilt lezen. Je leert de personages goed kennen en hun problemen waar ze mee worstelen. Tip voor de lezer, maak in het begin aantekeningen van de personages, zodat je weet wie bij wie hoort, om de verhaallijn goed te kunnen volgen.
Op een mooie manier zijn fouten in het verleden, geheimen, gevolgen van een scheiding, drugs, en de gevolgen van banden met de onderwereld moord verweven in het verhaal.