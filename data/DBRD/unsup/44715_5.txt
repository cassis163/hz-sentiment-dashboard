Dit is het debuut van deze schrijfster. Zij is bekend vanuit haar werk met achtergronden tijdens het onderzoek van moordzaken en dat lees je terug.
Het is een heel spannend boek, waarin meerdere personen een rol spelen, die je allemaal leert kennen. Soms beleef je delen van het verhaal mee in het nu en soms blik je terug in hun verleden. Al lezend ontdek je waarom er een plan uitgebroed is en wat dat plan inhield…
Je leeft mee met de personen en wilt weten hoe het met ze verder gaat. Verraad, moord en wraak spelen een rol in dit boek. Er doen hele gewone mensen mee, maar ook mensen die zulke bizarre dingen doen dat je het je bijna niet kunt voorstellen. En tegelijk wordt het zo geschreven dat je je er juist alles bij kunt voorstellen, waardoor het extra spannend wordt en je het gevoel krijgt dat werkelijk alles mogelijk is.
Soms is het ronduit verdrietig wat je leest, dan weer afschuwelijk en soms heel spannend. Kortom: emoties genoeg!
Ik vond het een mooi boek om te lezen en lastig weg te leggen…