Harlan Coben is een puzzelfreak. Hij creëert een verhaal dat bestaat uit puzzelstukjes die niet in elkaar lijken te passen. Al lezende wordt het beeld duidelijk, maar pas op het einde kan het laatste puzzelstukje worden aangelegd. Elk jaar schrijft Coben zon puzzelthriller. Momentopname dateert uit 2004 en is opgezet als zijn drie voorgaande boeken. Dit is de minst geslaagde van de vier. De plot is ongeloofwaardig en er vallen iets teveel doden. Daar staat tegenover dat Coben boeiend kan vertellen met vele cliffhangers en twists. Zijn humor geeft aan sommige dialogen een licht sarcastisch trekje en dat is prettig. Coben neemt het gelukkig zelf ook allemaal niet zo serieus. Verwacht geen diepgaande karakterbeschrijvingen, mooie literaire zinsneden of filosofische bespiegelingen. Dit is een pure spannende thriller.