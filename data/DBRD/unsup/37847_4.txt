Het verhaal speelt zich af in het toekomstige Groot-BrittanniÃ«. De wereld is anders dan wij het nu kennen, de mensheid wordt onderverdeelt in Onzuivere en G.E.P.s. Als je rijk bent kun je bij het Ministerie voor Genetische Perfectionering (G.E.P.) perfecte kinderen laten maken. Alle mensen die dit niet zijn worden Onzuiver genoemd, omdat ze geen 'schoon' DNA hebben.
Iedereen leeft bij elkaar, maar Onzuivere worden angstvallig zoveel mogelijk gescheiden gehouden van G.E.P.s. In deze dynamiek komt de vroegere slavernij om de hoek kijken, waarbij de Onzuivere de slaven zijn van G.E.P.s.

We volgen het verhaal vanuit het oogpunt van Mina, een vijftienjarig Onzuiver meisje. Ze is samen met haar vader naar Regio 14 verhuist waar ze hopen een nieuwe start te maken. Ze probeert haar weg te vinden, met haar nieuwe vriendin Angela en haar geadopteerde broer Daniel. Maar het leven is niet eerlijk voor Onzuivere en haar gevoel van onrechtmatigheid groeit. Als er een incident gebeurd op school waarbij een van haar Onzuivere klasgenoten gearresteerd wordt is het voor Mina duidelijk: dit is niet wat zij wil, voor haarzelf en voor alle andere Onzuivere. Wanneer er een G.E.P. jongen verliefd op haar wordt en een lerares hier achter komt, heeft ze geen andere keus dan vluchten. Lukt het haar om samen met haar vrienden te ontkomen?

Het verhaal 'Onzuiver' is op een aantal punten behoorlijk actueel, en misschien wel echt waar de toekomst naar toe gaat? Het klonen is al geen fantasie meer, het is al eens gebeurd (gelukkig niet met mensen!). Ook racisme komt uitgebreid aan bod in dit boek en daarnaast ook onderwerpen als vriendschap, verliefdheid en onzekerheid.

Aan het begin van het verhaal was het even inkomen, met termen zoals G.E.P. bijvoorbeeld, maar al snel zit je er helemaal in en wil je verder lezen. Het boek heeft een goede spanningsboog tot de laatste regel, het einde van dit eerste deel van een trilogie. Hopelijk komen deel twee en drie ook snel in het Nederlands, maar anders kun je ze altijd nog in het Engels lezen als je niet wilt wachten.