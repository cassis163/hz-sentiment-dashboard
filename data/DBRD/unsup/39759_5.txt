Wat een leuke verrassing; in januari lag ineens Inside the Magic als SciFi Friday goodie op de mat! Als HP fan van het eerste uur had ik Fantastic Beasts jaren geleden al gelezen bij het uitkomen. En wat een geweldige ervaring om weer terug te keren in die geweldige HP wereld; het was een feestje in de bioscoop afgelopen najaar.
Inside the Magic geeft een mooi inkijkje in hoe ze de film tot stand gebracht hebben. De vele keuzes die gemaakt zijn wat betreft casting, decor, de fantastische beesten enz. Na het lezen van het boek ben ik nogmaals de film gaan kijken en er vielen mij nu nog veel meer details op.
Dit boek is een aanrader voor al die Fantastic Beasts fans die maar geen genoeg krijgen van de Wizarding World. Ik kan niet wachten op de volgende film en hopelijk dan weer zo'n mooi naslagwerk van de making of...