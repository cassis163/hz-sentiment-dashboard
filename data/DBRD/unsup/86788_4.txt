Als onderdeel van de leesclub LS Sterrenthriller mocht ik alvast Het masker van Dimitrios lezen van Eric Ambler.

De Engelse detectiveromanschrijver Charles Latimer is op vakantie in Turkije als hij kolonel Haki ontmoet. De kolonel laat hem het lichaam zien van een beruchte crimineel Dimitrios. Lamiter raakt gefascineerd door Dimitrios en gaat een zoektocht aan naar het ware verhaal achter Dimitrios. Wie was hij, waar is hij al die jaren geweest en wat heeft hij allemaal op zijn geweten? Lamiter betreed een schimmige wereld die hem leid door diverse steden in Europa en ontmoet hierbij verschillende duistere karakters.

De eerste bladzijdes van het boek moest ik erg wennen aan de schrijfstijl en aan het taalgebruik. Het boek valt niet te vergelijken met de hedendaagse thrillers en in dat opzicht zou ik eerder neigen om het een spannende literaire detective te noemen. Na de eerste tien bladzijdes werd ik in het verhaal gezogen. De verschillende karakters en de duistere en corrupte wereld vond ik erg interessant en intrigerend. De karakters, de verschillende steden en de gebeurtenissen worden ontzettend mooi beschreven. Ik kreeg echt het gevoel alsof ik in de hoek van de kamer zat als het gesprek gaande was tussen de verschillende personen en met hun meeliep over de straten in de diverse steden.

Ik heb ontzettend genoten van de zoektocht van Latimer en zijn gedachtegang hierbij. Het boek is niet tenenkrommend spannend maar op de één of andere manier is het wel zo geschreven dat je constant een lichte spanning voelt waardoor je geneigd bent om het boek in één ruk uit te lezen.

Het boek is een ontzettend mooi beschreven zoektocht naar het kleurrijke verleden van Dimitrios. Heb zelf het boek bijna niet kunnen neerleggen en het was dus helaas al na 2 dagen uitgelezen.

Aangezien het naar mijn smaak meer een spannende literaire detective is dan een thriller geef ik het 4 sterren. Zeer zeker voor de fervent lezer een Literair hoogstandje!