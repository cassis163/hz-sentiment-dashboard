Deel vijf alweer met Helen in de hoofdrol maar ook nu geen teleurstelling!
Net als de voorgaande delen is dit deel goed zelfstandig te lezen want kleine terugblikken worden geboden om net genoeg te weten wat er speelt in Helens leven.

Dit keer komt alles wel heel dicht bij Helen haar leven dat ze leidt naast haar carrière bij de politie van South Hampton. Een spannende ontwikkeling als je het mij vraagt. Zwijgt Helen in alle talen om haar connectie met het slachtoffer niet bloot te geven of gaat ze overstag om het onderzoek niet in gevaar te brengen?
Je leest dit en de ontknoping van het geheel het beste zelf in Naar bed, naar bed.

Arlidge slaagt er wederom in om je in het verhaal te trekken en je niet los te laten voordat je het einde hebt gelezen. Zijn schrijfstijl is helder en to-the-point, ook nu blijkt weer dat gedegen research is gepleegd.
De 129 hoofdstukken lezen wederom als een trein en zetten je af en toe even of een spoor dat uiteindelijk toch niet blijkt te kloppen. Het einde is geniaal bedacht als je het mij vraagt.

Naar bed, naar bed is weer zo’n juweeltje dat je niet wilt missen. Dus ik zeg lees dit boek!