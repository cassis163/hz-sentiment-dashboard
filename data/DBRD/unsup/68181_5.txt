Bij het zien van de cover krijg je meteen een nostalgisch gevoel. Een gevoel van dat de tijd waarin de cover is geschilderd gemoedelijker was, alsof er minder haat en nijd was en men meer huiselijker was.
De verhalen in Historische Verhalen II zijn 20 korte verhalen die je ook los kan lezen, je kan dus zelf bepalen welk verhaal je eerst gaat lezen zonder bang te zijn dat je het gevoel hebt dat je dan iets hebt gemist omdat je niet eerst het verhaal ervoor hebt gelezen. Elk verhaal heeft zijn passende titel, de naam van de auteur van het verhaal en het jaartal en de plaats waarin het verhaal zich afspeelt. De verhalen eindigen met een korte historische achtergrond verteld door de auteur waarin hij zijn mening geeft en ook zijn bronnen vermeld.
Het is mooi om de verhalen over lang vervlogen tijden te lezen zoals bijvoorbeeld de verhalen Zoete zonde en Hisse, maar ook de verhalen van minder lang geleden dan de cover doet vermoeden zoals bijvoorbeeld de verhalen Pop (wat een hartverscheurend verhaal is), Op de klei en Sneeuw in Vietnam zijn interessant om te lezen. Soms moet je je even verplaatsen in de tijd omdat er in vroeger tijden andere normen en waarden golden, tijden waarin vrouwen niet zoveel rechten hadden, tijden dat de man de baas was.

Lees verder op https://surfingann.blogspot.nl/2018/03/historische-verhalen-ii.html.