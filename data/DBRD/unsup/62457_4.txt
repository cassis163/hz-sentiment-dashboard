De cover vind ik speciaal. Voor mij zijn de twee personen achteraan onopvallend en valt de roze titel meer op. Ik moet er al echt op letten dat de twee personen naakt zijn.

In het voorwoord staat er een korte definitie van overspel. Iedereen heeft wel een definitie en het blijkt dat ik nog heel tolerant ben op dit moment. Maar of dit ook zo gaat zijn als het mij werkelijk overkomt (in de zin van de bedrogen partij), betwijfel ik.

Het boek bevat een combinatie van fictie en non-fictie. Er zijn o.a. korte interviews met personen die overspel pleegden. Wat is hun gezinssituatie? Hoe is het overspel begonnen? Noem enkele woorden die je associeert met overspel...
Daarnaast zijn er ook brieven van de personen die overspel pleegden naar hun man of vrouw. Ze leggen uit waarom ze overspel pleegden, hoe het verder moet,...
En dan zijn er nog de verhalen. En eentje leek wel veel op Vijftig tinten. Ik heb Vijftig tinten enkel maar doorbladerd en niet gelezen, maar het was nogal een erotisch verhaal waardoor ik het dus vergelijk met Vijftig tinten. Eentje kan uiteraard niet kwaad en ik heb me er ook niet echt aan geërgerd. Het hoort tenslotte wel bij overspel. Toch ben ik blij dat de auteurs geen zoveelste erotisch boek op de markt wilden brengen. Gewoon een boek met verhalen over overspel zonder het over de erotische boeg te gooien.

Er staan ook heel wat tips in. Het lijkt alsof ze overspel willen promoten, maar dit is het niet. De zin Bezint eer ge begint is hier op van toepassing. Maar als je toch overspel pleegt, staan er toch wel nuttige tips in.

Kort samengevat: een gevarieerd boek over het thema overspel zonder dat het te erotisch wordt. Buiten dat één verhaal, vond ik het zelfs nog heel braaf. Dus verwacht geen Vijftig tinten, Negentig dagen,... ;-)