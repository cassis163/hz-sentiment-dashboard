Het verhaal gaat over Su, een geadopteerd meisje uit Korea.
Samen met Leah haar zusje en diens vriendinnen gaat ze op vakantie naar Mallorca, daar wordt in een nachtclub een video gemaakt waarop te zien is dat Su seksueel misbruikt wordt.
Als Leah dan alleen terug komt en langzaam de werkelijkheid tot iedereen door dringt, slaat de paniek toe.
Waar is Su?
En wie zit er achter deze vreselijke filmpjes?
Hoever gaat de moeder van Su om wraak te nemen op de mensen die het leven van haar gezin kappot heeft gemaakt?

“De wereld is een gevaarlijke plek, niet omdat er slechte mensen zijn, maar omdat er mensen zijn die toekijken en niets doen” (Albert Einstein)

Ik heb dit verhaal met veel plezier gelezen, het thema is erg actueel en het zou zo je eigen dochter kunnen overkomen, dit zorgde ervoor dat ik me goed in kon leven in het verhaal.
De personages worden goed uitgewerkt. Je krijgt echt medelijden met Su en haar zus Leah vond ik maar een nare meid, met de moeder kon ik ook goed meeleven, en telkens vroeg ik mezelf af hoe ik zou reageren als ik zoiets mee zou maken.
Het verhaal vond ik niet echt een “thriller” daarvoor ontbrak de spanning naar mijn idee, maar desondanks heb ik erg van dit verhaal genoten.