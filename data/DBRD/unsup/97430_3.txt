Frank Jansen heeft met "In het spoor van haar vader" een vlot geschreven, en ook spannend boek afgeleverd. Het thema is de financiele wereld rond de popmuziek, een nog redelijk onontgonnen terrein in dit genre. De schrijver brengt al (te) snel en (te) verwacht twee verhaallijnen bij elkaar. Er zit een goed tempo in het boek vrijwel zonder onnodige uitwijdingen. Het boek leest daardoor plezierig; de romantiek in het boek is ietwat flauw en neigt naar het niveau van de bouquetreeks. De ontknoping kan er mee door; de eerste twee delen van het boek zijn sterker dan het laatste deel.
PS Iets meer research voor het boek zou niet weg zijn: bv. op pagina 45, de Erasmus Universiteit kent geen afdeling geologie.