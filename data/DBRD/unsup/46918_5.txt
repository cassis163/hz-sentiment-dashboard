In deze bundel neemt de auteur je mee op reis door een bijzonder leven. Hij zet alles vol humor op papier. Ik garandeer je dat je tijdens het lezen een glimlach op je gezicht krijgt.

Hij laat je kennis maken met zijn aparte / artistieke ouders. Ze waren niet rijk als het op vermogen aankomt. Maar op het gebied van ervaringen,plezier en herinneringen maken, zijn ze echt rijk.

Zijn kindertijd zie je door de ogen van een kind. En dat hij dingen anders zag dan volwassenen zorgt voor zeer grappige momenten en uitspraken.

Hij maakt als volwassene ook genoeg mee. Hij neemt je mee naar school, waar hij erg bijdehand was. Maar ook lijkt hij bijzondere mensen aan te trekken, waardoor het soms lijkt of je een verhaal uit Mr Bean zijn leven aan het lezen bent. Ik vind niet snel een boek zo leuk dat ik erom moet lachen. Dit boek krijgt het voor elkaar!

Aangrijpend maar humorvol. Het gaat heel goed samen!

Deze man heeft een zwak voor schoenen (soms lijkt het meer op een obsessie). Schoenen spelen een rol, in aardig wat van zijn verhalen. Ook staan er een aantal illustraties in.

Hij laat je ook nadenken over het leven. Als je arm bent kun je ook rijk zijn: een liefdevolle familie en humor maken je rijker dan je denkt dat je bent.

Dit boek heeft mij savonds op de bank heerlijk laten ontspannen. Ik moest af en toe zo erg lachen, dat de tranen over mijn wangen liepen. Lachbuien waar mijn omgeving niets van begreep. De oplossing is: zij moeten dit boek ook gaan lezen. Iedereen eigenlijk! Een boek met een lach garantie