KJODK, krijg jij ook de klere ! Dit zinnetje gebruikt John Rebus te pas en te onpas tijdens zijn bezoek in Londen. Hij is er niet als toerist, neen de Londense politie zit met de handen in het haar. De stad wordt onveilig gemaakt door 'De Wolfman', een seriemoordenaar die jonge vrouwen de keel oversnijdt en een gat in hun buik bijt. De Schotse inspecteur, John Rebus, heeft de reputatie een expert te zijn op het gebied van seriemoordenaars en wordt naar Londen ontboden om het onderzoek vlot te trekken. Maar bij Scotland Yard zijn ze niet zo gelukkig met die rare Schot, die ze maar met moeite verstaan, en een bemoeial vinden. KJODK!

Rankin's vorige, 'Kat en Muis', kon me maar matig boeien. Ik gunde hem het voordeel van de twijfel, gelukkig, want deze is stukken beter.
Hij houdt het verhaal levendig door een tweede verhaallijn toe te voegen. Je krijgt als lezer ook een aardige kijk op het priv√© leven van Rebus en dat maakt het zeer leuk om lezen. Af en toe een vleugje humor erdoor geweven...ik ben aangenaam verrast?door Rankin en heb zijn volgende, 'Blindeman' al meegebracht uit de bib. Vier verdiende sterren !