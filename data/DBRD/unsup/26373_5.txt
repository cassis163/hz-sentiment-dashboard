Bijzonder verhaal over een vriendschap tussen de 2 vriendinnen Elena en Lila die elkaar leren kennen in hun kinderjaren. Het speelt zich af in de jaren 50 in de Italiaanse stad Napels. En wordt verteld door Elena ongeveer 60 jaar later. De schrijver is een pseudoniem en er doen verhalen de ronde dat de boeken zijn geschreven door een mannelijke Italiaanse journalist. In het begin moet ik er een beetje in komen. Het boek begint met de opsomming van heel veel personages uit de volkswijk waar Elena en Lila wonen. Af en toe sla ik daar wel op terug om te kijken over wie het gaat. Toch word ik al snel meegezogen in het verhaal. Dat komt door de manier waarop de schrijver alle personages tot leven brengt. Je waant je zelf ook in het naoorlogse Napels. Ik ben erg benieuwd hoe het Lila en Elena verder vergaat. Het boek eindigt op hun zestiende verjaardag met het huwelijk van Lila. Elena is druk met studeren op het gymnasium. “De geniale vriendin” is deel 1 van 4 van deze reeks boeken genaamd de Napolitaanse romans.