De Onwetende is een boek waarin angst regeert, de setting op het afgelegen eiland met de "aparte" bewoners en hun onderlinge ingewikkelde verhoudingen. Lisa Jackson heeft even nodig om het boek te plaatsen, de karakters te introduceren, maar dan kruipt de lezer als het ware in het hoofd van Ava Garrison Church. Haar zoontje Noah is twee jaar geleden tijdens het kerstdiner uit zijn bedje verdwenen. Nooit is er een enig spoor van hem teruggevonden of is er losgeld voor hem geÃ«ist. Deze gebeurtenis heeft Ava geknakt en haar in steeds grotere verwarring achtergelaten. Zelfs zo drastisch dat zij een zelfmoordpoging doet en in een psychiatrische inrichting wordt opgenomen. Of toch niet??

Naast de angst regeert ook vooral de verwarring in de De Onwetende. Verwarring rond de gebeurtenissen in het verleden, maar ook juist in het heden. Ook verwarring over haar familie en vrienden, de bewoners van het huis. Hun beweegreden, hun activiteiten: wat voeren ze precies uit of juist niet? En dan de ontsnapte gevangene, Lester Reece, is hij echt op het eiland zoals de dorpsmythe gaat en zo ja, waar dan? Dan is er ook nog de nieuwe werknemer, Austin Dent, aangenomen door Wyatt, Ava`s man, maar zelfs hij gedraagt zich apart.

Wie kan Ava nog vertrouwen? Steeds minder mensen zoals zal blijken gedurende het boek. Prachtig hoe Lisa Jackson met Ava, maar zeker ook met de lezer speelt. Op sommige momenten in het boek is er zelfs neiging naar lichte horror, maar zeker is het boek een sterke psychologische thriller, welke je als lezers regelmatig de bibbers gezorgd. Je raakt compleet in het verhaal verloren en zou Ava soms wel willen toeschreeuwen. Het is een lijvig boek, maar door de schrijfwijze vlieg je door de hoofdstukken. De laatste honderd bladzijden is er geen weg meer terug, het enig wat rest is als een gek doorlezen en jezelf verbazen.

Reeds de meeste boeken van Lisa Jackson te hebben gelezen, vind ik dit een van haar betere boeken. Zeker anders als haar eerdere boeken. Angst is altijd wel een thema in de boeken van Lisa Jackson, maar De Onwetende bezorgt het je als lezer ook een onbestendig gevoel.