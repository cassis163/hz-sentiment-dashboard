Ik heb eerder het boek Gisèle van Susan Smit gelezen en hoewel ik beide boeken goed vond en met vier sterren gewaardeerd heb, sprak Vloed mij toch iets meer aan dan Gisèle.
Dit kan komen omdat de hoofdpersonen (kunstenaars) uit Gisele wat verder van mij af stonden. Maar voor Vloed pleit bij mij ook dat het in Noordwijk afspeelt (eind 19-de eeuw). Ik woon niet ver van die kustplaats af, het was voor mij dan ook erg interessant om te lezen over het Noordwijk van toen en de veranderingen die daar destijds plaatsvonden.
Maar bovenal vond ik het een heerlijke historische roman die vlot weg las en het feit dat het echt gebeurd is en dat het familie van de schrijfster betreft (boek bevat ook foto’s uit het familiearchief) gaf voor mij een meerwaarde. Ik hoop dat een nieuwe historische roman van deze schrijfster niet lang op zich laat wachten.