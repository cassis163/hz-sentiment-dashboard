Josephin Maurer is een jonge getraumatiseerde vrouw die poppen maakt. Getraumatiseerd omdat ze een jaar geleden ontvoerd en gedrogeerd is. Ze heeft het met een beetje geluk overleefd omdat de dader bij een verkeersongeval om het leven is gekomen en ze veel lawaai heeft gemaakt in de kelder waar ze gevangen zat. De broer van de dader heeft haar toen gevonden.
Nils Trojan, jonge inspecteur die terugkomt na een incident tijdens een aanhouding (vorige boek), loopt bij een psycholoog omdat hij last heeft van angsten. Angsten die vooral te maken hebben met zijn kindertijd, zijn vader en de vroege dood van zijn moeder.
Nils Trojan wordt bij een gruwelijk vondst gehaald, een jonge vrouw in een kelder, overspoten met pur, ook pur in haar mond en neus waardoor ze gestikt is. Niet veel later wordt een tweede vrouw gevonden. Beide vrouwen zijn op een of andere manier gelinkt aan Josephin Maurer. Ook Josephin was een jaar geleden gedeeltelijk met pur bespoten, haar onderbenen. Maar haar dader is door, heeft een auto-ongeluk gehad.
Gaat het hier om een copy-cat of was er een tweede dader of had men toen de verkeerde dader?

Het idee om iemand te vermoorden door gebruik te maken van de eigenchappen van pur vind ik heel origineel. Ik heb onlangs zelf nog een gat gevuld met pur en het stulpt ontzettend uit en wordt keihard.