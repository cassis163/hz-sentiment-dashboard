Dit boek behoort wat mij betreft tot de echte top van de afgelopen jaren. Een verhaal over vrouwenhandel dat vanaf het begin pakt en je tot op de laatste bladzijde met verbijstering aangrijpt. De onthulling die dan nog even volgt tussen neus en lippen door, doet je beseffen dat het niet zomaar fictie is wat hier beschreven wordt. Een boek dus dat nog enige tijd in je hoofd blijft hangen.
In dit boek worden gebeurtenissen beschreven die helaas maar al te werkelijk zijn en waar te weinig bij stil gestaan wordt in ons "beschaafde" wereldje. De hele toonzetting van het boek is realistisch en vliegt nergens uit de bocht. Geweldig goed beschreven, gewoon zoals het is.
Hulde voor dit schrijversduo waarvan we hopenlijk nog meer te lezen zullen krijgen in de toekomst.