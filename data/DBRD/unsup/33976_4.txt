Een prachtig verhaal wat gedragen wordt door uitbundige prenten en veel woordspelingen en dat begint al met de titel: Arme Rijk.
De ritmische versjes die op de bijgeleverde CD verteld worden door Klemens Patijn in verschillende stemmetjes, zijn van tekst hier en daar nog wat moeilijk voor de jongsten, maar worden ondersteund door de mooie, gekleurde prenten. De prachtige muziek van Martijn Rondel complementeert het verhaal van Bette Westera en de tekeningen van Sylvia Weve.

Wanneer de veerman hem over wil zetten voor een appel en een ei, deed me dat aan de dood denken, Ja, ook dat hoort bij het leven.
De appel en het ei, de knapzak en de nieuwsgierigheid van Rijk naar de wereld om hem heen en de zoektocht naar zichzelf is een waar plezier om over te lezen, naar te luisteren en naar te kijken.

Wat heel leuk is om te doen; eerst samen het boek bekijken en zelf voorlezen (voor de jongsten) en dan vragen beantwoorden en uitleg geven waar dat nodig is, om dan een paar dagen later weer samen de prenten bekijken terwijl je luistert naar de prachtige muziek en de stem op de CD. Je zult dan ook constateren dat de uitleg is blijven hangen.

De uitvoering van het boek met een kaft van zichtbaar karton (arm) en gouden binnenbladen (rijk) maken het sprookje compleet. (arm en rijk tegelijk)