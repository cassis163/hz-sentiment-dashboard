Ik had me door wat ik van anderen hoorde over dit boek voorbereid op een enorm hoog USA rules gehalte, bleek -vond ik- uiteindelijk best nog mee te vallen. De miskleunen op alle nivo's die terroristische aanslagen mogelijk maken zijn niet bepaald USA Rules. Dat de hoofdpersoon een superheld is, ach, dat zie je vaker in dit soort boeken, stoorde me ook niet zo.

Ik vond het eerste deel van het boek het best, erg te gek zelfs. De beweegredenen en de achtergronden van de terrorist en het verleden van Pelgrim vormden wat mij betreft het hoogtepunt in dit boek.
Daarna komt de nadruk te liggen op het speuren, het deel wat zich in Bodrum afspeelt en waarin de moordzaak uit hoofdstuk 1 eigenlijk meer speelt dan de jacht op de terrorist. Best spannend en leuk, maar ik vond het allemaal A) net wat te toevallig en B) wat lang duren.

Al met al best een prima boek maar niet de topper waar ik van te voren en na het eerste deel van het boek op had gehoopt.