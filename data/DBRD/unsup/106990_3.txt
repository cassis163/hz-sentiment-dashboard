In dit boek doet de zwangere van Heemstra verslag van haar zoektocht naar een mythe die al jaren de ronde doet in haar familie. Haar verre oom wordt omschreven als een held en ze overweegt haar zoontje te vernoemen. Na een uitgebreid onderzoek komt ze erachter en leert ze dat niet alles altijd is wat het lijkt.

Haar schrijfstijl is luchtig en zonder poespas. Dat kan leiden tot een eendimensionaal geheel maar ze weet heel knap diepere lagen in dit boek aan te brengen door hier en daar te strooien met vergelijkingen en metaforen die uitnodigen tot nadenken.Tevens zet ze de lezer een aantal keer op het verkeerde been wat tot verrassende passages leidt zoals die waar ze toegeeft het niet al te nauw hebben genomen met de chronologie van haar zoektocht ten behoeve van het verhaal. Ook de aftellende hoofdstuktitels naar de bevalling (denk je). Origineel en spitsvondig!
Daarnaast heeft ze de stemmingen en nukken van een zwangere vrouw goed weten te verwoorden in het verhaal waardoor de hoofdpersoon een menselijk gezicht krijgt.

Door bovenstaande lukt het haar de lezer aan de hand te nemen en deel te laten zijn van haar zoektocht. Knap gedaan!

3,5 ster