Voor thrillerlezers las ik ' In het veld' . dit boek bevat een toch wel alledaags maar nog weinig besproken onderwerp dat heel erg realistisch geschreven is.
Het boek kent zulk een vlotte schrijfstijl dat het lijkt alsof het helemaal geen debuut is. De auteur zet op een beeldende manier personages neer en neemt je mee in hun belevingswereld .
De rode draad zijn de gevoelens van twee moeders en hun zonen, die onder verschillende omstandigheden elkaar verloren. Het is echt geen 'en ze leefden nog lang en gelukkig-verhaal' maar het plaatje past wel vanaf de eerste bladzij tot en met de laatste.
De auteur brengt het vaak heel ontroerend, soms rauw soms vol emotie, zelfs soms heel confronterend en shockerend, hij spaart niks of niemand. Hij beschikt over een zodanige schrijverskunst dat je als lezer heel erg sterk in het verhaal gezogen wordt. Hij zet personages neer die je zo zou willen gaan helpen, ze onderdak, eten en kleren geven. Hij speelt met de taal wijl het toch zeer vakkundig is neergezet.
Er wordt een dermate spanning opgebouwd van hoofdstuk naar hoofdstuk , dat alles voor de lezer moet wijken. Verweesd blijft de lezer achter. Met een verhaal dat nog lang blijft hangen.

Sterk debuut! Aanrader! Een schrijverstalent om 'U' tegen te zeggen!
_____________
Spanning : 10 punten, omdat spanning opgebouwd in verschillende hoofdstukken naar hun einde toe, in het volgende hoofdstuk niet meer aan bod komen. Je moet als lezer een aantal hoofdstukken verder lezen, wil je 'n vervolg krijgen op het geschrevene...
Plot : 10 punten, omdat het heel erg abrupt, onverwacht en rauw gepresenteerd werd en zomaar een onvoorstelbaar waargebeurd verhaal zou kunnen zijn.

Leesplezier : 10 punten, omdat je verder moet lezen om dat je volledig in het verhaal getrokken zit. De personages lijk je wel in 't echt te kennen, en je wil alleen nog alle goeds voor hen te lezen krijgen.
Schrijfstijl : 10 punten, omdat je zo in het verhaal gezogen wordt. Vanaf pagina 1 tot het boek uit is.
Originaliteit : 10 punten, omdat het tijd wordt dat ook aan dit spijtige onderwerp meer aandacht mag gaan besteed worden. Een boek hierover uitbrengen is al een grote stap in de goede richting.
Psychologie : 10 punten, omdat je als lezer echt begaan bent met veel personages. Zo danig erg dat ik soms mijn verontwaardiging hardop uitte, waardoor mijn kamergenoten mee schrokken!!
Gemiddelde beoordeling : 10 punten of 5 sterren