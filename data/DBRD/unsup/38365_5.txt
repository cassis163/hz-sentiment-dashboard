Een boek dat al zo veel gelezen is en geroemd om de schrijfstijl en de inhoud, dat k√∫n je gewoonweg niet negeren. Dus vond ik tot mijn grote vreugde een mooi exemplaar van 'De Schaduw van de Wind' bij de kringloopwinkel. Het begin van het verhaal is echt even iets waar je in moet komen. Wennen aan de lyrische schrijfstijl en kennismaken met de bijzondere personages. Maar al snel leest het bijzondere verhaal als een trein en word je meegezogen in de wereld van Daniel Sempere en zijn spannende boekenavontuur.
De Schaduw van de Wind is als een goede wijn: even wennen bij de eerste slok. Met een stevig karakter die je niet even achterover giet, maar waar je de tijd voor neemt. En bij de laatste slok baal je ervan dat de fles leeg is.