In het spoor van de eclips gaat over Nat Dobbs, een 15 jarige die het erg zwaar heeft. Thuis staat Nat in de schaduw van zijn populaire broer, op school wordt hij als de stotterende jongen gezien en als hij er dan eens bij probeert te horen, komt hij in zijn nakie op de tv. Voor de zoveelste keer verhuist hij met zijn moeder en probeert een nieuwe start te maken op een nieuwe school, maar zal hij weer dezelfde fouten maken? Doet hij alweer te hard zijn best om erbij te horen?

Dit prachtige verhaal over Nat dobbs, Milo Quincy en Celeste volgt hele eigenaardige personages: de nerd, de plaatselijke pedofiel (wat natuurlijk niet waar is) en het mooiste meisje van de stad. In het boek lees je dat zelfs het mooiste meisje niet gelukkig is en dat schijn bedriegt.

Dit YA- debuut van de Ierse schrijfster Bronagh Curran heeft alles wat een Young Adult roman nodig heeft: liefde, vriendschap, buitenbeentjes en ja, de nodige tranentrekker zit er ook in. Dit boek sleept je mee in de wereld van Nat Dobbs en geeft je wellicht een andere kijk op leven. Fan van de John Green boeken? Dan is dit het boek voor jou!