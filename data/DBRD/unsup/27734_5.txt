Jason Evans heeft een goede baan op een reclamebureau en is gelukkig getrouwd met Kayla. Op een dag ontvangt hij een polaroidfoto met een grafzerk erop en de tekst: “Jij bent dood “.Een dag later nog een met de tekst :”Je denkt dat je leeft, maar je bestaat niet “ .En een derde met de macabere tekst : “18 augustus , je sterfdag “erop .Jason wordt gek bij het idee dat iemand hem wil doden dus besluit hij het graf te gaan zoeken . Dit valt echter niet mee.Hij krijgt ook weer heftige nachtmerries over vuur en stemmen die tegen hem zeggen dat hij dood is .Jason is bang voor vuur, hij heeft al vanaf kind af aan pyrofobie. Waardoor dit ontstaan is weet hij niet. In zijn jeugd heeft hij nooit een brand meegemaakt. De polaroids houden zijn geest bezig en de nachtmerries worden erger .Om van zijn nachtmerries over vuur en de angst hiervoor af te komen , krijgt hij hypnotherapie. Hij komt hierdoor dichter bij de oorzaak van zijn angst. Hij kan het verband met de foto’s niet leggen maar toch heeft hij het gevoel dat het er mee te maken zal hebben. Intussen stelt dit alles zijn relatie met Kayla behoorlijk op de proef. Zij vind dat hij er te veel achter zoekt en er te diep op ingaat. Zij is zelf bang voor de dood en nu Jason het raadsel rond de polaroids wil oplossen, wordt het haar teveel. Toch gaat ze met hem mee en steunt ze hem tijdens de zoektocht naar het graf. Op het moment dat Jason ontdekt heeft wat hij zocht en wat er met hem gaat gebeuren , gebeurt er iets met Kayla. Dit was niet wat hij gehoopt had te bereiken . Jason is hiervan erg geschrokken en in de war maar hij wil haar en het mysterie van het graf niet loslaten. In zijn eentje komt hij erachter hoe het zit . Hij beleeft zijn grootste nachtmerrie echt .Alles valt op zijn plaats .Hij komt erachter dat niet alles is zoals het lijkt ,alles heeft een reden. Soms zijn dingen te verklaren , soms niet en moet je het laten rusten.
Het plot is zeker niet voorspelbaar .Jack Lance is erg goed in de opbouw van het verhaal. Het begint rustig , zelf een beetje saai maar naarmate het verhaal vordert , hoe spannender het wordt. Het boek heeft een paar hoofdstukken die voor mij onrealistisch overkomen maar het is een duidelijk en zeer spannend boek .Als je in reïncarnatie gelooft , moet je dit boek zeker lezen .
Het verhaal speelt zich af in verschillende staten van de Verenigde Staten . De omgeving wordt goed en duidelijk beschreven . Je voelt de hitte van de woestijn en de sfeer op het kerkhof. Dit komt zeer realistisch over. Bijna griezelig soms.
De personages van Jason en Kayla zijn goed kozen voor dit verhaal. In het begin denk je te weten hoe het tussen hen zal aflopen maar gaandeweg het verhaal ga je daar aan twijfelen.
Zeer goed . 5 sterren