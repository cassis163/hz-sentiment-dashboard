Beschrijving van herinneringen en verhalen over hoe het was om na de oorlog in een groot gezin op te groeien. Anita Terpstra heeft beide kanten van haar familie (familie van vader en moeder) geÃ¯nterviewd. Elk hoofdstuk vertelt het verhaal van een broer of zuster in de gezinnen. Hoe ze hun jeugd hebben beleefd, dingen die voorgevallen zijn, hoe het ging om zo'n groot gezin te onderhouden.

Het boek is in een prettige stijl geschreven met daarbij ook een aantal foto's van de gezinnen en personen om wie het gaat. Al is het een boek met persoonlijke informatie over de familie van de schrijfster, is het toch interessant voor een ander om te lezen. Voor een groot gedeelte zijn de verhalen en herinneringen die vertelt worden herkenbaar vanuit de verhalen van onze eigen families.