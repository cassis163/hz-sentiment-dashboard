Ik vond het een prachtig, spannend boek. Zowel Will Trent als Faith Mitchell worden als echte personen, met hun hebbelijkheden en onhebbelijkheden neergezet. Wanneer ze samen op pad worden gestuurd om de ontvoerder van Emma te pakken te krijgen leren ze elkaar steeds meer waarderen, hoewel Trent er in het verleden de oorzaak van is geweest dat Faith's moeder gedwongen met pensioen is gestuurd. Ik had meer openlijke strijd tussen hen verwacht, maar dat bleef onderhuids, waardoor toch ook weer een goede dosis spanning werd opgebouwd. Langzaamaan ontwikkelde ook het verhaal zich, waardoor je alle tijd kreeg om de personages te leren kennen. En toen eenmaal de vlam in de pan sloeg en duidelijk werd welke richting het onderzoek uit moest gaan, kreeg je in sneltreinvaart de ontwikkelingen om de oren gelagen waardoor je alleen maar verder, verder, verder wilde lezen.
Ik ben ook heel benieuwd naar het volgende boek van Karin Slaughter. Gauw maar eens in de bieb kijken!