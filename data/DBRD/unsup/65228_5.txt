Dit boek gaat over Richard McKenna, een schrijver die een writersblock heeft en dat wordt hem niet in dank afgenomen door zijn uitgever. Zeker niet als blijkt dat Richard een geheime relatie heeft met Glory, de vrouw van de uitgever. Hij wordt met de dood bedreigd en vlucht naar Boston.
Maar ook in Boston blijkt het niet lekker rustig te zijn, hij blijkt een pion te zijn in een of ander dodelijk spel en wordt opgejaagd door vampiers, zombies, geesten en terroristen. Hoe kan hij hier vandaan ? Waarom heeft iedereen het op hem gemunt? De enige die hem wil helpen is notabene zelf een vampier, een vrouwelijk met de naam Sybil. Wat zal daar achter zitten? Kan hij haar wel vertrouwen? En waarom hebben ze het over een boek , de Necronomicon?
Je leert Richard kennen als hij in de problemen zit. Hij probeert zijn leven weer op de rit te krijgen nadat hij van zijn baas een deadline heeft gehad. Hij is toe aan rust en aan inspiratie voor zijn tweede boek. Dat krijgt hij allemaal in Boston, hij maakt genoeg mee. Je kan je in hem inleven, zijn karakter wordt goed genoeg beschreven.
Het karakter van Sybil wordt in de loop van het verhaal steeds beter. Je kan je zeker in haar verplaatsen en snapt dus ook waarom ze bepaalde dingen doet. Ik mag haar wel, ze is mijn favoriete personage. De andere personages die ik interessant vind zijn Harry en Jack.
De sfeer in het boek wordt erg mooi en levendig beschreven, je kan je een goed beeld vormen van de omgeving en van de soms bloederige scenes. Het is erg realistisch beschreven ,alsof jezelf in die scene meedoet..
Het verhaal leest erg vlot ,de hoofdstukken zijn kort en er zit veel vaart en actie in. Er is geen moment in het boek dat saai is. De ingrediÃ«nten zijn vampiers, zombies, terroristen, geesten, bloed, humor, actie en zelf romantiek.
De opbouw naar het eind is erg goed, dat zie je niet aankomen. Het is een afgerond eind, ook al komen er nog twee delen in deze serie. Ik kan niet wachten op deel twee.