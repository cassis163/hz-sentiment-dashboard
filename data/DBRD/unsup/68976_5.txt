Een heerlijk nieuw boek van één van mijn favoriete schrijfsters. Na het aanschaffen dan ook direct met een kopje thee op de bank gesmuld van alweer een nieuw verhaal over premiejager Stephanie Plum, die zoals altijd zich weer in de meest vreemde situaties verzeild raakt.

Ook dit keer is het verhaal weer gelardeerd met een enorme dosis humor en gaat het niet zozeer om de verhaallijn zelf maar om de persoonlijke belevenissen van Stephanie Plum en haar familie en vrienden. De verhaallijnen rondom Morelli en Ranger worden leuk uitgewerkt.

Ik verheug me alweer op deeltje 9 (Engelse titel "To the nines" en deze komt in de VS uit op 15 juli 2003).