Stel je voor: je vader werkt bij een restaurant en daarom moet je steeds verhuizen. Leuk? Volgens mij niet. Het overkomt het meisje in Niets te verliezen van Sarah Dessen. Dessen schrijf met die nieuwe boek zeker een succesnummer. In tegenstelling tot andere meidenverhalen vertelt dit verhaal meer dan een simpel gegeven. Het verhaal laat je nadenken over wie je eigenlijk bent!

Mclean woont bij haar vader; haar ouders zijn gescheiden. Haar vader probeert restaurants steeds weer te redden en daarom verhuizen ze vaak. Mclean doet zich in elke plaats anders voor dan ze is, maar dit lukt haar niet in het laatste plaatsje waar ze komen. Op de nieuwe school lijkt ze toch vrienden te krijgen en ook krijgt ze een band met Dave, een buurjongen. Het restaurant gaat niet zo goed en Mclean krijgt ook meer contact met de werknemers daar. Kan ze zich nog wel anders voordoen? Wie is ze eigenlijk? En wat gebeurt er wanneer haar vader weer weg zou moeten?

Dessen schrijft een aantrekkelijk boek met Niets te verliezen door de gekozen thematiek. Door Mclean een pubermeisje te maken wordt het meisje herkenbaar voor veel mensen. Je kunt je makkelijk in haar inleven en daardoor landt het verhaal beter. Iedereen begrijpt dat Mclean zich liever niet aan iemand wil binden en iedereen snapt dat ze geen relatie met iemand wil starten. Toch begrijpt niet iedereen dat ze zich elke keer anders voor gaat doen. Dat maakt het boek net even anders. Dessen koppelt het bekende aan het onbekende en laat de lezer zo nieuwe dingen ‘proeven’.

Ook de schrijfstijl in het boek is prettig. De zinnen zijn niet al te lang en het verhaal wordt vrij simpel weergeven. Toch krijgt de lezer genoeg uitdaging: verschillende personages worden geïntroduceerd en af en toe is er een terugblik. Dat maakt het verhaal zeker heel interessant! Mooie gedachten en diepgaande gebeurtenissen vormen de kern van het verhaal. Dessen weet dit op een interessante manier te weergeven.

Niets te verliezen is een boek dat gelezen moet worden door iedereen! Het verhaal bevat genoeg gebeurtenissen om interessant te worden en ook de thematiek is boeiend. De schrijfstijl van Dessen is interessant en aantrekkelijk. Daarnaast maakt het gegeven ‘verschillende rollen aannemen’ nieuwsgierig. Hoe loopt het af met Mclean?