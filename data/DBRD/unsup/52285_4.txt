Ruth schrijft in een stijl die je moet aanspreken: geen schietpartijen of wilde achtervolgingen, maar wel een uittekening van karakters en van kleine, maar onthullende gebeurtenissen. De spanning zit in deze uitdieping van personages en onvoorziene onthullingen. Voor sommige lezers wellicht een te langzaam tempo, maar mij spreekt het aan. Ruth Rendell mag als een van de weinige het predikaat psychologische thriller- schrijfster met recht dragen.