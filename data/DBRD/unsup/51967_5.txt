Pete Blankman heeft last van hevige paniekaanvallen. Nu heeft hij daar zo zijn eigen strategie voor, maar dat werkt helaas niet altijd. De angsten zitten diep, heel diep. Gelukkig kan hij altijd rekenen op zijn tweelingzus Bel. Ze verschillen dag en nacht met elkaar. Bel is juist zelfverzekerd en laat niet over zich heen lopen.
Als zijn moeder een prijs in ontvangst gaat nemen en Pete mee moet, nemen de angsten het flink over. Als hij bezig is met één van zijn coping strategieën verandert zijn wereld volledig. Zijn moeder is neergestoken en zijn zus blijkt spoorloos verdwenen te zijn.
Pete wordt meegenomen door een collega van zijn moeder en daar begint een waanzinnige rit vol onverwachte wendingen, intriges en complotten. Het is de wereld op zijn kop.
Wie kan je vertrouwen? Hoe sterk is de familieband? Wat als alles wat je kende een luchtbel blijkt te zijn? Wie ben je?

Wit Konijn/ Rode Wolf is een echte rollercoaster. Vanaf de eerste pagina word je meegenomen in Pete zijn angsten en zijn niet altijd werkende coping strategieën. De angsten zijn zo realistisch beschreven dat het te voelen is. Ook de onmacht als zijn manier van ermee omgaan niet werken geeft dat gevoel van echtheid weer.
Ondanks dat hij een behoorlijk zwaar leven heeft, heeft zijn personage en flinke dosis zelfspot en humor. Die sarcastische humor wordt het gehele verhaal volgehouden en niet alleen bij Pete. Het is één van de krachten van het verhaal.

Mama's mondhoeken krulden om. 'Als er toch een volgende keer komt - en ik verbied het je nadrukkelijk, dat snap je - laat die regenwormen dan met rust. Het zijn leuke diertjes die dit niet verdienen. Neem cola; dat is pijnlijker.’ -

Door de achterflap verwachte ik een spannend verhaal dat je aandacht zou vasthouden. Dat heb ik zeker gekregen! Pollock heeft een verhaal gecreëerd waarbij je als lezer continue op het verkeerde been wordt gezet, waarbij je twijfelt over wie nu de waarheid spreekt en wat werkelijkheid is.
Het is een niet neer te leggen, spectaculair verhaal dat je bij de keel grijpt, niet meer loslaat met een echte mind-screw.
Mijn verwachtingen zijn zeker uitgekomen. Alleen dat einde, het is briljant maar aarghhh….. ik ben er nog steeds niet klaar mee ;-)