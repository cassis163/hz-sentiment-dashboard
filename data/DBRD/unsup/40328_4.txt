Titel: Mijn beeld van jou
Auteur: Susan van Eyck
Pagina’s: 299
Uitgeverij: de Fontein, Utrecht
Eerste druk: januari 2018
Prijs: 17.50
Susan van Eyck schrijft en fotografeert. Ze woont met haar man en twee kinderen in Leiden. Mijn beeld van jou is haar debuutroman
Waar gaat dit boek over?
Emma is begin dertig en haar leven lijkt helemaal voor haar uitgestippeld. Ze heeft al jaren een relatie met Lukas, en ze is verzekerd van een baan in de kunsthandel van haar moeder. Dan loopt ze onverwacht fotograaf Boris tegen het lijf. Haar hele wereld staat op zijn kop als ze stapelverliefd op hem wordt. Maar net als er tussen hen beide voorzichtig een vonk overgeslagen lijkt te zijn, bezweert Boris haar dat hij het niet waard is om haar leven voor overhoop te gooien en is hij opeens verdwenen.
Waarom wil Boris niet dat Emma voor hem kiest? Wat heeft hij te verbergen? En hoever moet je gaan voor een kans op geluk? Emma ziet zich gedwongen eens goed te kijken naar wat zij eigenlijk zelf wil in haar leven…

Wat vond ik van dit boek?
Een hele mooie cover, waarop staat, voor de fans van Jojo Moyes. Degene die mij een beetje kennen weten dat ik een groot fan ben van haar boeken. Met aan de top: Dans met mij. Het is voor een auteur dus erg moeilijk om mij te overtuigen, dat je op één lijn komt te staan met haar. Nou Susan van Eyck, je boek doet me sterk denken aan het boek, voor jou, dus ik begrijp waarom dit gemeld is. Maar de schrijfwijze van beide auteurs is toch echt anders. Maakt dit, dat ik het boek slecht vind? Nee, zeker niet. Nadat het boek wat traag op gang kwam, en je eigenlijk halverwege al weet hoe het boek eindigen gaat, kan je het absoluut niet wegleggen. Op het moment dat je de laatste bladzijde dichtslaat, lopen de tranen over je wangen. Dus ik kan niet anders zeggen, dan dat dit een geweldig debuut is. Mijn complimenten.
Het is echter dat er geen plotwist is, en het trage begin, waardoor ik geen 5* kan geven. Maar ik ga Susan van Eyck zeker volgen in haar verloop van haar schrijverscarrière.
Super goed gedaan 4.5*