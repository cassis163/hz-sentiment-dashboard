Leesbeleving ’t Hooge nest’ Roxane van Iperen.
.
Wat. Een. Verhaal.
.
Het boek vertelt het waargebeurde verhaal van de zussen Janny en Lien Brilleslijper. De zussen zijn Joods en duiken onder in ‘t Hooge nest. Maar alleen maar onderduiken en afwachten zit er niet in. Ze helpen waar ze helpen kunnen en blijven hoop houden dat ze de oorlog goed doorkomen. Later worden ze verraden en gedeporteerd.
.
Wat een ongelooflijk verhaal. Het blijft bizar om over dit onderwerp te lezen, hoeveel ik er ook over lees. Wat de mensen hebben moeten doorstaan. Verschrikkelijk.
.
Een aantal quotes uit het boek:

‘Een dode verzetsstrijder is belangrijker dan een levende nsb-er.’

‘Aan het front kan men sterven, als deserteur moet men sterven.’

‘Door heel Nederland worden kinderen als paaseieren verstopt.’
.
In de periode dat ik het boek las, ben ik naar het Anne Frank Huis geweest. Indrukwekkend natuurlijk, maar bijzonder dat de zussen Brilleslijper ook worden genoemd. Ik wist niet dat de zussen Janny en Lien Margot en Anne Frank elkaar kort hebben gekend.
.
Het boek is gedetailleerd. Je leest niet alleen over de zussen, maar ook andere details als over Anton Mussert, die een relatie had mijn zijn tante bijvoorbeeld of hoe het was om in een afgesloten treinwagon weggevoerd te worden. Het is op zo’n manier beschreven dat het bijna voelt alsof je er zelf in zit.
.
Bijna dertien uur heb ik naar het boek geluisterd vanuit de LuisterBieb. Een boek dat ik je van harte aan kan bevelen om te luisteren, omdat degene die het voorleest het verhaal boeiend vertelt (Loretta Schrijver).

Instagram: vrouwzoektboek