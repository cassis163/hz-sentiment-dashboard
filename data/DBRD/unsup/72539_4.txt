Dit is de eerste roman die Beth Moore heeft geschreven. Wel schreef zij hiervoor vele bijbelstudieboeken.

Het e-boek heeft 405 blz. Het klinkt erg veel, maar eenmaal aan het lezen merk je daar niets van. Meteen nadat ik het eerste stukje heb gelezen merk ik dat Beth Moore op een zeer prettige manier schrijft. Je leest dan ook alsmaar verder en wil eigenlijk niet stoppen.

Jullian Slater krijgt te horen dat haar vader is overleden door overmaat aan drankgebruik. Zij besluit naar New Orleans te vertrekken. Haar grootmoeder die zij al 20 jaar niet heeft gezien heeft daar een appartementencomplex genaamd St.Silvanus.
Al heeft ze niet veel zin om te gaan, toch reist zij er maar heen.
Wat zij hier zoal tegenkomt en beleefd zijn allemaal vreemde, rare en bizarre dingen en dit roept dan ook veel vraagtekens bij Jullian op. Is er een vloek over haar familie? Daar wil zij zeker meer van weten.

Dit boek van Beth Moore was geweldig boek met veel spanning erin. Ik heb het met erg veel plezier gelezen en zou zeggen als je van boeken met spanning houdt, ga dit verhaal zeker lezen.