Bovenstaande drie woorden zijn de woorden waarmee ik dit boek het best kan omschrijven.

"Kroonsz" vertelt het verhaal van vader en zoon die samen onderzoek doen naar het leven. Het kan toch immers niet dat er niets méér is dan geboren worden, leven en daarna weer sterven. Er moet meer zijn.
Zacharias Kroonsz doet al enige tijd onderzoek naar deze materie, buiten de wil van de dominee of het weten van zijn vrouw en zijn omgeving om, voordat hij uiteindelijk ook zijn zoon bij het onderzoek betrekt. Beiden storten ze zich op alle informatie die ze maar te pakken kunnen krijgen, op welke manier dan ook. Het geloof van zowel Zacharias als dat van Wessel worden zeer zwaar op de proef gesteld als ze tot de meest macabere ontdekkingen komen.
Het is dan ook onvermijdelijk dat er wat mis gaat. En hoe?! Je gelooft je eigen ogen niet als je leest wat voor vreemde dingen vader en zoon meemaken en tot welke lengtes ze moeten gaan om hun fout(en) weer recht te zetten. Beide mannen moeten veel opofferen.
Dit boek is een 'page-turner' van begin tot einde, hoewel ik toch moet opmerken dat er -om een Young Adult-boek te zijn- toch vrij vaak uitdrukkingen of woorden gebruikt worden waar men het moeilijk mee kan hebben. Maar dit zet de jongeren natuurlijk aan om te leren, wat goed is.
In het boek wordt vaak heen en weer gesprongen tussen verschillende jaartallen, zijnde van de 17de eeuw tot en met de 21ste eeuw. Marco Kunst heeft ervoor gezorgd dat dit niet verwarrend gebeurd, door heel duidelijk aan te geven in welk jaartal je je op dat ogenblik bevindt. 

Over het algemeen ben ik zeer tevreden over dit boek en heb het daarom dus ook vier sterren gegeven. Ik kijk er alvast naar uit om meerdere boeken van Marco Kunst te gaan ontdekken, want voor ik "Kroonsz" leerde kennen via Dizzie.nl, had ik nog nooit eerder van hem gehoord, wat jammer is, gezien zijn geweldige schrijfstijl.