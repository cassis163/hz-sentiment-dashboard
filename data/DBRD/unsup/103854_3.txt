Donkerder dan de nacht was mijn eerste kennismaking met Michael Connelly. Ik had altijd begrepen dat rechercheur Harry Bosch de 'leading man' was in zijn boeken maar in dit boek speelt Bosch slechts een (negatieve) bijrol. Terry MacCaleb vertolkt de hoofdrol in Donkerder dan de nacht waarin een onopgeloste moord en een rechtzaak ogenschijnlijk niets met elkaar van doen hebben maar toch nauw met elkaar verweven blijken te zijn. Connelly heeft een vlotte schrijfstijl en het boek leest makkelijk weg maar het feit dat Hieronymus Bosch als verdachte wordt gezien neemt veel van de spanning weg omdat je weet dat dat toch niet waar is. Desondanks een lekker boek.