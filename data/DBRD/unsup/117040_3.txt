De kosmische Vagebond is een zwerfplaneet die niet benaderbaar is voor de mens. Als Germount Freyon toch weet te landen op deze planeet zet hij gebeurtenissen in gang die invloed hebben op de hele mensheid.

Dit verhaal doet mij nostalgisch aan. En dat is niet vreemd als je bedenkt dat het verhaal geschreven is in 1966. En dat merk je ook aan het verhaal. Veel oude SF elementen passeren de revue. Van hyperaandrijving tot mutanten. Verder zit het verhaal vol met plotwendingen, waardoor je je aandacht er goed bij moet houden.

Dit is echte lekkere Duitse pulp. Daar houd je van of niet. Een aanrader voor iedereen die weer het gevoel wil hebben om een ouderwets SF boek te lezen.