In 2011 was Jens Lapidus op tournee in NL om over zijn nieuwste boek te praten. Een veel gehoorde klacht bij zijn fans was dat ze veel te lang op het derde deel hadden moeten wachten, maar ik ben ervan overtuigd dat ze Val dood de moeite van het wachten waard vonden - net als ik. Teleurstellender was dat hij aangaf zich voorlopig aan het strafpleiten en zijn jonge gezin te gaan wijden.
Maar wonder, wonder, waar halen ze het toch allemaal vandaan daar in Scandinavië, is er een nieuwe ster aan het schrijversfirmament verschenen die zeker ook de belangstelling van de fans van Lapidus kan wekken. Anders de la Motte heeft met [game] een flitsend en spannend boek geschreven waarvan het tempo zo hoog ligt dat je het (helaas) binnen de kortste keren uitleest.
HP is een loser die zijn dagen vult met klein crimineel gesnor onder het genot van een jointje, tot hij in een trein een mobieltje vindt. Dat is het begin van een reeks uitdagingen waarbij spel en werkelijkheid door elkaar heen gaan lopen. HP is een rauwe jongen die de taal van de straat spreekt. De andere hoofdpersoon is Rebecca, een hardwerkende politieagente die het nog ver lijkt te gaan schoppen.
Naast de heel verschillende soorten spanning in de levens van HP en Rebecca waar je in meegezogen wordt, zit je je als lezer ook voortdurend af te wat die twee toch met elkaar te maken hebben
Lézen dit boek!!!