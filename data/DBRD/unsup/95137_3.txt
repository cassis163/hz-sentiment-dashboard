Middels zeer uitgebreide flashbacks neemt schrijver Noah Hawley je mee naar de verschillende levens van diegene die deze ramp niet overleeft hebben. Hij wisselt dit mooi af met de bijzonder manier waarop kunstenaar Scott met deze tragedie en onbedoelde heldenrol omgaat. De slangenkuil van de schuldvraag en onbeschaamde nieuwsgierigheid van vrijwel iedereen, drijft hem naar de zeer kwetsbare JJ. Naar aanleiding van de aankondiging had ik iets meer verwacht van de band en vriendschap tussen Scott en JJ. Deze had wat mij betreft nog meer uitgediept kunnen worden. De slachtoffers blijken allemaal een eigen “agenda” te hebben die mogelijk een reden zou kunnen zijn voor deze crash. De puzzelstukjes, die in elke flasback zit verweven, nemen je mee naar de uiteindelijke ontknoping. Deze flashbacks waren erg uitgebreid waardoor de verhaallijn soms wat bleef hangen maar de uiteindelijke ontknoping bleek daarentegen zeer goed in elkaar te zitten. Extra: heel boeiend vond ik de beschrijvingen van de schilderijen, deze werden verspreid door het boek uitgelicht.