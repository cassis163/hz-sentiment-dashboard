In dit boek gaat het over Kasper. Hij zit op de basisschool en ontdekt dat hij in dieren kan veranderen. Samen met zijn vrienden gaat hij onderzoeken hoe dit gebeurt en waarom. Elke keer verandert hij in een ander dier. Zo is hij het ene moment een vlo en op een ander moment een neushoorn. Hij wil graag weten hoe hij het veranderen kan tegen gaan zodat het niet gaat gebeuren als hij op het podium staat met de schoolmusical. Of dit het gaat lukken moet u zelf maar lezen.....

Het boek ziet er aantrekkelijk uit. Tekst en grappige tekeningen lossen elkaar af. Voor veel kinderen is dit van belang anders hebben ze vaak het idee dat ze zo'n dik boek niet kunnen uitlezen.

De kinderen in mijn klas hebben genoten van het verhaal. Ze vonden de tekeningen leuk om naar te kijken en hebben meerdere keren gevraagd of ik weer verder ging lezen. Ook zijn er andere juffen op school die het boek graag willen voorlezen in hun klas. Het is dus vraag of zij eerst gaan voorlezen of dat de kinderen uit mijn groep eerst het boek zelf nog een keer mogen lezen. Al met al kunnen we zeggen dat we uitkijken naar het vervolg.