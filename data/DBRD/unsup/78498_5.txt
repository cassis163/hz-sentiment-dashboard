Voor mij een typische Karin Slaughter, met gruwelijke scene's maar ook interessante verdiepingen van de peersonnages. De hoofdpersonen zijn 2 zussen Charly (Charlotte) en Sam (Samantha) die als tieners een gruwelijke aanslag meemaken in hun eigen woning. In hun bijzijn wordt de moeder koelbloedig vermoord door een indringer. Vervolgens nemen ze de meisjes mee naar het bos om ze te vermoorden nadat een van de 2 ook nog eens verkracht wordt. Sam wordt terwijl ze nog leeft begraven n een vooraf gegraven graf in dat bos, Charly weet te ontsnappen.
Vele jaren later, zo'n 20 volgens mij, is Charly wederom aanwezig bij een aanslag in een school. Ze ziet de moorden net niet maar is enkele seconden later bij de dader en de slachtoffers.
Dan begint de zoektocht naar de motieven en achtergronden van de dader van deze 2e aanslag. Uiteraard komen dan ook de omstandigheden en daders van de 1e aanslag in beeld, waarbij een gruwelijk netwerk van jeugdprostitutie wordt opgerold.
Het slot is dan toch weer verrassend, zoals het hoort, waar ik uiteraard niets over kan zeggen zonder spoilers te gebruiken.
Enige minpuntje voor mij is dat de eerste aanslag -op de moeder - twee keer wordt beschreven, één keer vanuit het zichtpunt van Charly en één keer vanuit het zichtpunt van Sam. Deze beschrijven, die zo'n 100 pagina's uit elkaar liggen, vertonen zoveel overeenkomsten dat ik in eerste instantie dacht dat mijn bladwijzer verkeerd lag. Toe dat niet het geval bleek heb ik de 2e beschrijving maar overgeslagen! Dit is volgens mij de eerste keer in mijn leven dat ik een stukje in een boek oversla, dat wil wat zeggen!