Dit boek van Miranda Hillers is een heel fijn boek om te lezen. Het boek bestaat uit hoofdstukken die vanuit Liam, Charlize en later ook nog vanuit Walter zijn geschreven. Je beleeft dus het hele verhaal via verschillende oogpunten, waardoor je een goed beeld van iedereen krijgt. Het geeft verheldering in sommige momenten. De hoofdstukken zijn ook niet te lang, dus het is absoluut niet langdradig en leest daardoor ook lekker weg.

Het is een boek waarvan je telkens wil weten hoe het verder gaat en er zit een mooi verhaallijn in. De karakters zijn goed uitgediept, waardoor je er ook echt middenin zit. Je voelt met (bijna) alle karakters mee. Erg goed gedaan.

Het boek heeft het genre New Adult, wat ook duidelijk naar voren komt in het verhaal. Het zijn jonge mensen in de bloei van hun leven, ook op seksueel gebied. Dat komt er ook uitgebreid in voor, maar wel op een mooie manier omschreven. Het is een sensuele beleving, niet alleen maar gewoon seks.

Ik geef dit boek 3,5 sterren (omdat ik hier alleen in hele sterren kan waarderen staat het hier op 3).