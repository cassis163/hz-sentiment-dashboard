Lauren Kate is een jonge schrijfster uit Amerika. Na haar debuut, is ze nu begonnen aan Fallen, een veelbelovend eerste deel van een spannende boekenserie. Het wordt nu al vergeleken met Twilight en is al bijna net zo bekend als de boeken over het klungelige mensenmeisje en de superknappe vampierjongen. Fallen biedt net zon allesverslindende romance en is zeker weten net zo spannend. Niet zo gek dus, dat er zo veel aandacht is voor het bezoek van deze schrijfster aan ons kleine kikkerlandje. Want wie wil er nou niet méér weten over Luce, Daniël en Cam?
Fallen is een spannend fantasy verhaal over Luce en haar liefde voor Daniël. Ze is door haar ouders naar Zwaard en Kruis gestuurd vanwege een geheimzinnig ongeluk met haar, nu dode, vriendje. Zwaard en Kruis is zon typische tuchtschool waar je zelfs door gewoon even te niezen met strafregels wordt beloond. Haar eerste vriendin is Arriane, een vreemd meisje met vreemde gewoontes. Het uur na hun aankomst stelt ze Luce al aan als personal hairstylist en beveelt ze Luce om haar mooie zwarte krullen af te knippen, sexy vindt ze dat. Naast Arriane ontmoet ze Cam en Daniël, twee onwijs knappe jongens, waar Luce haar oog op heeft laten vallen. Cam is attent en erg lief, terwijl Daniël nors en zelfs gemeen kan zijn. Er gebeuren steeds vreemde dingen op Zwaard en Kruis en de schaduwen die Luce altijd ziet worden talrijker en opdringeriger. Luce heeft het idee dat ze Daniël ergens van kent, maar hij blijft dat maar ontkennen. Wat is de waarheid en wie kan Luce nog vertrouwen?
Tegenwoordig denken mensen dat alle fantasy boeken net als Twilight zijn. Lauren Kate bewijst dat dat absoluut niet zo is. Fallen is spannend, vernieuwend en zeer veranderlijk. Denk je het eindelijk te weten, dan heb je het mis! De karakters van de hoofdpersonen komen goed naar voren en net als Luce kijk je met veel wantrouwen naar de mensen om haar heen. Want als alle mensen om je heen geheimen voor je hebben, moet je je vrienden wel heel voorzichtig kiezen. Dit is het verhaal van Luce en haar zoektocht naar de waarheid. Dit is het verhaal waar iedereen voor zal vallen