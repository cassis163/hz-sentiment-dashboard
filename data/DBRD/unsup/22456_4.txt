Ik lees heel graag zo nu en dan een boek dat zich in het verleden afspeelt. Ik kan me altijd heel goed in die tijd verplaatsen en geniet er dan ook van.
Dit verhaal beschrijft heel goed de verhoudingen tussen een aantal familieleden in een heel andere tijd dan de onze. Geheimen zijn een groot onderdeel van het verhaal. Je moet wel een beetje open staan voor het feit dat het zich ongeveer 100 jaar geleden afspeelt. Wanneer je dat niet kunt, moet je niet aan zo'n boek beginnen. Je kunt het verhaal dan niet goed op zijn waarde schatten.
Het is een echte vertelling, die heel beeldend is waardoor je alles wat er gebeurt als het ware kunt zien terwijl je leest en je afvraagt hoe vrouwen het vol hebben kunnen houden. Respect !

Op het voorblad staat: 'We stappen in dezelfde rivier, en ook weer niet. We zijn en we zijn niet.'
Heraclitus(Grieks filosoof)
Dit is heel toepasselijk voor dit verhaal: niemand doet twee keer hetzelfde, want de persoon verandert en de omstandigheden veranderen. Daarom kan het niet hetzelfde zijn.

Ik waardeer dit boek met 4/5 sterren. Een heel mooie roman !