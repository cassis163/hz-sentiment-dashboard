Toen ik begon met lezen, waande ik me al direct in Italiaanse sferen. Zo gedetailleerd werd de omgeving beschreven, het was alsof je er zelf stond. En dan ook nog zo’n prachtige voorkant, die maakte mijn voorstelling over hoe het daar echt zou zijn compleet. In één woord nu al ‘’geweldig’’, terwijl ik nog niet eens in het verhaal zat. Tijdens het lezen werd het verhaal nog mooier en spannender. Veel verhaallijnen vanuit verschillende personages, die allemaal met elkaar in verbinding staan. Heel knap schrijfwerk, moet ik zeggen. Tijdens het lezen blijf je constant geboeid, je kan het boek gewoon niet wegleggen. Er komen veel Italiaanse namen, belangrijke gebouwen, gebeurtenissen en Italiaanse zinnen in het boek naar voren. Dit maakt het boek tot in de puntjes netjes uitgewerkt, gelet op de kleine details. Deze auteur heeft duidelijk research gedaan voor zijn boek. De inhoud van het boek is gewoon super goed, door de schrijfstijl lijkt alles bijna werkelijkheid te worden. Gelukkig gebeurt dit niet in het echt, want dat zou de wereld op z’n kop zetten. Als je denkt dat je weet hoe het verhaal in elkaar zit, gebeurt er weer iets wat je aan het twijfelen brengt. Pas op het einde weet je hoe alles echt in elkaar steekt en ook dan kan je het eigenlijk nog niet geloven. Spannend tot het einde.