Tijd is buigzaam en rekbaar, daar kom je in dit boek wel achter!

Mara wordt wakker op dood gras, in de mist. Ze heeft er geen idee van waar ze is. Het ziet er allemaal nogal griezelig uit. Zit ze in een van haar dromen vast? Of is dit de werkelijkheid? Of is ze dood en in de hel, of iets wat daar op lijkt?
Ze ontmoet een jongen en hij neemt haar mee op een gruwelijke reis door iemand anders haar verleden. Ze ontmoet duistere figuren zoals Oriax, Daniel en de Angstaanjager.
Een angstaanjager kan in je herinneringen duiken en je grootste angst opsporen? Als hij die gevonden heeft, dan ga je een gruwelijke ervaring tegemoet of je speelt zijn spelletje mee.
Waarom doet hij dit? Het is een straf. Iedereen die een bezoekje van hem krijgt heeft iets op zijn kerfstok staan. Maar wat heeft Mara hier mee te maken? Deze wereld is verschrikkelijk, meedogenloos en ze wordt er ziek van. Hoe kan iemand dit soort dingen toch doen?

Het is een zeer originele Young Adult, leest supervlot en is ook nog eens razend spannend.
Je wilt gewoon weten hoe vork in de steel zit. Het heeft veel horror aspecten en dat vind ik echt geweldig. Er staan gruwelen inâ€¦Het is ook fantasy, maar neigt meer naar horror. Er gebeuren echt dingen die je in een horrorfilm of in je nachtmerries kunt tegen komen!
Ik ga me maar gedragen, voor het geval er echt zoiets als een Angstaanjager bestaat. Die wil ik niet tegen komen. Maar misschien is het ook wel eigen schuld, dikke bult, als hij je komt opzoeken! Ik zet dit boek ook onder de Horror boeken. Het geeft je op sommige momenten de kriebels, het andere moment ben je boos op een van de personages en het andere moment kun je alleen maar denken : Nee! Niet doen! Het is dus een soort van achtbaan van emoties, die dit boek in je losmaken.

De hoofdstukken zijn kort en voor je het weet kun je het echt niet meer wegleggen. De cover vind ik echt prachtig! Het is precies zoals er in het boek staat, mist en bliksem en een duistere jongen! En ja, hij weet je altijd te vinden. Verstoppen kan echt niet!

En het zou zomaar kunnen, dat er gewoon nog meer boeken komen over dit onderwerp. Ik hoop het stiekem van wel. Ik ben voor! Michael Grant schrijft heerlijk!
Ik geef het boek 5***** sterren dus!