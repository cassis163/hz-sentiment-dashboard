De strijd om Verona is een boek dat je terug neemt in de tijd. Na de dood van Romeo en Julia is het nog onrustig in Verona. Escalus, de prins van Verona, heeft een plan: een Montecchi en een Capuletti moeten trouwen. Rosalina wordt opgedragen te trouwen met Benvolio, beide zitten ze daar niet op de wachten.

Het verhaal beleef je door de gedachten van Rosalina en Benvolio, zij proberen er van alles aan te doen om de strijd in Verona te stoppen en daarmee ook hun huwelijk. Ze gaan samen op avontuur en ontdekken uiteindelijk wie de moorden op z'n geweten heeft.

Ik vond het een lastig boek om te lezen, dit kwam door het taalgebruik. Aan het einde van het boek legt Melinda Taub uit dat ze graag door wilde gaan met de woorden van Shakespeare. Het verhaal is prachtig, maar door het taalgebruik had ik moeite om er door te komen. Toch wilde ik verder lezen, want ik was heel benieuwd of dat huwelijk zou komen of niet. En wie de dader was natuurlijk!

"De herinnering aan Rosalina's smekende ogen was genoeg om de maalstroom van stemmen in zijn hoofd, die allemaal om wraak riepen, te overschreeuwen. Hij trok zijn zwaard een stukje terug. 'Geef je over.' "