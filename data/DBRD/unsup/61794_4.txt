Amy is jarenlang getrouwd met Hugh. Hugh j voelt zich niet meer goed in zijn huwelijk en besluit om een break in te lassen. Hij beweert nog altijd van haar te houden, maar hij wil voor 6 maanden naar Zuidoost-AziÃ« en daarna zal hij terug komen.
Amy's wereld stort in. Ze begrijpt het allemaal niet meer. Haar man wil een break, maar dat betekent dat zij noodgedwongen ook een break moet nemen. Haar hele leven staat op zijn kop. Plots staat zij er alleen voor in het huishouden en de zorg over hun 3 dochters. Neeve, haar dochter uit haar eerste huwelijk, Kiara uit haar huidige huwelijk en Sofie, een nichtje dat ze opneemt in haar gezin als pleegdochter. De meisjes zijn ook helemaal overdonderd door het vertrek van Hugh.
De lezer krijgt een inkijk in het dagelijkse leven van Amy en hoe ze zich uit de slag trekt. Uiteindelijk slaagt ze er in haar job en huishouden draaiende te houden. Op een bepaald moment neemt ze contact op met Josh die ze maanden daarvoor via haar werk heeft ontmoet.
Keyes weet op een zeer realistische manier het reilen en zeilen van Amy's leven weer te geven, doorspekt met humoristische noten waardoor het verhaal heel luchtig wordt. Het is een verhaal over de vaste waarden in het gehuwde leven, over de balans opmaken en conclusies trekken, over het al dan niet standhouden van een liefde.