De wiskunde nerd Tom is bang dat hij "over" blijft. Dit omdat hij al 29 jaar is en nog steeds geen vriendin heeft. Hij heeft een kortstondige scharrel gehad, maar dat was geen succes. Hij schrijft zich in op een datingsite, eentje die natuurlijk wel met zijn passie, cijfers en getallen, te maken heeft. Volgens de berekeningen van de datingsite is er een match en gaat Tom vol goede moed en met de goedbedoelde adviezen van zijn ex zwager, op zoek naar de ware liefde.

Het is een luchtig geschreven verhaal, met wat komische stukjes. Dit komt door de onnozelheid van deze nerd die totaal geen ervaring heeft hoe om te gaan met vrouwen wat hem vaak in lastige situaties brengt, al zijn sommige situaties wel wat ver gezocht..