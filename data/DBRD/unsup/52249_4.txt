Het boek is helemaal kapot gehyped door alles en iedereen, dus raakte ik toch erg benieuwd en heb het boek zelf ook maar aangeschaft. Het is een goed boek, dat zeker, alleen een meesterwerk zoals door velen beticht wordt, zie ik er niet in. Naar mijn mening wordt er te vaak en te lang door gegaan op niet belangrijke onderdelen en bijzaken, waardoor mijn interesse om door te lezen soms weggenomen werd. Gelukkig waren er genoeg stukken die dan wel weer erg spannend en meeslepend waren, waardoor ik het boek moeilijk weg kon leggen en verder wou lezen. Als de onnodige stukjes eruit waren gelaten was het nog een stuk beter geweest. Het einde vond ik wel teleurstellend, je raakt wel benieuwd en bent onderhand verplicht aan jezelf om het vervolg te gaan kopen, dat is uiterst slim gedaan. Al met al een 'gewoon' goed boek, maar geen meesterwerk naar mijn mening.