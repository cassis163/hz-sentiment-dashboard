Eddie Spinola weet de hand te leggen op de nog niet geregistreerde designerdrugs MDT. De drug stelt hem in staat om 100% van zijn hersencapaciteit te gebruiken. Hij wordt er creatief en succesvol van, onder andere op de beurs. Hij gaat met de bekende en succesvolle zakenman Carl van Loon een miljoenen deal voorbereiden.
Tegelijkertijd wordt het hem duidelijk dat het nemen van de drug niet zonder risico is. De leverancier van de drug is vermoord. Het adresboekje van hem levert steeds meer personen op die ofwel dood of dood aan het gaan zijn. Eddie krijgt last van black-outs, waarin gewelddadige dingen gebeuren. En hij heeft last van Gennady, een louche figuur waarvan hij geld heeft geleend. Gennady heeft een paar pillen MDT gejat van Eddie. Hij heeft de werking ervan gemerkt en eist daardoor meer MDT van Eddie.

Glynn heeft een prettige schrijfstijl. Het boek leest lekker vlot weg. Doordat het boek vanuit Eddie verteld wordt, leef je als lezer ogenblikkelijk mee. Wat Eddie ervaart, ervaar jij ook. En ondanks dat het boek hier en daar wat (beurs) technisch is, wordt je als lezer meegezogen in de ellende die Eddie zich op zijn hals heeft gehaald. En dat kan niet goed aflopen, ofwel?
Daarvoor moet je het opnieuw uitgebrachte boek gaan lezen. En daarna naar de bioscoop om te kijken of de sfeer die Glynn beschrijft in het boek ook in de film Limitless aanwezig is.