De 9-jarige impulsieve blanke Starla groeit op bij haar oma. Oma is streng voor haar en op dag als ze huisarrest heeft, loopt ze weg van huis, op zoek naar haar moeder. Op een afgelegen weg is haar drinkwater op en zakt de moed haar in de schoenen. Ze wordt opgepikt door een truck, bestuurt door de zwarte Eula. Uiteindelijk gaan Starla en Eula en baby James met z’n drieën het avontuur aan, op zoek naar de moeder van Starla. Het wordt voor Starla steeds duidelijker hoe moeilijk het leven van de zwarte Eula is. Ondanks heel veel tegenslagen vinden ze de moeder van Starla en wordt de vriendschap tussen Starla en Eula steeds hechter. Dit is een verhaal over racisme in Amerika in de jaren zestig, met een happy end. Maar vooral ook een verhaal over liefde, vriendschap en doorzettingsvermogen, vertelt door de ogen van een 9-jarige. Kortom: een schitterend verhaal!