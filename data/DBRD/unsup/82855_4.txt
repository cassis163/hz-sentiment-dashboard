Het tweede deel komt gelijk wat volwassener over, Walt en Leila hebben ondertussen een relatie en zijn op weg naar Cornwall, ver weg van de werelden waar ze vandaan komen. Ze gaan op ontdekkingsreis, zowel naar elkaar als naar de wereld om hen heen. Gelukkig is er op de eerste pagina’s een kaartje van Cornwall geplaatst zodat je hun kunt volgen als ze van Dartmoor naar Exeter gaan waar hun roots liggen. Dartmoor en Bodmin zijn hersteld na oorlog die alles veranderd heeft maar daarbuiten is alles zwartgeblakerd en ook verboden voor de inwoners van Dartmoor en Bodmin. De angst voor de oorlogsziekte en straling regeert. Ze besluiten dat ze niet willen blijven maar of het hun lukt om Cornwall te verlaten?
Ook volgen we hier het verhaal van Alisa die achterblijft op het eiland, zij mist haar verloofde Yorrick die in het eerste deel overleden is en zoekt contact met Sol die in het eerste deel een grote rol heeft gespeeld. Ze krijgen steeds vaker contact met elkaar en proberen ze te overleven nadat hun wereld opgeschud is doordat de muur tussen de volken weg is gevallen.
In dit verhaal wordt dezelfde schrijfstijl en dezelfde sfeer weergegeven als in deel 1. Er komt alleen wat minder actie in voor omdat er (denk ik) meer ruimte is gemaakt voor de personages, beschrijving van de omgeving en gebeurtenissen die plaatsvinden.
Walt en Leila komen er al snel achter dat achter al het moois van Cornwall een duistere waarheid schuilt. Om de mensen in het gareel te houden worden ze gezuiverd. Weer regeert de angst. Nu niet de angst om niet mee te mogen of over te blijven zoals in hun oude wereld maar een nieuwe angst. De angst voor opvallen, je eigen ding doen en voor de ordehandhavers, Dankzij Alisa’s verhaal weten we ook hoe het verder gaat op het eiland en dat vond ik wel prettig.
Jen Minkman maakt hier ook gebruik van hele mooie zinnen die echt de kern van het verhaal meegeven aan de lezer, bijvoorbeeld; “zonder gevoel en hart wordt een heilig boek een dode schil”
Het moraal in dit boek is dat je geluk niet altijd ver weg hoeft te zoeken want het is soms dichterbij dan je denkt.
Het tweede deel geeft een mooie ingang naar deel 3 waar we het verhaal van Sarah meemaken. Een dochter van een man die gezuiverd is want dat heeft gelijk invloed op de rest van het gezin,