Na mijn positieve leeservaring over het debuut Schemeruur van Johan Theorin had ik niet verwacht dat zijn tweede boek Nachtstorm mij nog meer zou bevallen.
Ik tref niet vaak auteurs aan die zo beeldend en geestdriftig kunnen schrijven en het vermogen hebben om verschillende stromingen naast elkaar te beschrijven zoals Johan Theorin dat doet.

Nachtstorm is een combinatie van een meeslepende roman en een spannend thriller waarbij beide aspecten zeer goed zijn weergegeven.
Johan Theorin maakt net als in Schemeruur gebruik van twee tijdslijnen en laat deze wederom naadloos in elkaar glijden.
Het verhaal rond de dood van een van de leden van het gezin Westin speelt zich in de huidige tijd af op de Hofstede Äludden. De tweede tijdslijn verteld de interessante geschiedenis van de oude hoeve en haar bewoners.
Naar het schijnt zijn door de muren van Äludden het gefluister van de vele doden te horen.
Theorin roert hiermee een lichte hang naar spiritualiteit aan. Hij doet dat echter op zijn eigen ontroerende schrijfwijze en laat het daardoor op een subtiele manier doorschemeren in het verhaal.

Johan Theorins manier van schrijven is actueel en bijzonder sfeervol met aandacht voor het klimaat, de natuurlijke omgeving, menselijke contacten en gedragingen maar ook voor historie, kunst , gebruiken en gebouwen.
Het zijn deze factoren waar ik zo van genoten heb en wat voor mij zoveel toegevoegde waarde gaf.

Ik ben erg enthousiast over Nachtstorm en heb het boek met groeiende belangstelling gelezen.
Stuur door Promoot Dit is niet OK