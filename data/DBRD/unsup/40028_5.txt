Na even getwijfeld te hebben wat ik zou gaan lezen, besloot ik dat het ‘sterrenhemel’ zou worden. De inhoud sprak me aan en het heeft goede beoordelingen gekregen van andere lezers en ik was wel in voor een chicklit! Het werd dus sterrenhemel van Colleen Hoover, voor mij een onbekende naam. Meteen zat ik in de flow van het verhaal en wou ik steeds doorlezen. De ontluikende liefde tussen de hoofdpersonages is zeemzoet, magisch en zo mooi omschreven. Tegelijk zijn er ook rauwe elementen zoals de zelfmoord van Holder’s tweelingzus Leslie. Je springt van de ene emotie in de andere en zeker het einde is hartverscheurend. Een zeer mooi, puur boek! Ik kijk al uit naar sterrenregen, het vervolgdeel dat het verhaal van Holder vertelt.