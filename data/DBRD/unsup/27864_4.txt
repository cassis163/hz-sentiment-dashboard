Hoe actueel, dit boek! Het leven van vluchtelingen beschreven op de plek vanwaar ze verder willen naar de vrije wereld. Het had Istanbul kunnen zijn, of Idomeni of Lesbos. Maar het is Marseille in de Tweede Wereldoorlog, en de vluchtelingen zijn Duitsers, Fransen, Spanjaarden. Minutieus beschrijft Anna Seghers het verveelde leven, het wachten, de herhaaldelijke bezoekjes aan het, in dit geval, Mexicaanse consulaat. En tegelijkertijd speelt zich een liefdesgeschiedenis af, die door de omstandigheden alleen maar ingewikkelder is geworden. Mooi boek! Over de vertaling van Elly Schippers kan ik niets zeggen, want ik lees het in Originalsprache.