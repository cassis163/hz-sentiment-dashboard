Het gekozen onderwerp van Janssen`s 'Alles Verloren' is wat van de voorpagina's verdwenen, maar nog altijd de helaas dagelijkse realiteit.. Met de actualiteit is direct ook het meest sterke aan het boek genoemd.

Grof gezegd bevat het boek twee verhaallijnen die prima met elkaar zijn verweven. De beroepsavonturier Tessa en Freelance fotograaf Mortimer zeilen op de Middellandse zee om daar een reportage te maken over het vluchtelingenprobleem, Ze stuiten op een omgeslagen vluchtelingenboot en weten het Syrische meisje Soumaya van de verdrinkingsdood te redden. Dit is het begin van aan de ene kant de lange tocht van Soumaya naar asiel in het westen, en voor Tessa en Mortimer naar de inkijk in een door en door corrupt en niets ontziend netwerk van mensensmokkelaars voor wie een mensenleven slechts een verdienmodel is. De tweede verhaallijn is achter de schermen van de Europese commissie, waar niets ontziende plannen worden bedacht om Europa niet ten onder te laten gaan aan het vluchtelingenprobleem, en waar de oplossing en het leed ondergeschikt wordt gemaakt aan de oplossing. Humaan zijn is prima als het maar niet ten koste gaat van Europa.
Zoals gezegd actueel en voor een groot deel zo maar de dagelijkse actualiteit volgend. Toch beklijft het boek niet, en pakt het je nergens beet. karakters zijn oppervlakkig, gebeurtenissen worden te summier beschreven en de rol van Tessa en Mortimer zijn wat ongeloofwaardig. Een gemiste kans want het onderwerp is uitstekend en leent zich gemakkelijk om uit te groeien tot een soort van pamflet en aanklacht tegen het gesol met mensen en de bureaucratie en verdwenen doelstelling en moraal van een Europa, maar de genoemde gegevens brengt de beoordeling van uitstekend naar vermakelijk.