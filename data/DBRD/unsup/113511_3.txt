Met dank aan ThrillZone en WPG Uitgevers België dat ik als één van de winnaars van de winactie het boek toegestuurd heb gekregen. Wel al een tijdje terug, maar helaas nu pas aan kunnen beginnen.

Het begint met de toevallige ontdekking van een aangespoelde potvis door één persoon die dan ook weer toevallig weet dat de darmen van een potvis een goedje bevat waar de parfumindustrie een lieve duit voor over heeft.

Al gauw breidt het tweetal zich uit tot een groepje mensen dat bestaat uit een mengeling van doorsnee figuren, elk met hun eigen besognes en alledaagse problemen en dromen. Door de vondst lijken deze problemen zomaar simpel op te lossen en dromen zomaar simpel in vervulling te kunnen gaan. Hierdoor stort het groepje zich in niet geheel legale zaken, waarbij het toch allemaal niet zo simpel blijkt te zijn als gedacht.

De verhaallijnen van alle verschillende personages zijn goed weergegeven, maar blijven tegen het einde toch wat onaf. Het geheel is doorspekt met soms droge, soms wat zwartgallige humor, maar het geheel was in mijn ogen niet dermate spannend dat ik het boek amper kon wegleggen.

Door omstandigheden genoodzaakt het in vele, korte leesmomenten te lezen, maar dat leverde niet de "frustratie" op van een voor mij echt spannende thriller. Toch wel geestig geschreven en makkelijk leesbaar, daarom wat mij betreft 3 sterren.