Hoe actueel kan een roman zijn?

Spoo Pee Doo

Over de botsing tussen godsdienstfanatisme en vrijheden, vanwat dan ook.

Dimitri Verhulst schreef er een roman over: 'Spoo Pee Doo'.
Hebben we onze monsters zelf gevoed? De urgentie aan antwoorden en oplossingen kan niet worden ingelost. Maar, in alle machteloosheid misschien, we kunnen de aanslagen van gruwel beantwoorden met aanslagen van schoonheid, aanslagen van literatuur. De inkt moet vloeien, omdat ook hem de droogte dreigt te worden opgelegd. Over de botsing tussen godsdienstfanatisme en vrijheden, van wat dan ook.

De titel van deze roman 'Spoo Pee Doo' is de titel van een lied van Archie Shepp.

I'm free at last
Don't know how I got here
All that's happened is past

My spirit's free
with the sky over here
and the wind touching me


De hoofdpersoon in deze roman is Vannolle, een veertiger die een aantrekkelijke vrouw thuis achterlaat om een paar glazen gerstennat tot zich te nemen met een aantal vrienden. Hij neemt zich meteen voor dat hij vanaf de dag daarna minder gaat drinken, roken en al het andere dat hij graag doet.
Hij doet die dingen omdat hij denkt dat een mens zich door te zoenen, drinken, neuken en zingen kan wapenen tegen angsten, zoals de angst voor de dood door aanslagen.
Maar ook pissen (Pee) hoort bij het leven; het kan op diverse manieren gebeuren, zoals hij ook duidelijk beschrijft.
Als een mens iets vaak genoeg herhaalt, wordt het wellicht de waarheid; 'Gadogado is een bijzonder voedzaam blaadje sla.'
Zo werkt dat ook met zeggen dat je stopt met roken, drinken, neuken en…

Verhulst begon aan deze roman na de aanslagen in Parijs maar hij voelde de noodzaak om het boek te voltooien onhoudbaar worden na de aanslagen in Brussel.
De hoofdstukken zijn chronologisch, het verhaal is in de ik-vorm geschreven en we volgen Vannolle gedurende een dag in zijn leven.
Wat me onder meer opgevallen is dat Verhulst heel nonchalant het woord 'bataclan' in een zin heeft verwerkt.
'Je was nog een groentje met gladde kaken toen jij hier voor het eerst over de vloer kwam en vele essentiële hangspelers heb jij dan ook voor het eerst in deze kleine tempel gehoord: The Sidewinder van Lee Morgen, Oliver Nelson met The Blues and the Abstract Truth, de hele bataclan.'
Een van de aanslagen terroristische aanslagen in de avond en nacht van vrijdag 13 november 2015 vond plaats in Theater Bataclan in Parijs.

Verhulst laat ons met 'Spoo Pee Doo' duidelijk zien dat we tegenwoordig vaak slechts na-apers zijn. We zien waar het gevaar vandaan komt, weten dat onze buurman dat ook weet maar durven onze mening niet hardop verkondigen omdat we bang zijn dat het nadelige gevolgen voor ons persoonlijk kan hebben. We gaan liever feesten als verzetsdaad.
Negen maanden later volgt dan een geboortegolf.

En de angst voor de onzichtbare vijand groeit en groeit...