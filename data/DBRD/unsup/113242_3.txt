Vanaf de eerste pagina had het boek mij in de greep, maar gaandeweg het verhaal verminderde mijn aandacht steeds. Interessant hoe een bepaalde situatie vanuit verschillende standpunten gezien wordt door diverse personen. Dat de verschillende personen ook een andere manier van vertellen hebben, versterkt dit nogmaals. Bij één personage ergerde ik me dan ook aan de manier van vertellen, gelijklopend met het karakter van het personage.
Naargelang het verhaal vordert krijgen we weinig inzicht in wat er exact gebeurd is, en blijft alles wat op de oppervlakte. De laatste pagina's zijn opnieuw sterk, maar algemeen blijft het voor mij een middelmatig boek.