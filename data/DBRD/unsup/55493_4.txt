Mocht een politieke inleiding sommige mensen afschrikken, ik denk dat het bij dit boek hoort als het ei bij de kip. Want om iets te begrijpen van de achtergrond en motieven die de uiteindelijke daders hebben is een beetje inwijding in de politieke verhoudingen tussen moslims en de westerse wereld toch wel nodig.

Ik vind dit boek een mooi en spannend verhaal met een bedenkelijke politieke inkijk in een wereld die erg gevaarlijk is voor alles en iedereen wat invloed op de mensheid kan uitoefenen. Macht, macht en macht.... daar hebben sommige mensen schijnbaar nog steeds alles voor over.
Het is een akelig realistisch verhaal als je bedenkt dat enkele mensen wel een heel erg grote vinger in de pap kunnen hebben op de toekomst van de mensheid.
De tijd die achter ons ligt met de inval op Irak en degene van de machthebbers die als een blind paard achter de veroorzakers aan liepen, hebben misschien wel model gestaan voor dit uiterst knap geschreven verhaal. Het is meer dan een thriller en de politieke achtergrond van Baldacci is hem in dit verhaal erg goed van pas gekomen.