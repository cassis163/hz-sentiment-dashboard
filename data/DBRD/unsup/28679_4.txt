Origineel verhaal

Achterflap:
Maarten Brugman is een wat sullige, ingedutte en gescheiden man die op een bepaald ogenblik een stem gaat horen die hem de weg wijst richting een minder saai bestaan. Hij wil in eerste instantie niets weten van De Stem, maar wanneer hij merkt dat De Stem hem adviezen geeft waar hij daadwerkelijk iets aan heeft, accepteert hij De Stem en geeft haar zelfs een naam: Amelie.

Amelie geeft hem op geestige wijze onder meer advies over hoe hij zijn aantrekkelijke leidinggevende Lisa mogelijk zou kunnen veroveren. Lisa krijgt van haar baas een voorstel voor een nieuw project; een project dat in de relationele sfeer grote veranderingen met zich meebrengt.

'De Stem' is een estafette van met elkaar verweven personages die het stokje van het verhaal vloeiend overnemen...

"Een uiterst ingenieus verhaal over intriges, machtsmisbruik, fraude, verleiding en vriendschappen. Een fraai geschreven roman die neigt naar een psychologische thriller." - Recensent Hanneke Tinor-Centi

Over de auteur:
Suzanna Esther, een gepassioneerd auteur en columniste, schrijft al vanaf haar tiende levensjaar dagelijks in dagboeken. Haar passie voor taal heeft zij omgezet in de studie Literatuurwetenschappen en later, door haar interesse in het analyseren van het leven en de mens, in een studie Psychologie. Momenteel volgt zij een opleiding Redactie.

Sinds drie jaar schrijft zij columns en korte verhalen voor publiek - met name voor online magazines, fora en op sociale media. In 2016 besluit zij een kort verhaal uit te werken tot een boek, de novelle 'Wervelstof' die in 2017 is verschenen.

De cover:
Zelf vind ik de cover niet zo mooi. Het is een gele cover die wel goed opvalt en er in de boekhandel echt uit zou springen al zou ik het boek niet op pakken. Ik ben daarom heel blij dat ik deze kans kreeg van Futuro Uitgevers. Erop zie je een gat waar een mond uit komt. Waarschijnlijk de stem. De titel is dikgedrukt.

De schrijfstijl:
De schrijfstijl is in een goede en duidelijke taal neergezet. Korte zinnen en er wordt genoeg beschreven. De hoofdstukken zijn van een mooie lengte en maken je als lezer nieuwsgierig dat weg leggen geen optie is. De hoofdstukken beginnen steeds met een ander perspectief. Dit maakt dat het boek goed leesbaar blijft.

Het verhaal:
Het verhaal gaat voornamelijk over Maarten maar daarnaast zijn er genoeg andere personages zoals Lisa, Hans, Barbara en Erik. Ook voor Annelie (de stem) is een leuke rol weg gelegd. Maarten is gescheiden en is eenzaam. Hij is wat mensenschuw en heeft weinig contacten. Op een dag hoort hij opeens een stem. Maarten vind het eerst maar niets maar steeds verder in het verhaal weet hij de stem echt te waarderen. De stem geeft Maarten goede adviezen zowel zakelijk als priv√©.

Mijn mening:
Het verhaal begint met een proloog wat me met vraagtekens achterlaat. Wat is er nu gebeurt?
Het verhaal zit goed in elkaar en is goed opgebouwd. Erg leuk dat elk hoofdstuk steeds begint met een andere personage.
Suzanne geeft zo steeds meer informatie prijs en wordt het verhaal steeds duidelijker. Zodra je weet hoe de personages met elkaar verbonden zijn blijft geen vraag onbeantwoord en leest het boek als een trein .Het plot is een mooie afsluiting met een verrassende twist.
Echt een thriller zou ik het boek niet willen noemen. Voor mij miste hier de spanning te veel. Toch heeft het me steeds weten te boeien. Een mooi en origineel boek dat ik met veel plezier heb gelezen. Wie weet komt er nog een vervolg van Maarten want dat is bij dit boek zeker mogelijk.


Van mij dikverdiende 4 sterren