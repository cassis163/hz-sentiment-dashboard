Werner is drugsdealer in Amsterdam en kan zich niet vinden in de nieuwe drugs en probeert onder de verkoop hiervan uit te komen maar wordt vervolgens koelbloedig door zijn baas doodgeschoten. Rechercheur Britt Franken en haar bijna met pensioen gaande collega Wim van der Velden worden midden in de nacht opgeroepen omdat ze een lijk gevonden heb. Door het bij toeval vinden van dit lijk wordt de noodzaak om het op te lossen duidelijk. Omdat er paarse pillen op het lichaam gevonden worden is al snel duidelijk dat het om de gevaarlijke drugs Euphoria gaat waar ook al verschillende toeristen gebruik van hebben gemaakt en wat hen niet goed is bekomen. Een week later overlijdt een jongeman van 23 jaar door een kopschop-incident. Ogenschijnlijk lijken de 2 zaken niets met elkaar te maken te hebben. Britt krijgt ondertussen steeds meer het gevoel dat de tijd hen inhaalt. Als dan ook haar dochter Bo nog van dichtbij geconfronteerd wordt met de partydrugs komt het gevaar wel heel erg dichtbij. Ook Britt haar relatie met Thomas lijkt door dit alles een deuk op te lopen.

Dit is mijn eerste boek van de schrijfster Heleen van der Kemp. Het boek kan heel makkelijk los gelezen worden. Mijn verwachting van dit boek is uitgekomen. Door mijn werk in de psychiatrie heb ik vaak negatieve gevolgen van drugs gezien en dit boek komt erg dicht bij de waarheid. Dit boek is ook uitstekend te lezen door jongeren en kunnen door het lezen van dit boek gewaarschuwd worden voor de gevaren van partydrugs. Het leest snel, ondanks de toch wel technische termen in het boek. Korte hoofdstukken waardoor je door wil lezen en het niet makkelijk weglegt. Het heeft actuele onderwerpen zoals vriendschap, drugs, immigratie en hebzucht. De personages komen goed aan bod en dan voornamelijk de priv√©-situatie van Britt met daarbij de nodige relatie- en alcoholproblemen. Opvallend hierbij is wel dat dochter Bo zich uiterst netjes gedraagt. Door de gebeurtenissen in het vriendenkoppel krijg je goed zicht op hoe het werkt en het verhaal wordt hierdoor erg realistisch neergezet. Vriendschap is dan ook niet altijd wat het lijkt, vooral als je voor jezelf moet gaan. Al met al vraagt dit voor mij naar meer Britt en de anderen. Ik lees graag meer van Heleen van der Kemp. Ik geef het boek 3,5 ***(*) sterren.