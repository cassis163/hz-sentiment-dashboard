Bloed&Scherven is het vervolg op Stof&Schitteringen en het eerste wat ik me altijd afvraag is; is het vervolg beter? Dat is een uitdaging, want bij een vervolg zijn de hoofdpersonen vaak hetzelfde en is het wereldbeeld al bekend. Op originaliteit is het dan moeilijk scoren, of toch niet? Kelly van der Laan zet een prachtig tweede deel neer, dat in mijn ogen het eerste deel zeker overtreft. De beginzin roept al zoveel vragen op dat je wel door moet lezen en het verhaal komt daarna in sneltreinvaart op gang. Waar ik bij het vorige boek vond dat dilemmaâ€™s soms wat lang duurden, is dat nu zeker niet het geval! Het verhaal neemt je mee tot op het punt waarop je denkt: dit kan toch niet meer goed komen? Of dat zo is ga ik uiteraard niet verklappen.
Bloed&Scherven laat wederom ijzersterke karakters zien van vlees en bloed en toont weer foutloze perspectiefwisselingen. Een verhaal spannend houden terwijl je een glimp van de toekomst laat ziet is erg lastig, maar Kelly speelt het voor elkaar. Al met al weer een echte aanrader!