"Ze kust hem terug. Niet met passie, niet met liefde, maar leeg, alsof ze moet, maar niet wil." ~ p4.

Nee, gewoon nee. Ik vind dat het per WET verboden moet worden dat sommige auteurs novella's uitbrengen. Helemaal met verhalen zoals dit. 96 Pagina's is niet genoeg, daar hadden minstens 300 bij gemoeten!!! Dit is een zoethoudertje. Een snelle blik in een verhaal die zoveel meer kan en wat mij betreft MOET zijn. Dus ik huil.... ik wil meer...

"Ze is een engel, vermomd als een neergeschoten duif." ~ p31.

Gekortwiekt is een prachtig verhaal waarin vriendschap, jaloezie, macht, verdriet en liefde centraal staan. Wie zijn Ava en Ab? Wat moet Ab met Tara? Wat trekt Brian zo aan in Ava?
Deborah Elizabeth weet je vanaf de eerste pagina mee te trekken in het verhaal, en je kan pas stoppen als hij uit is. Het verhaal is vanuit verschillende personages geschreven, waardoor je een goed beeld van de hele situatie krijgt. En al is het vanaf het begin al vrij duidelijk, het word pas echt als je het leest! #nospoilers

"Ik wil tegen hem aankruipen, zijn shirt doorweken met duizende tranen die zich achter mijn ogen hebben verzameld." ~ p40.

Dat Gekortwiekt een dikke 5 sterren krijgt is natuurlijk geen verrassing! Ik heb echt met volle teugen genoten van dit korte verhaal...