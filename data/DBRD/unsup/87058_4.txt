Vermakelijk boek over een brave kantoorklerk die ‘zijn’ traditionele postkantoor in een klein Engels dorpje teloor ziet gaan door manipulaties van louche projectontwikkelaars onder het mom van ‘vooruitgang’. Maar bovenal is de man een obsessieve fan van Ernest Hemingway. Niet alleen van diens boeken, maar vooral van Hemingway’s avontuurlijke en turbulente manier van leven. Dat triggerde mij zodanig dat ik bij een antiquariaat gelijk een paar boeken van deze Nobelprijswinnaar heb aangeschaft.

Schrijver, acteur en wereldreiziger Michael Palin (jawel, die van Monty Python) is geen groots stylist, maar weet de typisch ‘Daar-komen-de-schutters- sfeer’ die je in die kleine dorpen in Zuid-Engeland zo vaak tegenkomt uitstekend neer te zetten. Het verhaal sluipt gaandeweg naar een dramatische climax, waar je toch een goed gevoel aan overhoudt.
Gewoon een lekker boek voor tussendoor.