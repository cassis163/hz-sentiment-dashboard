Op de dag dat de Minister van sociale zaken, Roza Hartung, terug aan het werk gaat, nadat haar dochtertje Kirstine vorig jaar spoorloos verdween, gebeurd een gruwelijke moord. Een jonge alleenstaande moeder wordt verminkt teruggevonden in een buitenwijk van Kopenhagen. Een lichaamsdeel ontbreekt. Als de Thulin en Hess de plaats van de misdaad onderzoeken merken zij een poppetje van kastanjes op. Meerdere moorden worden gepleegd en steeds wordt het poppetje gevonden die de rode draad wordt bij de onderzoeken. Als blijkt dat de kastanjepoppetjes en de verdwijningszaak van Hartungs dochter met elkaar gelinkt zijn wordt alles op alles gezet. Een verrassend plot naar het einde toe...

Een prachtig debuutthriller van Soren Sveistrup. Hij weet karakters te omschrijven, spanning in het boek te brengen van begin tot het einde. Een echte pageturner.