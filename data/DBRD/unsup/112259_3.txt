De titel in combinatie met de mooie cover maakten mij nieuwsgierig naar dit verhaal, bovendien heb ik al eerder boeken gelezen van dit schrijversduo en die waren goed bevallen.
Het boek begint met een interessante proloog en springt dan naar de verhaallijn die in het heden speelt waarbij de zus van Emilia en haar vriendin al 2 weken worden vermist in ItaliÃ«. Met dit gedeelte van het verhaal had ik wat moeite. ik vond het erg simpel geschreven en de gebeurtenissen volgen elkaar zo snel op dat je geen tijd krijgt om de personages te leren kennen. Als lezer heb je geen idee wie Emilia nu eigenlijk 'is', wat voelt ze, wat denkt ze, waarom handelt ze zoals ze doet, hoe is haar relatie met haar zus? Bij mij had dat tot gevolg dat ik helemaal niet meeleefde met Emilia en haar familie en het ook niet spannend vond.
De tweede verhaallijn die in het verleden speelt wordt veel beter uitgewerkt en ook de personages spreken meer tot de verbeelding. Dit gedeelte is ook erg spannend, met kruistochten, heksenproeven etc.
Naar het eind begrijp je wat het verleden te maken heeft met het heden maar het wordt veel te snel afgeraffeld, alsof het boek niet dikker mocht zijn dan de 295 blz. die het nu telt. De dader komt wel heel plots en makkelijk aan zijn eind en ik bleef nog met heel wat vragen achter.