ChloÃ« Colman is erg ongerust als zij haar broer Jasper niet meer kan bereiken. Deze ongerustheid blijkt terecht te zijn, want Jasper is verdwenen en zijn studentenkamer werd kort en klein geslagen. Ook zijn beste vriend Anton, die een drugsverleden heeft, blijkt verdwenen te zijn. Er wordt een verkoold lijk aangetroffen in een verlaten loods. Hoofdinspecteur Michiels is verantwoordelijk voor het onderzoek. Jasper blijkt de zoon van een vooraanstaand politicus te zijn, die net op dat moment verkozen is als lijsttrekker voor zijn partij in Antwerpen. Hij wordt heen en weer gesleurd tussen alle aandacht die hierbij komt kijken (en waar hij eigenlijk al heel lang op hoopte) en de ongerustheid om de verdwijning van zijn zoon. Naast het onderzoek dat loopt via de politie, gaat de familie, samen met de vriendin van Jasper, zelf ook op onderzoek uit.
Het boek las heel vlot (is niet dik, niet zo heel veel tekst op de bladzijden, korte hoofdstukken) en er gebeurt veel, zodat het zeker niet saai te noemen is.
Toch vond ik persoonlijk dat de meeste personages niet al te veel diepgang hadden, op de vader van Jasper na dan. Het kwam bij momenten ook een beetje ongeloofwaardig over, doordat je je niet kan voorstellen, dat als je kind zou verdwijnen, niet al de rest in je leven on hold staat, en dat heeft toch wel even geduurd in dit boek. Vooral de echtgenote bleef toch wel erg ambitieus doorzetten, ondanks de verdwijning van haar zoon.
Ik vond dit boek wel ok, maar ook niet meer dan dat. Ik zou het geen topper noemen.