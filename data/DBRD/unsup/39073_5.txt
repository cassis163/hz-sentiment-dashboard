De overstekers bestaat momenteel uit 2 delen en uit goeie bron heb ik vernomen dat het 3de deel klaar ligt .
Deel 1 een kracht ontwaakt
Deel 2 de schaduw van de sha
Deel 3 ........
de titel weet ik zelf nog niet, maar deze recensie gaat over deel 1.

De schrijfster van dit boek neemt je mee in een verhaal over magische wezens en in het begin had ik wat moeite om in het verhaal te komen, maar mijn nieuwsgierige aard deed mij toch verder lezen en daar ben ik nu heel blij om.

Ik krulde mijn vingers over het litteken in mijn handpalm .....

Het begin was voor mij wat moeilijk om in het verhaal te geraken maar dit komt doordat de personages en de magische wezens tegelijk met het verhaal beginnen en je even tijd nodig hebt om alles in je op te nemen. Als je eenmaal het moeilijke begin voorbij bent is het verhaal heel goed opgebouwd, er is zelfs in het begin spanning genoeg die je nieuwsgierigheid prikkelt om verder te lezen , en naar het eind toe is het onmogelijk om het boek nog opzij te leggen. Een fijne en levendige schrijfstijl waardoor je met een beetje eigen fantasie de magische wezens zo voor je ziet .

Er valt sneeuw uit de lucht. Nee. Geen sneeuw. Het zijn veren, grote staartpennen en kleine donsjes, die naar beneden dwarrelen. Ik hef mijn handen. Een veertje valt in mijn handpalm, fragiel als een herinnering.

Kortom een prachtig verhaal, ...... niet twijfelen neem het boek op en laat je meenemen in een magische wereld dat jou alles en iedereen om je heen laat vergeten .