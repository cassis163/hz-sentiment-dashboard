Het boek begint meteen heftig: Jesse van 7 jaar, het oppaskind van Sophie, is ineens verdwenen. Ze waren bij de kinderboerderij en Sophie was even aan het appen. Normaal loopt Jesse nooit zomaar weg. Niemand heeft iets gezien, hij is gewoon verdwenen. Ze belt Kyra, haar vriendin, die meteen naar Jesse op zoek gaat. Thuis is hij niet. Als ze de route naar de kinderboerderij fietst, ziet ze ineens een blauwe muts in het water liggen, de muts van Jesseâ€¦. Ze duikt het water in, maar Jesse is niet te vinden.

Op bijna hetzelfde moment verdwijnt Tommy in Artis, wat gebeurt er, wat is er aan de hand? Rechercheur Maud Mertens wordt op de zaak gezet en het wordt steeds erger. Achter elkaar verdwijnen er kinderen zonder dat het ook maar door iemand wordt opgemerkt: dit moet het werk zijn van professionals.

Er lopen een aantal verhaallijnen door elkaar, prima in elkaar verweven:
1 daarvan is de verdwijning 4 jaar geleden van Sarina, de zus van Kyra. Maud is ook met deze zaak belast. De 19 jarige Kyra studeert voor forensisch onderzoekster op de Hoge School en kan niet anders dan zich druk maken om haar zus. Ze piekert zich suf en zoekt naar aanwijzingen wat er 4 jaar geleden gebeurd kan zijn.
Er speelt zich ook een verhaal af in Londen, waar ik delen van begrijp, maar welke in dit boek nog niet samenvallen.

Het is een spannend boek om te lezen. Het verhaal gaat snel en is zeer actueel (vliegramp MH17). Omdat er zich veel in Noord- en Zuid Holland afspeelt is het voor mij goed te plaatsen.

Ik wil snel deel 1 gaan lezen en uiteraard ook deel 3, want het verhaal is voor mij niet af. Absoluut een aanrader om te lezen!