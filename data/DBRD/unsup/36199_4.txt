De rol van Mengele in de tweede wereld oorlog is in het algemeen bekend. Wat fascineert is de vraag: hoe is hij met zijn gruweldaden weg gekomen? Josef Mengele overleed als vrij man in 1979. Deze vraag is breder te trekken. Hoe is hij er voor zichzelf mee weggekomen? Was hij vrij in zijn hoofd van schuld? Wat was zijn motief? Was hij een schakel in een georganiseerd logistiek proces? Deed hij simpelweg wat er van hem verwacht werd? Of handelde hij uit overtuiging naar het Arische 'zuivere' volk?

Na het boek 'de keuze' gelezen te hebben van dr. Eger, die Auschwitz net heeft overleefd, was mijn interesse naar antwoorden op deze vragen toegenomen. Zij stond oog in oog met Mengele die een levensgrote beslissing maakte voor haar en zoveel andere door twee woorden: Links / Rechts.

Feiten en fictie lopen door elkaar heen. Soms onnodig. Olivier Guez heeft grondig onderzoek gedaan en had wat mij betreft met alleen feiten een nog beter boek neer gezet.