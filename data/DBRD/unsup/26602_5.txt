Ik had de edelsteentrilogie al een paar jaar geleden van de bieb geleend en nu ik ze eindelijk zelf ook in de kast heb staan moest ik ze allemaal nog een keer lezen!

En daar heb ik absoluut geen spijt van want wat een serie is dit toch! De schrijfstijl van Kerstin Gier is super grappig en ik zat elke keer weer te giechelen. Ik merkte wel dat ik dacht dat sommige gebeurtenissen die later in de trilogie plaatsvinden nu al verwachte waardoor er voor mijn gevoel niet heel veel gebeurde in dit boek maar wauw het was zo leuk om dit weer te lezen! Met die gestoorde familie van haar en al die geheimen. En meer ga ik er niet over vertellen want het lijkt mij het beste om met zo min mogelijk het verhaal in te gaan.

Ik zou dit boek echt aan iedereen aanraden want tja het is niet voor niets een van mijn favoriete series!