Als ik me ergens mateloos op kan verheugen is het wel een nieuw boek van Karen Rose. Dat voelt altijd een beetje als; Wie is er dit keer op de reünie en wie zijn de nieuwkomers? Ik kan wel zeggen dat ik het een mega feestje voor de ogen en hersens vind altijd.

Een gevoel van thuiskomen in een van je favoriete families.

Spanning die wordt afgewisseld met een hoge dosis romantiek en steamy sexy scenes.
Plots en intriges, de donkere kanten van de wereld, mensen die geen greintje gevoel in het vege lijf hebben en de dood aan hun handen hebben kleven..
Anderzijds de emotionele, liefdevolle mensen die hun leven wijden aan het helpen van mensen in nood. In dit geval mishandelde en/of misbruikte vrouwen met hun eventuele kinderen.

Chicago:
Dana Dupinsky is door haar eigen ervaringen en belevenissen in haar jeugd uiteindelijk terecht gekomen in Hanover House, dat ze nu zelf runt met de hulp van een aantal goede vrienden en Evie – deze is door en voor het leven getekend en probeert zich zoveel mogelijk te verstoppen voor de buitenwereld – bang om weer gekwetst te worden. Hanover House is een zeer goed bewaard geheim, een veilige haven voor vrouwen en kinderen. Slechts enkelen kennen het adres.

Wights Landing, Maryland (DC-area);
De Vaughns vieren samen hun 10-jarig huwelijk en laten de zorg van hun 12-jarige zoon Alec over aan Cheryl en haar vriend Paul. Alec is doof en praat niet. Als ineens de hel los lijkt te breken in hun strandhuis wordt Alec meegenomen door een vrouw. De jongen staat doodsangsten uit als hij in de vreemde vrouw's vreemde ogen kijkt... (geen dubbelop vreemd zonder reden ;-))
Bij thuiskomst ontdekken Stan en Randi Vaughn de ellende en schakelen de beste vriend van Stan's overleden broer in, Ethan Buchanan in. Ze weigeren echter de politie of FBI te informeren en Ethan wordt voor een dilemma gesteld. Ethan vraagt zijn zakenpartner en vriend Clay Maynard om hem te helpen zijn petekind te zoeken. Een race tegen de klok begint dan en de aanwijzingen en sporen zijn echt minimaal. Ethan komt uiteindelijk terecht in Chicago, waar een piepklein spoortje hem verder moet zien te helpen.

In Chicago is Dana weer eens op pad, op het station wacht ze midden in de nacht op de aankomst van een vrouw in nood die haar hulp heeft ingeschakeld. Dana is altijd op haar hoede, helpt alles en iedereen maar blijkbaar zet ze haar eigen veiligheid heel makkelijk aan de kant. Gevaarlijke situaties lijken op haarzelf geen indruk te maken. Als ze dan ook weer eens iemand te hulp schiet op het station gaat dat niet van een leien dakje. Toeval wil dat Ethan dit allemaal ziet en te hulp schiet. Bliksemschichten en innerlijk vuurwerk. Is dit liefde op het eerste gezicht??

Als de om hulp vragende Sue met haar zoontje bij Hanover House terecht komt weet Dana nog niet wat voor Paard van Troje ze zich op de nek heeft gehaald. ONHEIL in hoofdletters is het begin van een aaneenschakeling van moorden en bedrog in Dana's directe omgeving. Zal het recht uiteindelijk zegevieren?
Hoever zal de ontvoerder gaan? Wie staat er allemaal op diens dodenlijstje?
En vooral – WAAROM!?!

Compleet buitengesloten van mijn omgeving, niks gewaar worden wat er om je heen gebeurt in principe … zo diep zit je weer in het verhaal. Met een stevige zucht is het einde van het boek weer veel te snel een feit en kun je in je hoofd alleen maar flink applaudisseren.

Karen Rose flikt het toch steeds maar weer om zowel te verrassen als herkenning te schrijven.

Je als lezer steeds maar op het puntje van je stoel of bank te houden en slechts even te laten ontspannen bij de heerlijk romantische taferelen.
Je hoeft niet per se “voorkennis” te hebben wat betreft haar vorige boeken maar als ik je dan toch zomaar een ongevraagde tip mag geven;
Karen Rose is meer dan de moeite van het lezen waard!!
http://josesprakeloos.blogspot.com/2018/10/karen-rose-niets-te-vrezen.html