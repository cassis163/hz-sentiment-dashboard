Een thriller met heel veel vaart, waarbij fictie verweven wordt met vaststaande feiten en waarvan de plot zomaar zou kunnen gebeuren. Brandenburg is het debuut van de schrijver Glenn Meade en haalt met gemak het niveau van zijn latere werk Sneeuwwolf en As van het kwaad. Uit zijn werk blijkt dat Meade heel veel kennis heeft en research verricht naar de voor zijn boeken benodigde kennis van de moderne geschiedenis en/of actualitiet en deze uitstekend verweefd met fictie. Brandenburg is dan ook een echte page turner die je op het puntje van je stoel doet belanden.