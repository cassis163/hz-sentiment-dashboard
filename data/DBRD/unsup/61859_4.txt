Wederom een heerlijke romantische feelgood van Charlotte. Haar luchtige manier van schrijven maakt dat je het vlot leest. Tevens beschrijft Charlotte het zo dat je zelf mee reist naar het Ierse gehucht. Het verhaal is misschien iet wat voorspelbaar. Zo weet je van te voren al dat zij een relatie met elkaar gaan krijgen. Echter maakt mij dat bij een clicklit niets uit!

Charlotte heeft een gedetailleerde manier van schrijven, echter doet zij dit zo dat het verhaal niet langdradig wordt.  Ik baalde dan ook oprecht toen ik de laatste bladzijde omsloeg en het boek uit had. Na mijn eerste ontmoeting met de schrijfster, is dit boek mij wederom erg goed bevallen!

Ik kan je dan ook echt aanraden de boeken van Charlotte de Monchy te gaan lezen!