Stewart gaat samen met zijn vader bij Ashley en haar moeder wonen. Een hoogdbegaafde jongen dat juist sociaal wil worden en een populair meisje met een geheim in één huis, wat een geweldige combinatie en dan nog eens naar dezelfde school? Twee tegenpolen op dezelfde school kan niet anders dan fout gaan, toch? Vooral als Ashley een nieuw vriendje krijgt, Jared, waar Stewart niet blij mee is. Die jongen deugt niet, maar wanneer alles dreigt mis te gaan vergeten ze één ding: elkaar. Ze hebben elkaar nog. Samen sta je sterker, maar ook tegenpolen zoals Stewart en Ashley? Je moest eens weten hoe sterk.

De titel lijkt vreemd, maar voor dit boek geweldig. Het boek lees je vlot uit doordat de hoofdstukken uit Stewarts of Ashley's perspectieven zijn geschreven. Ondanks Stewarts hoogbegaafdheid begrijp je (vaak) nog wat hij bedoelt en leer je er zelfs wat van. Een aangenaam boek over jezelf zijn, maar ook over vriendschap en voor elkaar zijn. Een boek met een verdriet, schaamte, liefde, realititeit, echte mensen en de waarheid in een prachtig geheel.