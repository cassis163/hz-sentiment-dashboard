Heb genoten van de prachtige, gelijknamige voorstelling, en dan is dit boek een fijne manier, om 't te herbeleven en er nog eens over na te denken. Maar ook voor wie de voorstelling niet gezien heeft, is dit een interessant boek, geschreven met respect en vanuit een oprechte belangstelling. Natuurlijk mag bij een cabaretier ook de humor niet ontbreken.
Na het optreden van Remco Veldhuis bij 'Pauw' bleek uit reacties op social media, dat veel zelfverklaarde 'deskundigen' blijkbaar van mening zijn, dat een leek niet kan/mag proberen, de Bijbel te begrijpen. Hieruit bleek eens te meer, dat de wereld er daadwerkelijk beter van zou worden, wanneer meer mensen (ook, nee juist voorál christenen) de mooie conclusie van dit boek (die ik hier uiteraard niet ga verklappen) ter harte zouden nemen. Zo staat de 'ongelovige' Remco Veldhuis op zijn eigen manier christelijker in het leven, dan sommigen, die zich 'christen' noemen.
Citaat uit 'Trouw' van 5 april 2017:" Niet voor hen, die een gedegen samenvatting van het heilige boek verwachten. Wél voor hen, die benieuwd zijn naar wat er gebeurt als een behoorlijk onbevangen en soms kwetsbare cabaretier de Bijbel ter hand neemt."