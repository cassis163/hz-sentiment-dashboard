De serie Barista! gaat over 3 meiden die achter de bar werken in de koffiebar Barista! Hier maken ze van alles mee, Deel 1 ging over Laura die het moeilijk vond om te kiezen welke man ze nou het leukste zou vinden. In het tweede deel van de Barista serie draait het om de vriendin van Laura, Iris. Nadat ik boek 1 dichtsloeg met de kreet: ’O, Nee!” ging ik zo snel mogelijk verder met dit deel. Iris had mij namelijk bijna van mijn stoel doen vallen. Een echte cliffhanger…Ja, dit deel gaat over een van de andere Barista’s. Iris. Zij is in deel 1 bekend geworden als een meid die leeft met een vijfjarenplan waarin ruimte is voor huisje, boompje, beestje (lees: kind). Daarnaast zoekt ze een goede baan als psychologe en omdat dit niet lukt, werkt ze tijdelijk bij Barista.  

In dit verhaal gooit ze alles om. Ze is verliefd op haar baas, wil liever een taartenwinkel dan een praktijk voor psychologie en gaat weg bij David.
Dit vergt zoveel van haar dat ze in het ziekenhuis belandt, niet ernstig maar toch geschrokken neemt ze de tijd om na te denken.

Ze is heel erg verliefd op haar baas, Luigi, de Italiaan met Brabants accent, en hij op haar. Ze komt er echter achter dat hij zijn leven ook niet op de rit heeft en nog met spoken uit het verleden af moet rekenen. Dat brengt Iris weer aan het twijfelen. Vooral omdat ze David weer ziet als ze de post op komt halen en hij haar best terug zou willen hebben….
Gelukkig heeft ze een aantal, dat, soms na een beetje twijfelen, helemaal achter haar staan en ouders die voor haar klaarstaan. Hierdoor durft ze het aan om haar leven in de blender te gooien om te zien hoe het eruit komt te zien.

Op de achterkant staat de zin: twintigers met keuzestress, Het leven kan nog alle kanten op! Daar ben ik het als bijna veertiger helemaal mee eens. “Ik denk soms, waar maken de meiden zich druk om?” En lees dan heerlijk ontspannen verder.

Elsbeth Witt schrijft vlot en kruipt zelf als 30er in de levens van deze Barista’s. Ik heb meerdere keren gedacht dat Iris haar keuze al gemaakt zou hebben tot er weer een onverwachte wending is in het boek.

Ik vind het heerlijk dat er nog een derde deel is….want dit deel eindigt natuurlijk ook met een echte cliffhanger….

Ik raad chicklit liefhebbers echt aan om alle drie de delen in een keer te kopen want het einde maakt Elsbeth zo spannend dat ik gelijk doorgegaan ben met lezen!