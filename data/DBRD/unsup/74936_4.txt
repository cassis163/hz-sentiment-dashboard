Wat een boek van Anita Terpstra !

Vanaf de eerste pagina wordt de lezer meegezogen in het verhaal, om pas weer losgelaten te worden als de laatste pagina bereikt is. Het boek leest enorm vlot en er zit vaart in het verhaal. Dit komt ondermeer door het feit dat Terpstra ervoor gekozen heeft het verhaal te vertellen vanuit zowel het oogpunt van Amy en haar ontvoerder als dat van Kirsten en Leo.

Het aantal personages is beperkt gehouden, maar 1 voor 1 zijn ze heel goed uitgewerkt. Hun angsten, twijfels, onzekerheden en pijn worden op een doeltreffende manier beschreven, waardoor je als lezer snel voeling met hen krijgt. Maar aan de andere kant zit daar ook het minpuntje van dit verhaal: door de weinige personages wordt het misschien wel te snel duidelijk wie de ontvoerder moet zijn, maar laat dit vooral het leesplezier niet bederven !

Een aanrader !!