In Lieveling volgen we de in eerste instantie 5 jarige Puck. Samen met haar uitbundige moeder woont zij in Rotterdam. Wanneer haar moeder een rijke man leert kennen, verhuizen ze naar zijn woning in Zwijndrecht. De man (welke ze later papa moet noemen) is gek van haar ontfermt zich over Puck en haar moeder.
Papa overlaadt haar met cadeautjes. Maar er gebeuren ook dingen die Puck later vreemd vindt. Zo moet ze samen met papa 3 keer per week haar haren wassen, en vaak is er daarna geen handdoek beschikbaar dus droogt hij haar af met zijn handen...
En dit is slechts het begin.

Prachtig boek, geschreven vanuit de beleving van Puck. Je voelt je direct betrokken met haar leventje en wilt je over haar ontfermen en in bescherming nemen. Niemand heeft oog voor de situatie omdat iedereen teveel bezig is met zijn eigen leven. Echter is er 1 leerkracht die wel wat signalen oppikt. Je zou willen dat die man een pluim krijgt voor zijn oplettendheid.

De kaft is kinderlijk voorgeven waardoor je empathie krijgt voor Puck. De hoofdstukken zijn kort. Hierdoor kun je gemakkelijk tussendoor even snel lezen.

Het boek heeft mij erg geraakt. Het is natuurlijk ook een vreselijk onderwerp wat je je gewoon niet kunt voorstellen.

5 sterren voor dit prachtige verhaal.