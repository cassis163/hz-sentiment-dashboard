Zomermeisjes is het debuut van Jobien Berkouwer een schrijfster die volop gebruik maakt van haar kennis en werkervaring bij de politie.
De Amsterdamse Lot van Dijk is overgeplaatst naar het korps Twente. Zij heeft haar opleiding en kennis reeds in Zweden en Amsterdam vergaard. Echter in Twente zit men niet te wachten op een vrouwelijke collega en een profiler is voor haar nieuwe collega’s helemaal onbekend terrein.
Zodra zij echter vol enthousiasme en gedrevenheid aan de slag gaat wanneer het lichaam van een tienermeisje gevonden wordt, ondervind zij nog al wat tegenwerking van haar collega’s. Zij nemen haar niet serieus en vinden dat zij te snel conclusies trekt. Gaandeweg het onderzoek komt Lot steeds een stapje verder en wordt zij door haar collega’s meer voor vol aangezien.
Het verhaal wordt vanuit zowel het perspectief van de dader als van Lot geschreven.
Door de wisseling van tijd en perspectief blijf de lezer bij de les, en dit komt de spanning alleen maar ten goede. Ook heeft de schrijfster er voor gekozen de hoofdstukken niet te lang te maken, wat er bij mij voor zorgde dat ik het boek nagenoeg in één ruk uit las. Kortom ik heb genoten van dit debuut mede door de humoristische ondertoon (4 sterren).