Slobber is een lieve draak die graag wil knuffelen met het elfje Evi. Maar elfje Evi wil helemaal niet knuffelen met Slobber. Op alle mogelijke manieren probeert Slobber Evi over te halen om hem toch een knuffel te geven. Hij geeft haar cadeautjes en doet heel zielig, zodat ze hem misschien gaat troosten. Zelfs dan wil Evi hem niet knuffelen, maar waarom eigenlijk niet?

Slobber wil knuffelen is een prachtig prentenboek met leuke tekeningen van Sean Julian. Drukke tekeningen worden afgewisseld met paginaâ€™s met simpele tekeningen, wat een prettige afwisseling geeft bij het lezen en kijken. Het is een boek over vriendschap, boos zijn en knuffelen. Het is prachtig om te zien en lezen hoe Slobber Evi probeert over te halen hem een knuffel te geven. Je krijgt medelijden met Slobber, want waarom wil Evi hem niet knuffelen. Aan het eind van het boek wordt alles duidelijk.

Het is een hilarisch en fantastisch verhaal, met grappige stukjes, maar ook verdrietige, omdat Slobber maar geen knuffel krijgt van Evi. De tekeningen van Sean Julian zijn geweldig en brengen het verhaal goed in beeld, waardoor je kind het verhaaltje goed begrijpen kan. Op deze manier is dit een geweldig prentenboek om met je kinderen te lezen.

Ik geef het boek 4 sterren.