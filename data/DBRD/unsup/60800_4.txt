Wederom een mooie roman en vervolgdeel van de Baxter serie. De hoofdrol is in dit deel toebedeeld aan Brook, Peter en hun beide dochtertjes. Toch heb ik een piep-kleine kanttekening over het gedeelte van het huwelijk van Luke en Reagan.
De familieleden organiseren een dag van bezinning voor het huwelijk voltrokken zou worden. Deze voorbereiding is wat langdradig en met veel bijbelteksten.
Ik betrapte mij erop dat ik die passages vluchtig las om eraf te zijn en om weer gewoon verder te gaan met het dagelijkse leven met al hun beslommeringen.
Hier en daar vond ik ook wel dingen een ietsje ongeloofwaardig, maar toch deed dit geen afbreuk aan het verhaal. Ik geef dit boek één duimpje minder, omdat ik persoonlijk deel 3 geloofwaardiger vond en daardoor ook 5 duimpjes kreeg.
Evengoed een mooie indrukwekkende roman die de moeite waard is om te lezen.