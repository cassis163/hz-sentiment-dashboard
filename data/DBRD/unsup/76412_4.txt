Wat Alice vergat is in 2007 reeds verschenen onder de naam "onvergetelijk!", toch voor mij onbekend. Toen ik het boek aanschafte had ik geen idee dat het om een herpublicatie ging. Liane Moriarty bekend van de hype "het geheim van mijn man", schrijft meestal over personages met geheimen, relatie die een rugzak draagt die de buitenwereld niet mag zien. En ja dit verhaal slaagt dezelfde weg in.
- Alice Love 39 jaar valt op de sportschool en verliest het bewustzijn. Als ze ontwaakt, zijn er tien jaar van haar leven verdwenen. Ze denkt dat ze 29 jaar is, zwanger en een prachtig huwelijk heeft. Haar geheugen laat haar in de steek, wat is er in die 10 jaar gebeurd, waarom zit ze in een vechtscheiding met de man van haar leven? Waarom heeft ze zo een moeilijk contact met haar zus Elisabeth? En is ze echt die vrouw geworden, die ze nooit wou zijn? Wie zijn haar kinderen? Ze moet zelf de puzzel gaan oplossen....stukken liggen rond haar, ze moet ze enkel maar plaatsen.....maar wil ze wel weer die Alice worden....

Dit is een pageturner, ik kan het niet anders noemen en een echte "Liane Moriarty". Het leest vlot maar ook makkelijk met tussendoor humoristische passages. Doorheen het verhaal bekijk je alles door de ogen van Alice, de brieven van Elisabeth en de blog van Frannie (grootmoeder), een blog die je leest met een lach op je gezicht. Verwacht niet dat grote verhaal maar een ontspannend boek.