Een boek om stil van te worden. Wat zijn we toch hard bezig om de aarde om zeep te helpen door alle aardse energiebronnen uit te putten. Wij zijn zelfs in staat om klimaatwijzigingen te ontketenen. Veranderingen die we nooit of te nimmer in de hand kunnen houden. Het boek heeft een angstaanjagend effect op mij. Wat doen we onszelf allemaal aan?

Dit zijn maar een paar gedachten die bij me op komen terwijl ik dit boek las. Hebben wij mensen ook de hand gehad in de tsunami in Oost-Azië? We zullen het nooit weten, want als het werkelijk zo is, dan zal dat zeker volkomen geheim gehouden worden.

Het is een schitterend boek. Een verhaal dat je niet snel zult vergeten. Enkele hoofdpersonen, zoals Sigur Johanson, Leon Anawak, Lund, Greywolf zijn zo goed beschreven dat het me moeilijk viel om afscheid van ze te nemen door de dood of door het einde van het boek. Het waren vrienden geworden.

In het boek wordt ook een volkomen geloofwaardige verklaring gegeven voor de vele verdwijningen in de Bermuda Driehoek. Het boek begint met de verdwijning van schepen en vervolgt met de vondst van wormen met tandjes onder water. Daarna trekken walvissen, orkas en andere grote vissen ten strijde tegen de mensen. Er wordt een vreemde verschijning waargenomen onder zee. En buitenaardse wezens blijken veel meer nabij te zijn, dan ooit verwacht werd. Een boek om lyrisch van te worden. Je leest het met je hart en tegelijkertijd wordt je kennis van de onderwaterwereld langzaam maar zeker steeds meer uitgebreid.
Ik vond het zo jammer dat het verhaal uit was. Ik wil meer...
Zulke boeken moeten er meer komen. Het verhaal is totaal niet te vergelijken met ieder ander boek dat ik gelezen heb. Een dikke 5 sterren verdiend!