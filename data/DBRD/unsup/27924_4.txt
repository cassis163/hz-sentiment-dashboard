De hoofdpersoon Anneloes Beekman is een echt mensen mens. Na haar scheiding van Edward heeft ze een sprong in het diepe gemaakt en is ze chambres d’hótes “Chez Loes” gestart in Pommiers, een rustig en traditioneel dorpje in Frankrijk.

Ze gaat een keer per week “menu du jour” eten bij de bistro van Georgette, “Au Bon Accueil” om de dorpsbewoners beter te leren kennen.

Het is hard werken maar ze beseft dat er erg gelukkig wordt door de omgeving, de wisseling van de seizoenen, de verschillende gasten, de bewoners van Pommiers en de goede vrienden om haar heen. Ze helpt en adviseert waar ze kan en laat mensen met elkaar kennis maken en andersom krijgt ze ook veel steun en hulp van de mensen in de omgeving en haar vrienden.

Om extra inkomsten te genereren volgt Anneloes een table d’hóte om de gasten ’s avonds een menu aan te bieden en start ze in de schuur een verkoop van brocante.

Een heerlijke schrijfstijl, leuk met veel Franse woorden waardoor je je echt op het Franse platteland waant. De hoofdstukken zijn voorzien van mooie titels, met sierlijke letters.

De schrijfster schreef eerder “Het huis met de blauwe luiken” en deze roman is het vervolg erop maar je kunt dit boek prima los lezen. Het idee voor deze romans is ontstaan omdat de ouders van de schrijfster een oude boerderij hebben op het Franse platteland.

De schrijfster verklapt dat er ook nog een derde deel komt en zich dat een deel in Parijs gaat afspelen!