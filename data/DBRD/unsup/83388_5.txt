Mia is een meisje dat niet zo goed kan lezen, waardoor ze niet houdt van lezen. Soms haalt ze de lettertjes door elkaar of lachen de kindjes van haar klas haar uit. Ze krijgt van de juf altijd wel hartjesstickers in haar schrift gekleefd maar ze zou zo graag een sterretjessticker krijgen want met een sterretje kan je ook een wens maken.
Tot ze op een zaterdag met haar moeder mee naar de bieb gaat en de bibliothecaresse haar kennis laat maken met Bonnie, de bibliotheekhond. Zij maalt er niet om dat Mia niet goed kan lezen en daardoor begint Mia meer moed en zelfvertrouwen te krijgen en wordt haar lezen veel beter.

Mia en de bibliotheekhond heeft veel mooie illustraties die de emoties van Mia goed weergeven en je als lezer of voorlezer mee beleeft.
Een opbeurend verhaal dat heel veel kinderen bekend in de oren zal klinken. Maar ook een verhaal met een boodschap waarvan ik zeker ben dat je als ouder dit boek heel dikwijls mag voorlezen omdat het verhaal van Mia en Bonnie zoâ€™n mooi verhaal is.