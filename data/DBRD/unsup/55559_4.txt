Robin, Robin, Robin.. Geloof toch weer eens een beetje in de liefde. Dat zou je willen schreeuwen, maar zo simpel is het helaas niet als je gekrenkt bent. Twee personen met een verleden, maar een onwijs sterke aantrekkingskracht tot elkaar. Een echte handleiding over de liefde in het algemeen vind ik het (gelukkig) niet. Dit kan toch ook niet? Mensen zijn allemaal zo verschillend, zo divers, denken zo anders dan anderen.. Wel is het een goede handleiding over Robin. Wat leer je deze dame kennen zeg in in dit boek. Alsof je haar al jaren kent. Een leuk vrouwke, wat wel wat over zich heen laat lopen tot de maat vol is..
Wel is het een onwijs leuk verhaal, leuk in de zin dat het makkelijk weg leest en je wil blijven lezen. Minder leuke dingen komen natuurlijk ook aan de orde, want waardoor zijn mensen zoals ze zijn? Juist, ze zijn ergens door gevormd. In dit boek lees je alles over deze gevoelens en wat het teweegbrengt. Erg mooi gedaan.