We keren terug in de tijd naar de tijd van net na de Riftwaroorlog. We zien een aantal oude bekenden terug, maken kennis met nieuwe helden.

Dit boek gaat vooral om het vinden van verborgen krachten en het hooghouden van eer.

De start ging wat moeizaam, zeker doordat we al weten wat er gaat gebeuren in de toekomst. We weten dat een aantal personages dood gaan in de toekomst, terwijl ze hier nog springlevend rondlopen. Na zo'n 100 pagina's ging het verhaal echter beter lopen, en het einde was toch nog vrij onverwacht. Vrij veel magie in het boek, en zo hoort het ook in een fantasy-boek.

Het verhaal is vrijwel geheel afgerond, maar daar dit boek deel is van een trilogie, (De moordenaars, Traan der goden) vraag ik me af hoe die andere delen daar in gaan passen.

Het boek is gebaseerd op een computerspel uit de jaren '90, en dat is soms wel te merken.

4 1/2 ster.

Ik heb dit boek eerder voor een deel gelezen, maar ben halverwege gestopt omdat het chronologisch niet klopte. Hoewel het volgens een tijdlijn gezien gelezen moet worden NA de boeken over het Keizerrijk, is de door de schrijver aanbevolen plaats NA de Slangenoorlog-trilogie.