Tommy. Wonder op wonder op wonder. Je vliegt.
Je mist iemand. Je zoekt iemand.
Je speurt de wereld af maar kunt hem niet vinden. Ineens word je afgesneden. Een andere roofvogel schampt je flank, grijpt naar je met zijn klauwen. Een zwarte adelaar. Hij krijst naar je. Je krijst terug naar hem. Je wijkt uit, duikt lager, slaat met je vleugels, buigt af. De adelaar verdwijnt. Je vliegt terug naar het ziekenhuis. Je zoekt jezelf........
Het verhaal van Tom Kuiper, accountmanager van het horlogemerk Omega, die op zoek is naar zichzelf. De zakenreis naar Hongkong moet een succes worden. Daarna zal het goed komen....
Op een warme zondagochtend in november gaat het mis. In een plantsoen in de buurt van zijn huis laat hij zich in met een Marokkaanse jongen. Vanaf dat moment kan hij niet meer terug naar zijn oude leven met zijn gezin in zijn vertrouwde omgeving, Terwijl Tom op zoek is naar zichzelf met hulp van Daniel Craig en een witte aal op een eiland in de buurt van Hongkong, gaat het met het thuisfront ook helemaal mis. De mensen om hem heen verliezen ook de grip op hun leven.
In een interview zegt de schrijver: „Ik wil schrijven over waar het wringt. In dat soort momenten zit vaak de schoonheid van het leven.” Nou daarin is hij m.i. helemaal gelukt. Alle personen in het boek zitten behoorlijk in een crisis en overal wringt het. Maar de boodschap die de schrijver ons geeft is dat ondanks alle mislukkingen en de diepste ellende waarin je zit, het leven altijd zijn schoonheid behoudt, je mag ook gerust een keer 'vallen'. Begrip hebben voor elkaar. Dit heeft de schrijver dan ook mooi verwoord in de titel.