Vier verhalen over de elf dagen durende verdwijning van Agatha Christie, het is 1926. Elk van de verhalen geeft een mogelijke verklaring voor de raadselachtige afwezigheid van Christie, die het zelf altijd afgedaan heeft met een 'geheugenverlies'.
Jean-Paul Colin, Peter Ronner, Carien Touwen en Johan van de Velde geven elk op hun eigen wijze invulling aan wat er gebeurd zou kunnen zijn, hun verhalen zijn respectievelijk getiteld 'Demasqué', 'Groeten uit Pau', 'Vermist' en 'De onbekende schrijver'. 'Demasqué' komt het dichtst in de buurt van een echte Christie en spreekt mij het meest aan. 'Groeten uit Pau' is een goed verhaal, waarvan de ik-vorm mij bevreemdt. 'Vermist' is in feite een verhaal over een verhaal, te gekunsteld. Ook voor 'De onbekende schrijver' geldt die gekunsteldheid, erger is echter de twijfel die gezaaid wordt ...

Smaken verschillen, de korte verhalen bieden voor elk wat wils. Leuk idee, heel aardig boekje, iets te vergezochte verhalen. Voor fans van Agatha Christie is '1926, De verdwijning van Agatha Christie' een hebbeboek, oftewel een must have, must read.