Dit boek heeft heel wat emoties bij mij los gemaakt.
Ontroerend als je leest in wat voor klein wereldje Holden leeft met zijn autisme.
Je hart gaat naar hem uit en ook naar de ouders, die het er vaak moeilijk mee hebben.
Er waren enkele raakvlakken wat mij ontroerde doordat het voor mij zo herkenbaar was, wat betreft mijn kleinzoon van 11 jaar - waar ik al jaren met liefde op pas – hij heeft n.l. ook een vorm van autisme. Tijdens het lezen van dit boek zijn menige traantjes gevallen.

Toch wil ik een klein minpuntje plaatsen wat mij enigszins stoort bij het lezen van alle boeken van deze schrijfster. Als een persoon een gebed opzend of een vraag heeft aan God, dan komt daar direct een antwoord op en in mijn optiek is dit ongeloofwaardig.
Dit gebeuren is niet eenmalig, maar komt vele malen voor….
Desondanks krijgt het boek toch 5* omdat ik gegrepen werd door het verhaal!