Een stap in het licht is het tweede deel uit de serie De kindertrein maar heel goed te lezen als aparte roman.
In dit deel is Marianne Neumann op zoek naar haar zusje Sophie. Ze vermoedt dat Sophie in gegaan is op het verzoek van de Children’s Aid Society die weeskinderen per trein naar het westen brengt waar hen een beter leven staat te wachten dan in New York. Het verhaal speelt zich af in het Amerika rond 1850-1860. Er heerst een crisis in met name New York, vele mensen leven in diepe armoede. De Children’s Aid Society meent dat vooral de kinderen kansloos zijn in New York, ze zetten de kinderen op de zogenaamde kindertrein en de begeleiders krijgen de opdracht om de kinderen te plaatsen in gezinnen in de plaatsen die ze onderweg tijdens de reis tegen komen. Marianne meldt zich aan als begeleider van de kindertrein in de hoop dat ze onderweg een teken van leven opvangt van haar zusje Sophie. Wanneer de reis aanvangt blijkt haar reiscompagnon Andrew, ‘Drew, Baker te zijn. Onderweg beleven Marianne en Drew vele avonturen met de kinderen die aan hun zorg zijn toevertrouwd. Langzaam maar zeker ontwikkelt zich tussen hen een meer dan vriendschappelijke relatie. Maar beiden hebben geheimen uit het verleden die ze nog niet met elkaar gedeeld hebben. Dan wordt een van de kinderen die aan hun zorg is toevertrouwd, vermist. Uiteindelijk wordt dat kind vermoord teruggevonden. Het lijkt erop dat Drew de schuldige is… De prille relatie tussen Marianne en Drew staat onder druk. Helemaal ook als Marianne haar vroegere liefde Reinhold tegen komt die haar meteen ten huwelijk vraagt. Een huwelijk waar Marianne geen nee tegen kan zeggen omdat de zusjes van Reinhold anders ter adoptie worden afgestaan.

Mijn mening: Een mooi verhaal dat gebaseerd is op waargebeurde situaties. Het verhaal wordt verteld vanuit de moraal die in die jaren (1850-1860) heerste, Dat maakt dat het verhaal niet altijd even vlot verloopt. Toch is de zich ontwikkelende relatie tussen Marianne en Drew een mooi verhaal die je als lezer geboeid houdt. Al met al een leuk boek, niet hoogstaand maar wel onderhoudend, drie sterren derhalve.