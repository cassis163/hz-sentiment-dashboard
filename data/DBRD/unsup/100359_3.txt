De partner van politie rechercheur Johan Pieters, Louis Fransen, gaat over een maand met pensioen. Er komt een nieuwe, jonge, blonde, vrouwelijke, pas afgestudeerde hoofd-inspecteur het politie bureau binnenlopen en stelt zich voor als zijn nieuwe partner. Johan is in eerste instantie helemaal niet blij met deze jonge, nieuwe partner, Sophie D’Hondt. Maar er is niet veel tijd om daar stil bij te staan, want direct dient zich een moordzaak aan. In het park van Haacht wordt de 21-jarige Gentse studente Ines Vos gevonden. Ze blijkt vermoord. Het onderzoek wordt gestart en het blijkt alles behalve simpel om deze zaak op te lossen. Er komen diverse personen in het verhaal voor die niet helemaal doen wat ze zeggen te doen! Andere activiteiten, bronnen van inkomsten maar ook relaties etc: Dubbellevens dus? Aan Pieters en D’Hondt om dit allemaal te ontrafelen ...

Het is een leuke politieroman. De plot is verrassend en heel goed verborgen gehouden. Het is een makkelijk te lezen boek, taalgebruik en zinsbouw. Het is een boek van een Vlaamse schrijver en dat is wel goed merkbaar aan het woordgebruik. Sommige woorden zijn voor Nederlanders minder bekend en daardoor moet je even nadenken wat precies bedoeld wordt. Wat verder opviel dat sommige details niet helemaal correct zijn. Ik had een of twee keer de indruk dat er een kleinigheidje niet klopte.. Johan neemt de trap ipv de lift omhoog, en later dendert hij de trap op....als hij weer vertrekt.... Er worden wel heel veel details aan de lezer gegeven. Dit is heel prettig zodat je zelf mee gaat denken over de oplossing van de zaak.
Al met al een leuk, boeiend verhaal en ik wil in de toekomst graag lezen hoe het met Sophie en Johan verdergaat!