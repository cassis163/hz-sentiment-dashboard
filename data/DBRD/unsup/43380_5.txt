Wat een goed boek, het was mijn 5e boek van Coben, in mijn beleving het beste.
Het gezin Baye, waarvan de vader Mike een specialist is in transplantaties, hebben grote problemen met hun zoon Adam. Deze problemen ontstaan nadat de beste vriend van Adam, Spencer een ogenschijnlijke zelfmoord heeft gepleegd. Adam lijkt daar een rol in te hebben gehad, als dan ook nog blijkt dat Adam feestjes met dubieuze tinten bezoekt, besluiten de ouders Mike & Tia (die zelf juriste is) een spionage software op de computer van Adam te laten installeren, waardoor ze meer over eventuele dubieuze afspraken te weten denken te komen. In eerste instantie leidt dit alleen maar tot grotere problemen. Na vele spannende verwikkelingen, onder andere bij een achtervolging van vader en zoon, komt het uiteraard tot een oplossing. De uiteindelijke afloop is zeer verrassend, zoals het hoort in een thriller. Het is ook wel een beetje dubbel, maar daar kan ik niet te veel op in gaan om te voorkomen dat ik te veel verklap. Wat ik wel kan zeggen is dat die wending een cruciale en wellicht ook een escalerende rol in de hele zaak heeft gespeeld.
Fantastisch boek.