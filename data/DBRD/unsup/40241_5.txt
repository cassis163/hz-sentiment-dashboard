De titel maakt dat je trek krijgt in chocola. Dankjewel Joke. ;) Het meisje oogt gelukkig, maar ook wat onzeker en je bent dan ook heel benieuwd naar haar verhaal. Je bent benieuwd wat ze nu weer allemaal mee maakt en of haar familie inmiddels tot de 'normale' families behoren of dat ze nog steeds niet sporen.
Ook in dit deel, die je los kan lezen, maar het is toch aan te bevelen om de eerdere delen eerst te lezen zodat je bepaalde dingen beter begrijpt zoals bijvoorbeeld waarom Wouter bij Petra en haar ouders is komen wonen, neemt Petra nog steeds geen blad voor haar mond, ze is nog steeds brutaal, geeft in haar dagboek haar ongezouten mening over iedereen, maar heeft stiekem een hart van goud. Soms gebruikt ze zelf verzonnen woorden zoals bijvoorbeeld parkgekstress. Kom er maar eens op.
Wat opvalt is dat Petra steeds meer durft, ze durft steeds meer voor haarzelf en anderen op te komen als het moet. Soms goed doordacht, een andere keer ondoordacht. Je ziet haar langzaam groeien. Ze bekijkt de dingen op haar manier en handelt daar ook naar als het moet zoals bijvoorbeeld met Wouter die ze probeert te helpen.

Lees verder op https://surfingann.blogspot.nl/2018/03/lang-leve-chocola-joke-janssen.html.