Indrukwekkende roman omwille van zijn concept, beurtelings heden en verleden zeer accuraat en verantwoord realistisch aan mekaar te linken. In tegenstelling tot een geschiedkundige reflectie van de gruwelijkheden die we allemaal kennen, maakt deze roman van Blum alles weer levensecht en ervaart de lezer de fysische en vooral de morele folteringen haast persoonlijk. Het duurde vrij behoorlijk eer ik echt voeling kreeg met het boek. Ik wijd dit aan de wel zeer stuntelige en amateuristische vertaling van dit hoogstaand oeuvre. Zinnen als “Boven staat een raam op een kier, het raam van tante Mathildes slaapkamerraam” of “Trudy knijpt haar ogen samen’” of “...en een fris gestaag briesje laat de nieuwe blaadjes dwarrelen met het geluid van een kolkende branding” ontsieren dit werk in niet geringe mate. Dergelijke karikaturale verwoordingen zijn helaas te triest om er nog mee te kunnen lachen.
Ik merk dat diverse lezers deze roman op 5 sterren vergasten. Qua concept en uitwerking zeker verdiend! Mijn inziens doet de vertaalster er goed aan haar huiswerk over te doen. Jenna Blum verdient beter