Het zegt al heel wat als ik moet bekennen dat ik De Vrouwe van Myrdin uitgelezen heb op vier dagen tijd! Een boek waar je niet doorkomt of moeite mee hebt, zal ik nooit in zo een korte tijd kunnen uitlezen. Maar goed. Even back to the point. Toen ik zag dat je je kon opgeven voor de Blogtour van De Vrouwe van Myrdin had ik dat meteen gedaan. Zonder ook maar de flaptekst te lezen, want de cover foto van het boek sprak al boekdelen. Dit was een verhaal die me op de eerste seconde direct had aangetrokken en ik wou en moest het absoluut lezen!

Natuurlijk kan je wel versmacht geraken door een boekcover, maar wou het dan ook zeggen dat het boek wel degelijk goed was? Nou, dat zal ik jullie nu vertellen. Als je van boeken houdt omtrent strijdverhalen, koninkrijken, machtspellen dan is De Vrouwe van Myrdin een verhaal voor jou, net zoals het voor mij was. Ik kwam heel gemakkelijk in het verhaal. De schrijfstijl was heel erg prettig waardoor je de bladzijdes zo begon om te slaan. Enkel de namen zullen voor sommige een struikelblok zijn, maar ondanks ze soms moeilijk uit te spreken waren, gaf het een meerwaarde aan het boek. Ik ben namelijk helemaal weg van bijzonderen en speciale namen!

(Als ik een tipje mag geven: Als je doorbladder naar het einde zal je een namenlijst vinden waar beschreven staat hoe de belangrijke namen exact werden uitgesproken.)

Het verhaal op zich was ook heel erg goed. Soms had ik wel het gevoel dat sommige periodes in het boek te vlug werden geschreven of dat het te snel doorgespoeld was. Voor mij persoonlijk, moet ik de verbintenis met bepaalde personages ervaren zoals zij dat deden zodat ik ook mee kan in de gelofte van diezelfde persoon. Daarom bleef ik met een oplettende intu√Øtie verder lezen. Je gaat al gauw dingen opmerken of in vraag stellen. Ik voelde me heel erg betrokken door de hoofdpersonage Airys. Het was een aangename hoofdpersonage, soms beetje te stoer voor haar leeftijd, maar de emoties zaten op de juiste plek. De bijkomende personages waren bijpassend bij het verhaal en niet te missen hier in!

De Vrouwe van Myrdin heeft van mij vier hartjes gekregen, omdat ik er helemaal weg van was. Ik heb mij geen moment verveeld, en het las als een sneltrein! Ergens hoop ik dat er nog een tweede deel zou komen, want er staan nog enkele vragen open die ik toch graag beantwoord wou hebben. Let we hope!

Scelta Publishing wil ik graag bedanken om mij deze kans de bieden!