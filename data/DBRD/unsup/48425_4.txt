Dit boek van Cargo is het debuut van Jax Miller en wat mij betreft een ijzersterk debuut. Miller begint met het vertellen in de toekomst en daarna gaan we terug in de tijd, door het spelen met de tijdlijnen is het verhaal superspannend en als lezer ben je dan ook het puzzeltje aan het oplossen. Freedom is al jong moeder en moet haar kinderen afstaan zodat ze een beschermde getuige is. 18 jaar later gaat ze uit het programma zodat ze haar dochter kan zoeken omdat die vermist word. De hele familie gaat op zoek naar Rebekah. Freedom heeft heel veel over om haar dochter te zoeken en in haar zoektocht ontziet ze zichzelf niet, ze gaat in gevecht met de demonen van haar verleden. Een prachtig rauw verhaal dat met veel vaart is geschreven, best veel ruwe taal maar dat versterkt het verhaal wel. Het begin is verwarrend omdat je in korte tijd veel personen leert kennen maar dat is al gauw over en neemt de vaart van het boek het over zodat je alleen maar verder wil lezen en vandaar ook dat het debuut ijzersterk is.