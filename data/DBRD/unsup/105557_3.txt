Mooie cover met een korte inhoud waar je toch wel iets van verwacht als verhaal. Maar dit boek is er eentje uit de lijst "ofwel hou je ervan, ofwel niet". Voor mij was het een beetje te literair. Of om het anders uit te drukken: wachten tot er iets gebeurt en wanneer dit is, gebeurt alles in één keer.
Het hoofdpersonage Flora is een vrij simpel maar overdreven emotionele vrouw die gevraagd wordt op Helen, een meisje van 10, te passen na het overlijden van haar oma. Maar hier faalt de auteur een beetje. De belangrijkste relatie in het boek, tussen Helen en Flora, wordt niet genoeg uitgewerkt. Wat ik persoonlijk wel jammer vind.
Gail Godwin schrijft over verdriet, spijt, familiebanden, maar laat het aan de lezer over om de vragen te beantwoorden. Gail Godwin past perfect in het rijtje oudere klassieke auteurs, dus ben ik er zeker van dat ze een eigen publiek heeft die dit werk meer apprecieert dan ik.