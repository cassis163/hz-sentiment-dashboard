'Middenwater' is het derde en afsluitende deel van reeks rond Sam Berger en Molly Blom.

Na de gebeurtenissen in Lapland light Molly Bom nog steeds in coma en wordt Sam Berger door de Säpo op een onderduikadres in de Stockholmse scherenkust gebracht. Er zijn geruchten over een massale wapentransactie en een mogelijke terroristische aanslag in Zweden.
Onverwacht komt Molly Blom uit haar coma en vervoegt ze zich bij Sam Berger.
Dan start hun zoektocht om de verschillende puzzelstukken te ontrafelen.

Arne Dahl werkt dit uit in verschillende verhaallijnen, die mekaar perfect aanvullen en met de nodige spanningsopbouw worden uitgewerkt tot een mooie finale. Waarna Arne Dahl nog een verrassend einde in petto heeft.

Ik had in het begin wel wat moeite om in het verhaal te komen; bepaalde verbanden waren niet direct duidelijk.
Maar éénmaal daar doorheen kreeg ik een spannend boek tot op het einde.
Dit hield wellicht verband met het feit dat ik de vorige delen wel heb gelezen, maar een ganse tijd geleden, zodat de gebeurtenissen met niet meer duidelijk voor de geest stonden.
Als je nog niets van deze serie hebt gelezen, is het in elk geval zinvol de delen in volgorde te lezen.

Arne Dahl hanteert een zakelijk beschrijvende stijl, waarbij de dialogen eerder beperkt zijn.
Maar het is een stijl die vlot leest.
Mooi daarbij zijn ook zijn beschrijvingen van de winterse decembermaanden in Zweden.