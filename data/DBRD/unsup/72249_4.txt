Her en der op social media kwam ik stukken tekst tegen uit dit werk. Ik denk dat de meeste mensen wel werk van Nayyirah Waheed voorbij hebben zien komen, zonder dat zich te realiseren. Ze wordt soms wel de meest bekende dichter van Instagram genoemd. De plaatjes lenen zich voor dit medium, makkelijk te lezen in één oogopslag. Simpele regels op een bladzijde, korte stukjes poëzie. Vaak voor een stukje bewustwording of gewoon een gedachtengang.
Het maakte me nieuwsgierig naar de rest van het werk van Nayyirah Waheed. Toen ik het boek 'Salt' tegen kwam, kon ik het niet laten om deze helemaal te lezen. De korte stukjes poëzie, die soms raken als een volgeschreven blad tekst.
Regelmatig blader ik even terug omdat een onderwerp ineens even die dag extra relevant is, of gewoon omdat je een stukje bewustwording zoekt.

Onderwerpen als de zoektocht naar identiteit, vrouwen, de eigen identiteit en de groepsidentiteit, samenleving. Over liefde en geluk, en ook over poëzie zelf.

listen to my poems.
but
do not look for me.
look for you.
— you

Het werk zal voor iedereen iets anders betekenen, en andere gevoelens oproepen en volgens mij is dat exact wat Nayyirah Waheed in gedachten had met het werk als je dit stukje leest. De regels staan er, hoe de lezer dit zal ervaren is aan de lezer.