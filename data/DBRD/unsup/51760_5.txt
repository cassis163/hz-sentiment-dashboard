Het boek Moro-reflex is spannend, ranzig, diep tragisch en heel realistisch tegelijkertijd. De bindende factor is de stijl van de auteur, die alle elementen op een goede manier tot elkaar weet te smeden. Dat betekent ook dat het meer is dan een thriller, maar inderdaad een literaire thriller, die je als lezer stil doet staan bij het leven en alle toevalligheden die daarbij een rol kunnen spelen.
Tegen het einde komen er nog meer filmische elementen in geslopen en lijkt het op een film van Tarantino die verschillende realiteiten door elkaar laat lopen. Prachtig. Maurice Kummer is een schrijver om in de gaten te blijven houden.