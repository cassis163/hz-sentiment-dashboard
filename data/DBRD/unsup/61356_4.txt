Dit boek had me na een tijdje volledig in zijn greep. De spanning is niet altijd even hoog maar het verhaal zit heel goed in elkaar.

De verschillende verhaallijnen komen mooi samen.
Van de verschillende tijdsprongen had ik geen last en ook niet van de vele personages. In het begin moet je hierdoor wel je aandacht er goed bijhouden maar daarna zit de vaart er echt wel in.
Elke keer ben je benieuwd hoe het verder zal gaan en wil je weten of je vermoedens uit zullen komen.
Dat was voor mij deels het geval. Toch is het een verrassend eind.

De hoofdpersoon Tommy in het heden is uitgelicht met al zijn gaven en gebreken en blijkt toch wel een complex persoon te zijn. In het begin komt hij heel onsympathiek over. Dit door daden van hem maar gaandeweg het verhaal kan je hem toch niet slecht vinden. Hij is ook heel gedreven in zijn werk..
De collega's van Tommy worden dan weer veel minder uitgewerkt en ben je zo vergeten. Niet Reuter want dat is zijn chef.
De personages in het verleden zie je zo voor je en met Agnes leefde ik volledig mee.

Het was goed gevonden om door een deel van het verhaal in de oorlogsjaren te laten afspelen zo een stukje geschiedenis erin te verweven.
Gard Sveen heeft mijn verwachting waar gemaakt en zal hem zeker verder volgen.