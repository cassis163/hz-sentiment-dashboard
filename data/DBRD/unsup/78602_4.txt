De gifgroene appel tegen een donkere achtergrond op de voorzijde van het boek is een echte aandachtstrekker. Gelukkig bleef het niet bij die voorkant, maar is het gehele verhaal boeiend. Natuurlijk gebeuren er in het verhaal wat (te) fantastische gebeurtenissen, maar het bleef zeker vaart en spanning houden. Een verrassend boek waarbij de lezer geprikkeld wordt om mee te denken. Het einde is gedeeltelijk voorspelbaar, maar niet op een storende manier.