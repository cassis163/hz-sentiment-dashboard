Dit is gewoon een hele goede detective. Niets meer en niets minder.

Kinsey Millhone wordt overtuigend neergezet. Ze is enigzins een loner, niet geneigd tot compromises and direct. Als ze wordt ingehuurd door Nikki Fife, een vrouw die veroordeeld is voor de moord op haar echtgenoot Laurence Fife, dan wordt duidelijk dat Kinsey ook een uitstekende detective is. Ze gaat methodisch en intelligent te werk.

Alle karakters zijn tot personages uitgewerkt. Ze kwamen allemaal tot leven met hun sympathieke en minder sympathieke trekjes. Er zijn veel verdachten voor de moord en ik heb ze ongeveer allemaal overwogen als dader. De uiteindelijke dader is een verrassing. Dat is prettig, want zo vaak overkomt me dat tegenwoordig niet meer: dat ik helemaal in het duister tast over de identiteit van de moordenaar. Fijn.

Het boek is spannend, goed geschreven en vlot. Ik zou zo de hele Kinsey Millhone-reeks verslinden als ik er de tijd voor had.