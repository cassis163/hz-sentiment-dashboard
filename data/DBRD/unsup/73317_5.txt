Felix woont samen met zijn moeder Astrid en gerbil Horatio in een busje. Hij mist een eigen wc, de warmte van een huis. Maar het is alleen voor de zomer, tot zijn moeder weer werk heeft gevonden en ze weer een huis kunnen betalen. Maar de zomer gaat voorbij en Felix begint op de middelbare school. En Astrid heeft nog steeds geen baan. En het geld raakt langzaam op. En het leven in het busje wordt kouder.

Maar dan houdt de favoriete quiz show Who, What, Where, When van Felix audities voor kinderen. En de winnaar kan maar liefst â‚¬25.000 aan prijsgeld winnen. Zal het Felix lukken om zijn geheim te bewaren voor zijn beste vrienden en het geld te winnen?

De schrijfstijl van Susin Nielsen is heerlijk, het is grappig maar tegelijkertijd ook ontroerend. Ik had momenten waar ik hardop kon lachen en bij anderen prikten de tranen in mijn ogen. Ik ging zitten met het idee een beginnetje te maken in dit boek, maar las in dezelfde zit Adres Onbekend uit. Compleet meegezogen door het verhaal van Felix en zijn moeder Astrid, mijn hart schrijnde voor deze twee.

Lees mijn volledige recensie op www.booksandmacchiatos.com