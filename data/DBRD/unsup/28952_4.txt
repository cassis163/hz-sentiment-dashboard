Mijn verhaal is het boek waarin Michelle Obama haar verhaal verteld. Niet alleen over haar tijd als First Lady in het Witte Huis, maar vooral ook over haar jeugd en over de weg naar het Witte Huis toe. Het boek is opgedeeld in drie delen en deze gaan alle drie over een andere fase in het leven van Michelle. Het verhaal begint met Becoming me waarin ze vertelt over haar jeugd in de South Side van Chicago waar ze samen met haar ouders en oudere broer Craig in een klein appartement woonde. Ze vertelt over haar schooltijd en haar studie daarna. Het volgende deel, Becoming us, gaat over de eerste jaren van haar relatie met Barrack en zijn politieke carri√®re die het gezinsleven niet altijd even makkelijk maakt en wat Michelles ambities soms ook behoorlijk in de weg kan staan. Het laatste deel, becoming more, draait om de tijd die de Obama's doorbrengen in het Witte Huis, over de mogelijkheden die dit Michelle Obama biedt, maar ook over de talloze teleurstellingen en beperkingen waar ze als gezin mee te maken krijgen.

Mijn verhaal is in de eerste plaats het verhaal van Michelle Obama, maar het is ook meer dan dat. Het boek geeft een goed inkijkje in de Amerikaanse samenleving waar zij in opgroeit. Het racisme waar ze van jongs af aan tot in het Witte Huis meet maken heeft. Het gevoel dat ze zichzelf altijd extra moet bewijzen omdat ze "zwart" is. Het gaat over de politieke spelletjes in Washington D.C. en over hoe Michelle haar bevoorrechte positie gebruikt om zich in te zetten voor zaken die haat echt aan het hart gaan. Kortom een heel divers boek.

Ik vond Michelle Obama al een interessante en inspirerende vrouw, maar door dit boek is dat alleen maar toegenomen. Belangrijkste boodschap die ze iedereen, maar vooral ook haar dochters, mee wil geven is 'Jij doet ertoe en als je echt iets wilt, laat je dan vooral door niemand tegenhouden'. En dat is denk ik een mooie manier om in het leven te staan.