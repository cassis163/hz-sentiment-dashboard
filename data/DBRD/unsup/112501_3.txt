Top Naeff zet een prachtig tijdsbeeld neer van een groep vriendinnen en hun belevenissen op school rond de eeuwwisseling van de vorige eeuw. Jet van Marle is een stoer meisje, in die zin dat ze zich niet verschuilt achter allerlei excuses en smoezen om ergens onderuit te komen, ze zal, om vriendinnen uit de wind te houden, zelfs haar eigen bijdrage aan een ondeugende actie, opblazen. Jet wordt opgevoed door haar oom en tante die niet uitblinken in warmte en genegenheid, maar ook daar zeurt Jet niet over.
Ik begrijp eigenlijk niet goed waarom Theo Thijssen en Kees de Jongen een grotere bekendheid lijken te genieten dan Top Naeff en Schoolidyllen.