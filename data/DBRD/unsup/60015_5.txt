Toen ik het boek kreeg dacht ik dat het geen spannend verhaal zou zijn omdat het zo een dun boek is maar eens je begint te lezen denk je snel anders.Het begint met: "De blik in Johan Ruisbeeks ogen was er een van verbazing" ... En dan een beschrijving van de mooie omgeving dus echt een rustgevende start zou je denken maar is dat wel zo? Je word snel meegenomen in een moordverhaal met als hoofdpersonage rechercheur Tom Wessels die er zijn tanden in zet. Het word een echt mysterie waar meerdere personen verdacht worden en dan nadat er een tweede moord gepleegd word is het nog moeilijker om de juiste dader te vinden. Tussendoor lees je ook hoe Tom toch moeite heeft om zijn gevoelens voor Sandy te tonen en of hij er uiteindelijk in slaagt laat ik je zelf ontdekken. Het is een vlot te lezen boek met een duidelijke leesstijl en zeker een aanrader, ik kijk echt uit naar een vervolg