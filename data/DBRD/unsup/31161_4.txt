Wat overblijft is een ijzersterk verhaal waarin Lieneke Dijkzeul al haar talenten blootlegt.
Wederom een Paul Vegter verhaal waarin dit keer de oude rot af en toe een beetje van het padje dreigt te raken. Het is uiteindelijk Ren√©e Pettersen, die na een lange periode buiten het korps, Paul weer terug op de rails moet krijgen.

Wat gaat er aan vooraf?
Na een lange anonieme inleiding blijkt Richard Verkallen dood gevonden te worden. Richard heeft samen met zijn broer Peter een goedlopend garagebedrijf van hun vader overgenomen. Maar of dat het ideaal van Richard is, lijkt erg twijfelachtig.
Na een behoorlijk problematische jeugd, lijkt het een protestactie als hij trouwt met de Somalische Asli. Ze krijgen een zoon die helaas zwaar autistisch en doof is.
Wat is aan de dood van Richard voorafgegaan en wie is de dader?

Lieneke Dijkzeul heeft het voor elkaar gekregen om een interessant politieverhaal te mengen met een schrijnende situatie die in een volledige familie plaatsvindt. Een zoon die niet volgens de opvattingen van een zuiver zakelijk ingestelde vader wil leven en zijn eigen gang denkt te kunnen gaan. Maar lijkt te verdwalen in zijn eigen geplande levensroute en volledig de weg kwijt raakt.
Wat overblijft is diep respect voor de auteur van dit realistische verhaal waarin een duidelijke boodschap verscholen ligt hoe fout het kan gaan in gemengde huwelijken. Indrukwekkend en daarom ook een indruk achterlatend!



Eindoordeel: 4 sterren

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 4 sterren