Soms heb je boeken die een hele tijd op je verlanglijstje blijven staan, die je dan vergeet of die blijft oppakken in de boekhandel maar niet naar huis meeneemt. ’54 minuten’ van Marieke Nijkamp was zo’n boek. Maar dit is wel een bijzonder boek. Marieke Nijkamp schreef dit boek namelijk in het Engels, als Nederlandse. Het staat al weken op de New York Times bestsellerlijst en is al vaak in de pers gekomen.

HarperCollins heeft het in het Nederlands uitgegeven en ik ontving hier een recensie-exemplaar van. Daar was ik natuurlijk heel erg blij mee! Het lag ook niet lang op mijn TBR stapel voor ik er aan begon. Het verhaal beslaat 54 minuten en vertelt vanuit verschillende perspectieven hoe de scholieren een schietpartij meemaken.

Je weet van tevoren al dat het een heftig verhaal zal zijn en dat is het ook. Maar je kunt het ook niet loslaten. Je moet weten wie van de scholieren het overleeft en of de schutter gepakt wordt. Hoe meer je in ’54 minuten’ zit, hoe benauwder je wordt en hoe heftiger het verhaal is.

Marieke Nijkamp heeft dit zo bizar goed en realistisch beschreven, dat het voelt alsof je er bij bent. Een schietpartij is niet in te denken, maar Marieke Nijkamp laat je een klein beetje voelen hoe dat is. Ik vind dat zo ongelooflijk knap. Ik kan er niets anders van maken. Het boek mag wat mij betreft in Nederland ook weken op de bestsellerlijst komen (en blijven) te staan, want het is gewoon een boek dat iedereen moet lezen.

Niets anders dan lof voor Marieke Nijkamp. Ze laat je in ’54 minuten’ meeleven met scholieren tijdens een schietpartij en ondanks dat dat een situatie is die je niet makkelijk kunt voorstellen, is het totaal geloofwaardig. Een beklemmend en heftig boek dat je gewoon moet lezen.