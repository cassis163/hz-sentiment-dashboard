Het derde boek in Lois reeks is ook weer enorm spannend! Als je de weg weet in Alkmaar, zie je alles voor je. Ik ging mee opreis door de stad waar ik zo van hou. Alleen zal ik na dit boek wel beter om me heen kijken. Je weet maar nooit of er een messentrekker op je staat te wachten.

Alkmaar word geteisterd door iemand die mensen neersteekt. Gebeurt het willekeurig? Of zit er toch een patroon in? Lois en haar collega Fred gaan op onderzoek uit. Voor Lois het weet, raakt ze misschien wel iets te persoonlijk bij deze zaak betrokken. Het is spannend van het begin tot het einde. Je weet gewoon niet waar en wanneer de dader weer zal toeslaan! En ergens denk je dan: *oh, dus daar ben je ook al niet meer veilig? Als je boodschappen doet in de Mare bijvoorbeeld.*

Lois heeft een gezonde dosis humor en zelfspot. Maar deze zaak komt wel heel erg dichtbij. Zo dichtbij dat zelfs de stoere Lois zich niet echt meer veilig voelt als ze alleen is.

Ze hebben allerlei daders op het oog. Maar de spanning word stap voor stap opgebouwd en eindigt in een verrassend plot. Dat had ik niet verwacht! Duim omhoog voor Lois, hoe ze overal mee omgaat!

Heel leuk hoe allerlei typische Alkmaarse straten en bekende plaatsen voorbij komen. De cover is trouwens ook prachtig. Ik vind Lois echt een gigantisch goed en vooral sterk karakter. Haar verleden is ook niet geweldig. Ze heeft een zware jeugd gehad. In dit boek leer je Lois nog beter kennen. Want ze is toch nieuwsgierig naar haar vader. Ze heeft hem al 17 jaar niet meer gezien. Een echte aanrader weer! 4 sterrren****