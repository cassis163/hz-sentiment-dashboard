De cover is heel erg mooi, die ook past bij dit nummer van Bühne.
Het boek is eigenlijk geen boek, ook al ziet het er wel zo uit en leest het ook zo. Het is een tijdschrift, maar dan in boekvorm. Je komt er gelukkig geen advertenties van lipstick X of dieet Y tegen, maar advertenties van boeken die je kan kopen. Vrees niet, het zijn geen schreeuwende advertenties met schreeuwende teksten, maar een pagina met de afbeelding van een boek en een korte beschrijving van het boek. Het valt niet eens op dat het advertenties zijn.
De gedichten die dan weer humorvol zijn zoals Krant van Hans van Willigenburg, dan weer melancholisch zoals Tijd van Tine Hertmans en dan weer door je ziel snijden zoals De groene velden van Frankrijk van Eric Bogle, worden afgewisseld met korte verhalen.
Verhalen die aangrijpend zijn zoals Ik trouwde met een foute man van Jaap van den Berg, verhalen die je laten nadenken zoals Macht der seizoenen van Marlène Hommes, dat tevens als een sprookje leest. In sprookjes zit vaak ook een of meerdere boodschappen verborgen. Zo is dat ook bij het verhaal De merkwaardige historie van juffrouw Josephine Jost van Robbert Jan Swiers. Herkenbare verhalen zoals Afvallen op z'n slankst van Hans van Willigenburg, die ook nog eens herkenbaar is voor velen, en niet alleen voor vrouwen, maar ook van mannen naar het schijnt. Verhalen die bij je binnenkomen als een mokerslag zoals De repetitie van Frank Heine.
De column van Janice Deul laat je nadenken over een onderwerp waarbij je haar alleen maar gelijk kan geven.
De verhalen, gedichten en essays zijn over het algemeen heel vlot geschreven. Soms komen ze als een mokerslag bij je binnen, dan weer zijn ze vertederend of humorvol.
De verhalen die fictie zijn, komen heel geloofwaardig over. Je gelooft direct dat ze waar gebeurd zijn, dat het geen fictie is.
De boeken die her en der worden genoemd wil je gaan lezen, zodat je nog meer komt te weten over een bepaald verhaal.
Aan het eind kan je lezen wie de auteurs zijn met een mini biografie, zodat je een beter beeld van de auteurs krijgt.