Achterkant boek:
Kasper heeft een probleem. Op de gekste momenten verandert hij in een dier. En hij weet nooit van tevoren welk dier: ineens is hij gewoon een spin, een duif of een neushoorn.
Samen met zijn beste vrienden probeert Kasper erachter te komen wat er met hem aan de hand is, en wat hij eraan kan doen. Want over een paar weken staat hij in de spotlights van de schoolmusical. En als hij dán in een dier verandert, zijn de gevolgen rampzalig...

Sam Copeland
De auteur van dit boek is de Engelse Sam Copeland. Hij woont in Londen met, zoals er in het boek staat, 'zijn twee stinkende katten, drie stinkende kinderen en één best wel lekker ruikende vrouw.'
Omdat hij zelf als literair agent werkte, heeft hij het manuscript van dit boek anoniem opgestuurd. Zijn naam is onbekend gebleven tot hij bij de receptie werd opgehaald voor een eerste ontmoeting!
Het boek 'Kasper wordt een kip' is het eerste boek van een drie delige reeks.

Het verhaal
Je wordt meteen meegenomen in het verhaal en wie Kasper nu eigenlijk is. Want hij is net als jij en ik, maar dat is eigenlijk niet waar. Want er is één waanzinnig giga groot verschil! Want Kasper kan ik dieren veranderen. Zomaar, van het een of andere moment. Dan wordt hij een spin, of een duif, of een neushoorn.
Samen met zijn vrienden Samir, Hogan en Flora gaan ze onderzoeken waarom Kasper soms in een dier veranderd, en vooral hoe hij het kan beheersen. Want over een paar weken staat Kasper op het podium in de schoolmusical, en het kan alleen maar een grote ramp worden als hij uitgerekend dan in een dier zou veranderen!

Het lijkt een dik boek, maar je leest er snel doorheen. De tekst lees je soms in dikke letters of in een ander lettertype waardoor het speels leest. Ook zitten er soms voetnoten in het verhaal die erg leuke feitjes geven of een wat moeilijker woord op een leuke manier uitleggen. Als lezer wordt je echt bij het verhaal betrokken, door vragen die worden gesteld aan jou als lezer.
Mijn oppaskind (10 jaar) heeft genoten van het boek en gaf aan het een super leuk boek te vinden. Vaak erg grappig en hele leuke voetnoten (dat fenomeen kende ze nog niet, dus leerzaam is het ook nog!)
Wij hebben genoten van dit boek en kunnen niet wachten op het tweede deel!