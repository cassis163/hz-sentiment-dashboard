Monique van Dijk, pas afgestudeerd als forensisch rechercheur, moet samen met haar collega enkele op elkaar lijkende moorden onderzoeken in hun woonplaats Gouda. Eén ervan is die op een jeugdpsychologe. Ook is er de vermissing van het zestienjarige meisje Lisa. In de patiëntengegevens van de psychologe worden naderhand belangrijke gegevens gevonden over wat er met het meisje is gebeurd. Het verhaal van Lisa is het belangrijkste gedeelte uit het boek. In eerste instantie denk je dat het over iets heel anders gaat.
Het verhaal is in een soort van dagboekvorm geschreven, elk hoofdstuk heeft een datum. De hoofstukken zijn soms maar een bladzijde lang. Het begint en eindigt in november 2013 en gaat terug naar mei van dat jaar waarin het zeer uitgebreide verhaal van Lisa verteld wordt. De ik-persoon in het boek is Monique, maar na een aantal hoofstukken verdwijnt zij van het toneel en wordt een zeer groot deel van het verhaal verteld vanuit rechercheur Karin Mulder (Ahmadi) en haar collega Wim. Dit is vrij verwarrend vind ik .De rest van het boek is ook verwarrend qua opbouw. Er zijn veel personen die allemaal in eerste instantie niks met de verhaallijn te maken lijken te hebben, dit is uiteindelijk wel zo. Het speelt zich af op meerdere plaatsen tegelijk , Gouda en Agadir in Marokko. De verhaallijnen van Lisa en Karin zijn het duidelijkst en ook redelijk afgrond, in tegenstelling tot andere verhaallijnen die onopgelost blijven naar mijn idee.
Het verhaal heeft wel een alledaags thema namelijk kindermisbruik en loverboys. En in mindere mate ook over Marokkaanse jongeren.
De titel wordt in de loop van het boek duidelijk. Deze vind ik goed gekozen.
Het boek leest vlot, je wilt weten wat er gebeurd is met Lisa. Je kan je goed in haar persoon verplaatsen en voelt echt haar pijn. Soms voel je je machteloos en zou je willen dat je kan ingrijpen. Ook de karakters van Karin en Wim komen goed uit de verf en zijn zeer herkenbaar.
Het boek heeft een open eind en dus voor mijn onbevredigd. Deel twee zal in het najaar van 2015 uitgebracht worden.