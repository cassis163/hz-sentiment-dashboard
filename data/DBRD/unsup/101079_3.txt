Het is altijd bijzonder om een dagboek te mogen lezen. Dat wat eigenlijk niet bestemd was voor anderen, nu gedeeld wordt. Het boekje leest makkelijk weg. Veelal zaken waar een pubermeisje zich mee bezig houdt, maar soms even een tussenstukje waarin de ongelijkheid tussen volken naar voren komt. De oorlogsdreiging en later het letterlijk in oorlog zijn, komt meer en meer naar voren in het dagboek. De verschrikkingen worden vrij kort en bondig beschreven, maar er gaat een hele wereld achter schuil. Confronterend om de jaartallen te lezen, hoe recent dit in de geschiedenis gebeurd is. Een tijdloos dagboek als je bedenkt wat er in de huidige tijd nu allemaal plaats vindt.