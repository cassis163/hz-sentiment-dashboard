Nemesis is een Diabolic, gemaakt om te doden.We maken kennis met haar als ze zit gevangen in de dierenkooien. Ze is een gemanipuleerd wezen en wordt gekocht door de familie Impyrian ter bescherming van hun dochter Sydonia ( later in het boek Donia) . Nemesis wordt aan haar gekoppeld zodat zij enkel leeft voor Sydonia.
Door de politieke visie van haar vader senator von Impyrian moet Donia zich melden bij het hof van de keizer. Om de veiligheid van Donia te waarborgen gaat Memesis in haar plaats naar het hof. Niemand mag de ruil merken aan het hof. Ze leert daar de troonopvolger Tyrus kennen. Maar deze doet zich anders voor dan hij werkelijk is.

S.J. Kincaid is geboren in Alabama , opgegroeid in California , middelbare school in New Hamspire en uiteindelijk verhuisd naar Schotland. Hier heeft ze het schrijvervirus te pakken gekregen. Haar debuutserie Insignia kwam in 2014 in het Nederlands uit.

The Diabolic is een verhaal wat direct heel sterk begint. Je voelt direct de angstige gevoelens van Memesis. Het wel of geen gevoelens hebben is een duidelijk leidraad door heel het boek heen. Telkens loopt het toch weer net anders als je gedacht had en doet iemand weer net iets anders dan voorzien. Hierdoor blijf je verder lezen en ben je benieuwd naar hoe het verhaal verder gaat. Kortom een pageturner.