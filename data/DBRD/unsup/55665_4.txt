Naomi Eggers is in Parijs te gast bij een vernissage waar zij een voor haar zeer aantrekkelijke man ontmoet. Wanneer hij haar vraagt "your place or mine" aarzelt ze dan ook geen moment en gaat met hem mee. Eenmaal aangekomen in het appartement bezwijkt hij op het moment suprÃªme aan een hartaanval. Totaal in paniek zet ze het op een rennen en belt ze de enige persoon die ze kent in Parijs, haar oud-klasgenoot Chantal Zwart. Hoewel de twee nooit vriendinnen zijn geweest ontvangt Chantal haar toch. Al snel blijkt dat de man met wie Naomi meeging Guy Lavillier, een bekende Franse politicus en beruchte vrouwenversierder te zijn. Bij Chantal, die freelance journaliste is, gaan alle alarmbellen rinkelen. Zij ruikt een primeur waar je "u" tegen zegt.

Wanneer het pand waar Naomi Guy dood achterliet uitbrand is, blijkt er geen sprake van een lijk te zijn. De vraag is nu of Guy wel echt dood was en zo ja, waar dan nu zijn lijk is gebleven. Uitsluitsel hiervan volgt al snel wanneer Guy met diverse messteken in een container wordt gevonden waarbij met een dolk een pamflet op zijn lichaam is vastgespiest. Dit is natuurlijk wel heel vreemd want Naomi blijft volhouden dat ze Guy dood op bed heeft achtergelaten.

Chantal zou geen journaliste zijn wanneer zij niet het naadje van de kous zou willen weten, en gaat dan ook op onderzoek uit, waarbij zij uiteindelijk zover gaat dat ook haar leven gevaar loopt. Diverse motieven in verschillende verhaallijnen komen voorbij en deze komen in een geweldig plot weer allemaal samen.

Het verhaal komt in eerste instantie wel wat traag op gang, maar wanneer de vaart er eenmaal inzit wordt je meegesleurd in een verhaal over politiek, machtsspelletjes, discriminatie, overspel, beetje romantiek en natuurlijk moord! Michael Berg heeft mij hiermee prettig verrast.