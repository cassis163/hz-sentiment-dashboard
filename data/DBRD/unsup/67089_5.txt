Eiland in bloei is het 2de boek, dat ik lees van Sarah Jio en alweer een prachtig verhaal!
Het is een romantisch verhaal over een schrijfster, die na 10 jaar haar huwelijk ziet stranden en bij wie haar auteurscarri√®re ook niet meer wil vlotten. Om alles weer op een rijtje te krijgen, verblijft ze een maand bij haar tante op een mooi eiland. In haar kamer vindt ze een intrigerend dagboek uit 1943.
Het hedendaags verhaal wordt afgewisseld met stukken uit het dagboek van heel wat jaren geleden. Bij het begin komen die delen nogal moeilijk over: de verhouding tussen de vele personages zijn niet altijd makkelijk te begrijpen. Ik had zelfs op een bepaald moment de indruk dat het een eenvoudig chicklit-romannetje was.
Maar plots verandert alles en komt het volledige verhaal in een stroomversnelling. Het einde vind ik heel verrassend en ik krijg zowaar een voorliefde voor Bainbridge Island. In het laatste deel heerst een zekere spanning, waardoor ik het boek nog moeilijk kon wegleggen.
Beide verhaallijnen worden heel mooi in elkaar verweven.
Een aanrader, voor wie graag eens een romantisch verhaal leest met ook nog spanning erbovenop!