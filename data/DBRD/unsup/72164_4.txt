Iedere lezer vraagt zich weleens afâ€¦.Hoe komt een schrijver aan het idee voor een verhaal? En wat gebeurt er als er niets meer uit die Bron komt? Als de Bron helemaal droog staat, wat moet je als schrijver dan doen? Rolf Dorinth, heeft geen idee wat hij moet schrijven. Zijn muze laat hem in de steek. Hij is getrouwd met zijn droomvrouw, maar zij kan het niet meer aanzien dat hij maar naar zijn scherm zit te staren. Op een dag, ziet hij een nieuw verhaal tot leven komen. Zijn buurjongen Luuk helpt Rolf met schrijven. Er gebeuren hele vreemde dingen. Als ze schrijven weten ze niet wat ze doen. Het is net alsof het verhaal geschreven wil worden. Het begint op een soort vloek te lijken. Het komt allemaal wel heel dichtbij. Het verhaal laat ze niet meer los. Met alle gevolgen van dien!
In een andere wereld leven Gael en de Fret Kanter. Het is een wereld waar magie in voor komt. Een Fret is een soort politieagent met een license-to-kill. Al zien veel mensen een Fret, als het kwaad zelf. Er komen wezens in voor die wij niet kennen in onze eigen wereld. De Wereld van Gael en Kanter is prachtig beschreven. En het is spannend. Moeilijk neer te leggen, dit boek!
Je moet als lezer echt nadenken of moet ik zeggen meedenken met het verhaal? Het verhaal kan alle kanten opgaan, zelfs voor de schrijver is het een verassing!
Het zijn twee verhaallijnen en je gaat je steeds meer afvragen wat deze toch met elkaar te maken hebben. Daar kom je stap voor stap achter. De spanning is goed opgebouwd. Je moet verder lezen. Je wilt dit mysterie zelf ook oplossen! Het boek is zeker niet in een hokje te duwen. Ik kan het, het beste omschrijven als horror/fantasy. Heel origineel en uniek! 4 sterren****