Vijf bijzondere (voorlees)verhalen over dieren met een onderliggende gedachte in een mooi, kleurrijk vormgegeven boek. Filosofisch getint, dan weer spannend, dan weer grappig, met fantasie, leuke woordspelingen en ook lief.
De was-beer heeft een letterlijke taak in één van de verhalen en de kurketrekker heeft een bijzondere fles opengetrokken. Het konijnenverhaal laat je nadenken over je eigen idee volgen, vriendschap, acceptatie. Kortom volwassenen kunnen deze fabelachtige verhalen gezellig voorlezen en samen de betekenis of de eigen interpretatie eruit halen.
De onvolprezen illustraties van Thé Tjong-Khing geven ook aan dit boek een bijzonder cachet. Een mooie samenwerking tussen schrijver en illustrator.