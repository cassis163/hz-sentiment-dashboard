Ik heb deelgenomen aan de Hebban-buzz en ik ben zo blij dat ik dat gedaan heb! Dus bedankt voor deze kans!

Ik heb zelf geen kinderen en dit boek was dus anders h√©lemaal aan mij voorbij gegaan! Want toegegeven....als je het ziet liggen in de winkel is het gewoon echt een kinderboek.

Wat het leuke is aan kinderboeken die informatief willen zijn, is het feit dat er veel illustraties in moeten staan. Nu zijn de illustraties in dit boek gewoon echt prachtig. Het begint al bij de cover, die bevat een mengelmoes van allerlei gekke dingen die er kunnen gebeuren.
Elke pagina is kleurrijk gemaakt, en dat geeft het boek een heel eigen en lichte sfeer. Terwijl de tekst soms over best heftige ongevallen/rampen gaat!
Elke illustratie is zorgvuldig bedacht en uitgekozen, er zitten zoveel details in verwerkt dat je er steeds nieuwe dingen uithaalt.

Het boek maakt een goede onderverdeling tussen 'Rond het huis' en andere rampen. Dat houdt het duidelijk.
De tekst is overzichtelijk gerangschikt en makkelijk leesbaar. Er staan weetjes in, die mij soms nog echt verbaasden. En in de andere kolom staan er To-do's. Deze opmaak zorgt voor interesse bij de lezer en een zekere mate van bewustwording. En daar draait het wel om bij dit boek natuurlijk. Hoe kan ik een (kleine) ramp voorkomen, en als ze zich dan toch heeft voorgedaan....Hoe los ik het weer op! Of beperk ik in ieder geval de schade....

Ik denk dat het leuk is als ouder om dit boek in huis te hebben en om het dan samen met de kinderen te bekijken. Je leert er als volwassene ook iets van en de kinderen worden wel bewuster gemaakt van allerlei vervelende dingen die kunnen gebeuren. En zoals bij alles geldt : Een gewaarschuwd mens telt voor twee! En kinderen tellen misschien wel voor drie!

Een mini-naslagwerk met prachtige illustraties dat elk gezin in huis moet hebben!