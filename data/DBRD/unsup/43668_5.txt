Het boek is een aanrader voor iedereen die van een psychologische roman houdt of er kennis mee wil maken.

De schrijfstijl is zo prettig dat ik vanaf de eerste bladzijde mee werd getrokken in het verhaal. Een verhaal dat zich als een film voor mij afspeelde. De levens van de personages worden zo uitvoerig beschreven dat ik het gevoel kreeg dat ik er bij aanwezig was.

Wel moest ik heel erg wennen aan de snelle afwisseling van de beschrijving van de levens van deze personages. Dit ook omdat er verschillende tijdsmomenten uit het leven van de personages werden beschreven.

Halverwege werd het mij duidelijk waar de titel van het boek op sloeg. Het verhaal werd ook steeds heftiger en beklemmend.

De afloop van het boek is totaal anders dan ik zou hebben verwacht.

Ik ben blij dat ik het boek gelezen heb en ik wacht dan ook met spanning op zijn volgende roman.

Over de inhoud van De kamers
Televisiepresentator Aram is ontslagen nadat hij in zijn programma een kind per ongeluk ernstig heeft verwond. Hij zit al maanden thuis, is tot niets in staat. Zelfs het vertrek van zijn vriendin, een succesvol rechercheur, ondergaat hij gelaten.

Dan stuit hij op een van haar dossiers over de verdwijning van een meisje. De naam van een verdachte schokt Aram. Het is de jeugdvriend die door hem ooit in de steek is gelaten.

Over Lucas de Waard
 
De kamers is een romandebuut van Lucas de Waard. Hij volgde de schrijversopleiding aan de HKU, schrijft proza, columns en teksten voor theater. Hij treedt veelvuldig op, onder meer met â€˜De Waard en zijn gasten.