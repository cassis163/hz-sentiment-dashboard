City of bones van Cassandra Clare gaat over Clary die de wereld van de schadowhunters of nephilim ontdekt. Dit zijn half-mens/half-engel "wezens" die tegen demonen vechten en zo de mensheid ertegen beschermd. Ook bestaan er downworlders, dit zijn mensen die onderinvloed van demonenbloed/gif veranderd zijn (bv vampiers). Dit alles speelt zich af zonder het medeweten van de mensen.
Doordat Clary zo weinig weet, weet je als lezer in het begin van het boek heel weinig en is er heel veel onduidelijk. Dit is verwarrend, maar maakt wel dat je echt goed in het boek duikt. Juist doordat Clary niks weet leer je samen met haar de wereld van de demonen kennen, dit is heel prettig en het vormt een soort band met Clary. De karakters zijn heel goed opgebouwd en zitten complex in elkaar. Ook de wereld is heel goed opgebouwd, gedurende het boek krijg je genoeg achtergrond informatie en Cassandra Clare heeft nog twee series geschreven in dezelfde wereld. Het boek is van begin tot eind spannend, er zijn gevechten met allerlei soorten wezens. Er is liefde in het spel en soms doen mensen rare dingen voor de liefde. Dit brengt Clary soms in de problemen, maar ach, het is voor de liefde. Ik heb ontzettend genoten van het boek en ben super benieuwd naar de rest van de serie.