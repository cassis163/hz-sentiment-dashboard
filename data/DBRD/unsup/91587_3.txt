Een mix van fantasy, thriller en horror vat dit boek het best samen.
Ethan Burke is een secret service agent en wordt naar het stadje Wayward Pines gestuurd om twee vermiste agenten op te sporen. Hij geraakt inderdaad in Wayward Pines en heeft daar een ongeluk. Wanneer hij bij komt, blijkt hij stukken niet meer te weten, hij is zijn portefeuille en identificatie kwijt. Berooid verlaat hij het ziekenhuis en probeert contact op te nemen met het thuisfront. Dat wil niet zo goed lukken en hij is verplicht in dat stadje te blijven.
Op zich ziet het er niet slecht uit, de stad is omgeven door prachtige natuur, de mensen lijken gelukkig.

Hij begint zich vragen te stellen bij die vriendelijke mensen, behalve dan de sheriff, die is ronduit agressief tegen hem. Waarom kan hij zijn vrouw en kind niet contacteren, zijn baas niet bereiken en wat is er met dat hek rond de stad. Hij geraakt de stad niet uit.

En dan begint de nachtmerrie, wat is echt en wat heeft hij gedroomd?
Veelbelovend begin van een drieluik, benieuwd naar het vervolg.