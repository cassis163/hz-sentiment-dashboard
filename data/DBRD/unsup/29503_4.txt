Wanneer een lijk van een man wordt gevonden, worden Pia Kirchhoff en Oliver von Bodenstein opgeroepen. De dode man is niemand minder dan de hoofdofficier van justitie Joachim Hardenbach. Hij was een bekende misdaad bestrijder van het Opengare Ministerie in Frankfurt. Oliver kende de man al twintig jaar en had in zijn vorig werk dikwijls te maken gehad met hem. Het feit dat de man zelfmoord had gepleegd kwam als een grote verrassing voor Oiver.
Maar veel tijd om na te denken krijgt hij echter niet aangezien Pia en Oliver ook worden opgeroepen voor een zelfmoord van een vrouw. Isabel Kestners lichaam lag onder aan een toren, dus de kans was groot dat ze gesprongen was. Het bewijs vertelt echter een ander verhaal, Isabel was al dood voor de val. Dus er is sprake van moord. Isabel is de vrouw van Dr. Kestner, hun huwelijk bestond niet uit liefde. Alles was berekend door Isabel. Ze had geen gevoelens voor haar man, bedroog hem constant en had hem onlangs duidelijk gemaakt dat hij zijn dochter niet meer terug ging zien. Oliver vindt dit genoeg redenen om haar in een opwelling te vermoorden. Wanneer hij en Pia echter verder op zoek gaan naar bewijzen, blijkt al snel dat het een ingewikkelde zaak is met meerdere personen op de verdachtenlijst terecht komen. Hoe dieper ze graven hoe meer verbanden ze kunnen leggen tussen de verschillende mensen. Buiten het onderzoek naar de moordenaar van Isabel, moeten Pia en Oliver ook nog de vijfjarige dochter proberen terug te vinden.

Hoofdpersonages:

Pia Kirchhoff
Pia is achtendertig jaar en gescheiden na zestien jaar huwelijk met dr. Henning Kirchhoff. Ze woont op een kleine boereder ij en werkt nog maar net als rechercheur in Hofheim.

Oliver von Bodenstein
Hij was van Frankfurt naar het Main-Taunusdistrict gekomen om te werken als hoofdinspecteur. Samen met zijn vrouw Cosima, had hij twee kinderen.

Dr. Micha Kestner
Hij is de echtgenoot van Isabel Kerstner. Dr. Kestner scheelde negentien jaar met zijn vrouw. Zij was de zus van één van zijn beste vrienden. Hij ontmoette haar wanneer hij verloofd was met een andere vrouw en de twee trouwden snel wanneer Isabel zwanger was. Hun geluk was van korte duur. Isabel wou haar luxeleven behouden terwijl Dr. Kestner het geld had geïnvesteerd in de dierenkliniek. In mei nam Isabel haar spullen en vertrok definitief. Een tijd later had ze ook haar dochter Marie meegenomen. Dr. Kestner had zijn dochter sindsdien niet meer gezien.

Hans Peter Jagoda
Hij is de eigenaar van de manege. Hans Peter is een selfmade man, die slim en meedogenloos is.

Dr. Georg Rittendorf
Hij is een collega en vriend van Micha Kerstner. Georg steekt het niet onder stoelen of banken dat hij geen fan van Isabel was.

Isabel Kerstner
Isabel wordt omschreven als een egoïste met een opportunistisch gedrag. Ze gaf enkel om zichzelf en zeker niet om de anderen. Zelfs haar broer is niet verdrietig om haar dood.

Anna Lena Döring
Ze is de vrouw van Friedhelm Döring en het alibi van Micha Kerstner. Anna en Micha zijn goede vrienden en hebben elkaar gevonden door hun gedeeld lot, een ongelukkig huwelijk.

Kampmann
Hij is de beheerder van de manège Gut Waldhof. De vrouwen op de manège zijn er van overtuigd dat ze een relatie had met hem.

Symbolen en motieven
Verleden
Ondanks zijn goed huwelijk met Cosima wordt Oliver von Bodenstein geconfronteerd met een jeugdliefde, die hem in de war brengt.

Jaloezie
De meeste vrouwen die op de manege werden geconfronteerd met Isabel hadden geen hoge dunk over haar. Ze wisten dat ze ongegeneerd flirtte me de mannen en dat de mannen hier ook niet tegenin gingen.

Woede
Door de spelletjes die Isabel speelde met de mannen, zorgde ze niet alleen dat de vrouwen haar niet konden luchten, maar dat sommige mannen haar ook rauw lustten.

Hebzucht
De intriges die door het verhaal lopen hebben voor een groot deel te maken met de hebzucht van sommige personages.

Structuur en perspectief/vertelwijze
Het verhaal is in derde persoon geschreven en wordt vanuit verschillende perspectieven geschreven, zo heb je die van Pia, Oliver, Kestner, ...

Thema
Ook al doe je zo je best, een leugen komt vroeg of laat toch uit.

Tijd en plaats
Het verhaal speelt zich af in Duitsland in het verleden, in 2005.

Evaluatie
Aangezien dit eerste deel uit de reeks pas verschijnt na eerder verschenen delen, is het even wennen om terug in de tijd te gaan. Oliver en Pia kennen elkaar nog niet, terwijl in het deel dat ik reeds had gelezen 'Sneeuwwitje moet sterven' (= aanrader) ze een geoliede machine vormen.

Maar buiten dat is het een leuk boek om te lezen, ook al merk je dat het het debuut is van Nele Neuhaus. Je wordt meegenomen in de wereld van de paardenliefhebberij, wat voor mij een ongekend gegeven is. En als ik al de intriges lees, hoop ik dat dit niet zo is in de echte wereld! Wat een onsympathieke mensen bijeen.

Ik had in het begin moeite met de verschillende personages, maar eenmaal in het verhaal kon ik heel goed volgen en werd ik meegesleurd tot op het einde. Een aanrader met vier sterren!