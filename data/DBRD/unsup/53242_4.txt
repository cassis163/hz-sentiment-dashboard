Als je Een mooie dag om te sterven in handen hebt, merk je algauw dat het een literaire thriller betreft. Helemaal niet vervelend, maar ik moest er wel even inkomen. Tot op het moment in het verhaal dat blijkt wat de intentie van de moordenaar is. Namelijk het zo goed mogelijk kopiëren van `s werelds meest "beroemde" seriemoordenaars, en het dan het liefst nog een beetje beter doen..... Nou, dan heb je me hoor! Ik was nog even bang voor een overkill, maar dat viel gelukkig mee. Goed verhaal, fijne karakters, boeiend onderwerp (vind ik althans), maar bij de ontknoping miste ik nét een beetje jus. Het boek krijgt daarom van mij 4 van de 5 sterren. Zeer de moeite van het lezen waard. Enjoy!