Dit boekje met slechts 126 pagina's heeft me bij de keel gegrepen. Nochtans is het onderwerp van dit verhaal in veel gemeenschappen traditioneel. Pas als men de gevolgen van een gedwongen huwelijk van een zeer jong meisje met een oude man onder ogen ziet via dit onderwerp, komt de krop in de keel. De schrijfster beklemt u met haar verhaal tot in uw diepste vezels. Beknopt beschreven. Tot het eind toe staat er niets in dat weggelaten kon worden. De laatste twee pagina's zijn van een onnoemelijke tragedie.