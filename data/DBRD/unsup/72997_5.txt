Wat een boek! Deze roman gaat over de opkomst en ondergang van een fictieve band en is tegelijkertijd een ode aan de popmuziek van de jaren tachtig. De jaren van Margaret Thatcher, een bewogen periode in de Engelse geschiedenis.

Robbie, Fran, Trez en Sean, jeugdvrienden uit Luton, trekken samen naar Londen en vormen  The ships in the Night. Het verhaal van deze spraakmakende band en haar leden afzonderlijk, is op zo'n manier geschreven dat je liefst vandaag nog, naar een optreden van hen zou willen gaan. Meeslepend, geloofwaardig en humoristisch.