Het boek begint wat geforceerd, de schrijver lijkt veel moeite te willen doen om spanning te creÃ«ren wat voor mij persoonlijk niet helemaal lukt. Later bleek dit deel heel belangrijk te zijn voor het verhaal, wat het dan wel goedmaakt. Het verhaal leest vlot, maar de personages hebben weinig diepgang waardoor je niet helemaal wordt meegenomen in het verhaal. De nieuwsgierigheid naar het grote geheim blijft wel aanhouden tijdens het lezen en het plot was niet voorspelbaar, noch te ver gezocht. Eens het boek uit is kan je het vele jaren niet meer lezen, tot je het geheim vergeten bent, want dan is de spanning eraf en is het verhaal niet sterk genoeg meer omdat het hele verhaal is opgebouwd enkel rond dit geheim. Het lijkt of de schrijver dit verhaal geschreven heeft voor een verfilming, waar de kijker als buitenstaander naar kijkt, eerder dan de lezer te willen meenemen in het verhaal.