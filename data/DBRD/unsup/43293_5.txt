Deel 4 van de brug der getijden, genaamd Maanvloed bestaat in tegenstelling tot deel 3 vooral uit actie. De vaart in het verhaal is verfrissend. Verraad heerst alom en de manipulaties rijzen de pan uit. De personages ontwikkelen zich in deel 4 snel. Daarnaast is de oorlog eindelijk uitgebarsten. De gebeurtenissen spelen zich vooral af op het continent Antiopia. De magische wezens en vormen zijn talrijk. Onverwachte vriendschappen worden gesloten en het verhaal eindigt met een soort cliffhanger. Zullen de hoofdpersonen het overleven? Wat gaan ze verder beleven? Ik ben alweer benieuwd naar deel 5. En wat gaat er gebeuren met de Scytale, waar nu iedereen op jaagt?