Het boek ‘Hanns en Rudolf‘ van Thomas Harding is in 2014 uitgekomen. Thomas Harding is journalist, woont in Engeland, en dit is het verhaal van Hanns Alexander. Hanns was de broer van zijn grootmoeder, een oudoom dus.

Op de begrafenis van zijn oudoom (december 2006) hoort hij voor het eerst dat Hanns na de oorlog de Kommandant van Auschwitz, Rudolf Hoss, had opgespoord. Thomas Harding besluit om uit te zoeken hoe dit zat. Hij bestudeert biografieën, archieven, brieven van familieleden, luistert naar verhalen en oude bandopnamen en praat met overlevenden. Het resulterende boek is een poging om de karakters van Hanns Alexander en Rudolf Hoos te beschrijven, om de levensloop te volgen en te begrijpen hoe ze elkaar tegen konden komen.

Hoss was de eerste leidinggevende nazi die bekende dat hij de Endlösung van Hitler ren Himmler had uitgevoerd. En hij gaf daarbij weerzinwekkende details. Hij schreef alles op toen hij in de gevangenis zat (1946-1947).

In 1951, vier jaar nadat Rudolf Hoss aan de galg was gestorven, werden zijn memoires in het Pools gepubliceerd. In 1958 werden Rudolfs memoires voor het eerst in het Duits gepubliceerd onder de titel ‘Kommandant in Auschwitz: Autobiografische Aufzeignungen von Rudolf Hoss‘. Rudolfs memoires zijn vervolgens in tientallen talen vertaald (ook in het Nederlands) en door honderdduizenden mensen in heel de wereld gelezen.

In zijn memoires verzweeg Rudolf af en toe de waarheid, een paar keer vergiste hij zich in feiten en hij noemde op verscheidene plekken andere getallen van in Auschwitz gedode mensen. Maar de meeste historici zijn het er onder enig voorbehoud over eens dat zijn memoires betrouwbaar zijn. Op de laatste bladzijdes van Rudolfs memoires onthulde Rudolf waarom hij zo eerlijk was geweest.

Lees verder op mijn spot: https://www.hebban.nl/spot/angelathissen/nieuws/hanns-en-rudolf