Blindman verliest al op jonge leeftijd zijn zicht en ontwikkeld zich later als dichter die prachtige poëzie schrijft. De beelden die hij hiervoor gebruikt liggen opgeslagen in zijn brein als de schilderijen in een museum.
Hannah, zelf restaurator in het Rijksmuseum, ontdekt hem op een poëziefestival en wil alles over Blindman te weten komen. Ze ontmoet hem op een camping op een waddeneiland en raken in gesprek.

Als kind deelt Blindman vriendschap met een paard: (…) Hij heeft zijn eigen weerspiegeling kunnen zien in een omfloerst paardenoog, een bruine poel omzoomd met een rietkraag van wimpers. (…). Blindman legt haar uit hoe hij tot zijn gedichten komt terwijl ze genieten van strand en zee.
Hannah vertelt hem alles over het restaurateurs werk, hoe zij het vernis van de verf afhaalt om vervolgens de verflaagjes te kunnen behandelen en leidt hem verhalend langs de schilderijen in het Rijksmuseum.

De 'Nachtschrijver' is een prachtig, beeldend, geschreven roman door Jannie Regnerus die nog een tijdje op je (eigen) netvlies blijft hangen.