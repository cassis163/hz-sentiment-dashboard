Ik ben FAN van dit boek en kan niet wachten op het vervolg. Met Staalhart brengt Uitgeverij Q een nieuwe YA serie naar NL waarvan ik zeker weet dat het een succes gaat worden. Het boek scoort op Goodreads sowieso al heel hoog, maar nu kunnen ook de Nederlandse lezers er achter gaan komen WAAROM het zo hoog scoort; Omdat het een geweldig boek is! Toen ik dit boek voorgeschoteld kreeg een tijd terug en de samenvatting las was ik al gelijk enthousiast! Heel veel mensen zullen waarschijnlijk al weten dat ik fan ben van MARVEL en DC Comics bv. ‘Mensen’ met speciale krachten.. Eigenlijk hoef ik daar al geen samenvatting over te lezen om te weten dat ik het wil lezen, want dat trekt al gelijk mijn aandacht. Ik houd van zulke elementen en als het in een boek verwerkt zit wekt dat gelijk mijn interesse. Dit boek overtrof mijn verwachtingen. Superhelden die SLECHT zijn? Daar wil ik meer over lezen! En MEER heb ik gekregen <3

Storyline: We volgen het hoofdpersonage, David. 10 jaar geleden zag hij vlak voor zijn ogen zijn vader en talloze andere onschuldige mensen in koele bloede vermoord worden door de Epic ‘Staalhart’. ‘Staalhart’ is de heerser van Newcago. Sindsdien heeft David wraak gezworen. In de afgelopen 10 jaar, na de dood van zijn vader, heeft David zichzelf volledig gefocust op het onderzoeken van de Epics in Newcago, waar hij woont. Er is een groep, de ‘Wrekers’ genaamd, die vechten tegen de Epics. Zij zijn de enigen die opkomen voor de burgers die nu onderdrukt worden door de Epics, die wreed en meedogenloos zijn naar de burgers toe. David vind zijn weg naar de Wrekers en krijgt ze zover om ‘Staalhart’ proberen te vermoorden, waardoor hij uiteindelijk lid wordt van het team. Dit wordt een avontuur bomvol actie, spanning en plottwisten. Of het ze uiteindelijk gaat lukken? Staalhart lijkt onverslaanbaar, niks kan hem deren(hij is eigenlijk als Superman, maar dan door en door slecht, brrr). Maar David heeft hem, als enige, zien bloeden 10 jaar terug en is ervan overtuigd dat hij te doden is.

personages: Oeh, ja daar is genoeg over te zeggen. David, het hoofdpersonage: Van hem ben ik echt fan geworden. Hij is zo lekker awkward op een super schattige manier hihi. Maar als het erop aankomt, heeft hij meer moed dan menig mensen bij elkaar. Een geweldige combinatie van een goed ontwikkeld personage. Het boek wordt dus geschreven vanuit David’s POV en dat is verrassend leuk om te lezen! In verhouding lees ik meer verhalen die vanuit een vrouwelijk POV geschreven worden. En op een of andere manier maakt het echt uit voor je leeservaring, in welke POV je leest. In dit boek komt een mannelijk POV veel beter tot zijn recht als dat een vrouwelijk POV dat had gehad denk ik. Een geweldige beslissing van Sanderson om het zo aan te pakken in ieder geval. Ik vond het echt een groot pluspunt.

De bijpersonages vind ik ook stuk voor stuk geweldig. Ze vormen samen een team en elk is op zijn/haar eigen manier belangrijk voor het team. Ieder personage heeft zijn eigen inbreng in het verhaal en de invloed die ze op de andere personages hebben. Dit zorgt ervoor dat je echt het gevoel hebt alsof je een blockbuster film aan het lezen bent hihi. Je hebt een personage wat voor humor zorgt, een personage wat voor informatie zorgt en op de achtergrond aanwezig tijdens operaties en operationeel dus erg belangrijk is voor hun operaties, een leider, een manusje van alles, een bad ass vrouwelijk personage, een vechter/schutter en dan nog onze David die zich ertussen weet te mengen en een zeer positieve invloed brengt in het team vind ik zelf. Ik vond het echt een genot om te lezen.

De Epics zelf zijn ook echt geweldig geschreven. Sanderson’s eigen kijk op ‘superhelden’ heeft hij goed neergezet. Deze mensen met extreme krachten zijn kwaadaardig, wreed en behandelen mensen als hun slaven. Je kunt zonder pardon worden vermoord. De ‘gaves/krachten’ van de epics zijn origineel en goed doordacht, wat ervoor zorgt dat er genoeg diepgang in het boek zit.

Dat, in combinatie met de amazing wereldopbouw, zorgt ervoor dat dit een hele spannende leeservaring is van begin tot eind! Daarnaast is de schrijfstijl gewoon ontzettend, maar dan ook echt ontzettend goed. Het is mij duidelijk geworden waarom de boeken van Brandon Sanderson werelwijd zo goed ontvangen werden en worden. Hij heeft gewoon een geweldig schrijftalent en heeft mij hiermee FAN gemaakt. Hij heeft ervoor gezorgd dat ik ontzettend genoten heb van dit boek en dat ik smachtend zit te wachten tot het tweede boek in NL zal verschijnen.

Er zitten een aantal geweldige plottwisten in (een aantal had ik wel zien aankomen, maar dat maakte het verhaal er zeker niet minder goed op. Maar er zit me er ook 1 of 2 in die me van mijn stoel geblazen hebben, WAUW!) en er gebeurt gewoon ontzettend veel, in de meest positieve zin mogelijk. Je zit constant op het puntje van je stoel om met David en zijn team mee te leven tijdens hun gevaarlijke missies. Missies wat niet allemaal met 100% succes afgerond worden en ervoor zorgen dat je als lezer zijnde zit te schreeuwen in je stoel en niet kunt geloven dat wat er daar op papier staat klopt. Je wilt het niet geloven, dus herlees je het weer terug met ingehouden adem om erachter te komen dat het echt gebeurt allemaal.. slik. Ja, er zitten dus ook zeker weten genoeg emotionele momenten in het boek waar deze Fangirl het moeilijk mee had hihi. Wat ik dus ontzettend knap vind van de auteur. Dat hij zo’n action packed boek schrijft en er toch nog voor zorgt dat je als lezer zijnde met tranen in je ogen zit. Romantiek is niet echt aanwezig op de voorgrond in het verhaal, maar wel op de achtergrond en dat is voor dit boek ook prima gedaan op deze manier. Meer was ook zeker niet nodig, want dan zou het een nadelig effect hebben gehad op de essentie van het verhaal zelf denk ik. Maar stiekem denk/hoop ik wel dat we in boek 2 hier nog wat verder op in mogen gaan hihi..

conclusie:
Oké dus kort samengevat, het is een GEWELDIG boek, wat de 4,5 sterren dubbel en dwars heeft verdiend! Waarom je het boek zou moeten lezen:

– Een geweldig mannelijk hoofdpersonage wat awkward is op een schattige manier en tegelijkertijd
ontzettend moedig en gewoon echt je sympathie en hart steelt vanaf de eerste pagina. Wat voor zowel mannelijke als vrouwelijke lezers een ontzettend interessant personage is om te volgen.
– SLECHTE superhelden.. I mean, come on <3 Hoe twisted en Awesome is dat dan?! Precies!
Een geweldige twist van Sanderson op het superhelden fenomeen.
– Er zitten ontzettend goede plottwisten in verwerkt, that will blow your mind <3
– Heel veel actie! Ik durf te zweren dat als hier een film van gemaakt zou worden, dat het een hit zou zijn. Het is echt blockbuster film waardig! Helemaal ‘my kind of thing’ dus. Schieten, vechten, achtervolgingen op motors en nog veel meer. Als grote fan van dit soort films en tv series kan ik het echt heel erg waarderen om het zo goed geschreven in een boek tegen te komen!
– Super, super goed schrijfwerk van de auteur. *applaudisseert*
Geweldige personages, geweldige wereldopbouw en een geweldige story-line wat je aan’t denken zet. Mijn hersens blijven maar overuren draaien en denken over wat er in de volgende delen nu zal gaan gebeuren, wat nu precies de achtergrond is van de Epics, hoe ze gecreeërd zijn en hoe de toekomst van de aarde eruit ziet.. ik wil antwoorden, NU !! hihi

Op de laatste pagina in het boek zag ik de cover van boek 2,Vlammenwerper, en MIJN GOD… Ik kan echt niet meer wachten. Ik kijk echt zoooo erg uit naar het volgende boek !!! Dit boek heeft ervoor gezorgd dat ik mannelijke POV’s heel anders ben gaan bekijken en bekritiseren. Het heeft ervoor gezorgd dat ik dus echt intens genoot van een mannelijk POV en er niks op aan te merken had, omdat het dus zo goed en geloofwaardig werd neergezet. Misschien scheelt het ook dat het door een mannelijke auteur geschreven is en ik normaal, als ik mannelijke pov’s tegen kom, ze lees als ze door een vrouwelijke auteur geschreven zijn. Geen idee wat het precies is, maar Brandon heeft mij gewoon echt groot FAN gemaakt en ik kan gewoon niet wachten om meer van hem te lezen! En ik kan ook echt niet wachten tot jullie het boek gelezen hebben en we samen erover kunnen kletsen!
Dusss.. dan rest er nog maar één ding en dat is: KOPEN, KOPEN, KOPEN