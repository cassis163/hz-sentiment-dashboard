Een boek waarmee je goed bij de les moet blijven. Maar wat is dit een goed verhaal. De manier waarop dit boek geschreven is doet mij een beetje denken aan Henning Mankell met zijn Kurt Wallander. Alleen iets minder somber en wat sneller. Toen ik dit boek las beangstigde mij het idee wat mensen kleine kinderen kunnen aandoen, zonder details te beschrijven voel je donders goed aan wat er allemaal gebeurt. Ook de kijk op de gebeurtenissen in het Chili van 1973 getuigd dat Wilson hier echt in de historie is gedoken. En wat mij vooral opviel, en dit gebeurt natuurlijk dagelijks hier en overal, de corruptie en het door de politici indekken van elkaar om toch maar de macht te kunnen behouden. Voor mij een regelrechte aanrader die ik dan ook 5 sterren heb gegeven.