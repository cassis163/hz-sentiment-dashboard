Deel 3 alweer van de Harry Potter boeken. Ik wil ze allemaal weer eens herlezen in korte periode en ben dus al aardig onderweg.
Deel 3 en dus ook het derde schooljaar van Harry Potter op Zweinstein. Weer begint het boek in de zomervakantie die Harry weer doorbrengt bij zijn dreuzelfamilie. Na een opstapeling van problemen met als slotstuk Harry die zijn tante laat vliegen, ontvlucht Harry het huis en ziet hij kans om met de collectebus naar de Lekke ketel te komen. Na hier zijn laatste vakantieweken te hebben doorgebracht gaan Harry en zijn vrienden weer terug naar Zweinstein. In verband met de ontsnapte gevangene Sirius Zwarts wordt Zweinstein bewaakt door dementors. Maar zelfs met deze bewaking zien /harry en vrienden kans om zich in de problemen te werken,
Heerlijk om weer in deze fantasiewereld van Rowling te duiken en het schooljaar op Zweinstien mee te beleven. Wel vond ik het erg lang duren voor er een beetje actie in het boek kwam, sommige delen hadden misschien wel wat beknopter gekund, maar aan de andere kant vind ik ook de verhaallijn over de perikelen binnen de lessen en school erg leuk om te lezen.
Al met al weer een genot om te lezen, leest makkelijk en snel en wordt erg beeldend vertelt. Een aanrader.