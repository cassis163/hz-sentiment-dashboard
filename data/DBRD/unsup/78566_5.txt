Ik ben altijd zo blij als er een nieuwe historische roman van Simone van der Vlugt uitkomt! Haar boeken zijn zo beeldend geschreven, dat je het helemaal voor je ziet en ze weet vaak een aspect van de geschiedenis te belichten waar je weinig tot niks van weet. In dit boek is het weer niet anders, gistermiddag in begonnen en vannacht was hij alweer uit, helaas. Nu weer wachten op de volgende.
Aan de hand van het levensverhaal van Catrijn belicht ze de ontstaansgeschiedenis van het Delfts Blauw, in combinatie met de geschiedenis van Delft en de ontwikkelingen in de schilderkunst. Extra leuk was dat ik regelmatig in Delft kom, en de straatjes en grachten dus helemaal voor me zag! Voor mensen die houden van geschiedenis, romantiek en een beetje spanning is dit een prachtig boek!