De vroedvrouw van Braintree is een historische roman en speelt zich af ten tijde van de Amerikaanse revolutie.
De titel doet vermoeden dat het boek gaat over de belevenissen van een vroedvrouw maar die verwachting werd niet waargemaakt.
Het aantal sc√®nes met Lizzie Boylston in de functie als vroedvrouw zijn helaas erg minimaal.
Maar als je dat los kunt laten is het verhaal van Lizzie, haar hartsvriendin Abigail, haar assistente Martha en haar schoonzus Elizabeth heel plezierig om te lezen.
De vier dappere vrouwen doen hun uiterste best te overleven in deze roerige tijden.
De schrijfster neemt je als lezer echt mee naar het kleine dorpje en de belevenissen van haar inwoners.
Behalve haar rol als vroedvrouw wil Lizzie ook graag haar steentje in deze oorlog op een andere manier bijdragen maar dat blijkt al snel veel gevaar met zich mee te brengen.
Als er twee moorden plaatsvinden vermoedt Lizzie dat er een complot gaande is.
Ze doet er alles aan om de waarheid naar boven te halen en de mensen die haar lief zijn te beschermen.