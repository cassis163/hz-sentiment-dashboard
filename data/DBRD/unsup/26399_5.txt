Wauw! Ik vond dit oprecht één van de beste boeken die ik de afgelopen tijd heb gelezen! Ik had eerlijk gezegd het plezier in lezen enigszins verloren, maar dit veranderde toen ik begon in Showstopper (dat ik overigens getipt kreeg in de Hebban boekentipper! Was een fantastische tip dus!)
Enorm spannend boek in een futuristisch Londen, maar toch heeft het verhaal wel zijn wortelen in de huidige maatschappij: discriminatie is een belangrijk thema in het boek en het zette mij ook aan het denken over de huidige maatschappij.
Verder is het verhaal van de zuivere Ben en de droesem Hoshiko erg mooi, maar ook aangrijpend. Het heeft wel een beetje een Romeo en Julia idee: 2 jongeren verliefd op elkaar, maar door hun afkomst kunnen ze niet samen zijn.
Ik raad iedereen dit boek aan, vooral als je hebt genoten van de Hungergames. Dan weet ik zeker dat je dit Young Adult boek wel kan waarderen!