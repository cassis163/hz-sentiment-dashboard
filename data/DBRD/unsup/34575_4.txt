Dit nieuwe boek van Deepak Chopra en Rudolph E. Tanzi biedt een boeiende benadering voor het zelfhelend vermogen van zowel lichaam als geest.
Deze laatste twee werken samen , daarom is het belangrijk aandacht te besteden aan beide.

Wat betreft de geest: Stressoren zijn bijvoorbeeld de vele – negatieve – berichten die via TV en kranten iedere dag tot ons komen en vlak daarnaast bijvoorbeeld luchtvervuiling niet uit.
Een andere aanslag op onze gezondheid is onze voeding.
Het consumeren van onder andere grote hoeveelheden suiker, ook daar waar we het niet verwachten, en bewerkt voedsel zorgen ervoor, dat ons lichaam niet optimaal kan functioneren.

Dit boek bevat een actieplan voor zeven dagen, door elke dag bewuste keuzes te maken kunnen wij zelf ons immuunsysteem versterken.
Deepak Chopra en Rudolph Tanzi hebben daarom voor iedere dag een andere focus.
Maandag: ontstekingsremmend dieet.
Dinsdag: Stressvermindering.
Woensdag: Anti aging.
Donderdag: Staan, lopen, rusten, slapen.
Vrijdag: Kernovertuigingen.
Zaterdag: Strijdloosheid.
Zondag: Evolutie.
Deze manier van omgaan met lichaam en geest zorgt ervoor dat het natuurlijk evenwicht in stand blijft, je gezond ouder wordt, mogelijk Alzheimer en sommige vormen van kanker kunt voorkomen en je minder afhankelijk wordt van medicijnen.
De voordelen van een gezonde manier van leven zijn groot.

Quote voor in het boek: " Aan de genezer in ons allen. "
Het boek is goed geschreven en heeft een duidelijke indeling, waardoor het gemakkelijk is later nog eens een onderwerp opnieuw op te zoeken.
De inzichten zijn niet allemaal nieuw, maar door ze samen te voegen in een - prettig leesbaar - boek heb je ze als lezer allemaal bij elkaar en wordt de samenhang duidelijk.
Voor een goede lichamelijke gezondheid worden de voordelen van gezonde voedingsmiddelen genoemd, waaronder veel fruit, groenten en vezels.
En daarbij voedingsmiddelen die ontstekingen tegengaan.
Misschien nieuw is dat het drinken van – het liefst meerdere - kopjes koffie per dag onder andere ontstekingen kan tegengaan.
Voor het psychische welzijn worden het belang van onder meer yoga en mediteren genoemd.
De praktijk voorbeelden in het boek maken duidelijk waar het bij een goede gezondheid om draait en hoe je je geestelijke en lichamelijke gezondheid kunt verbeteren.
Het zelfhelend vermogen is een plezierig leesbaar boek voor hen, die veel waarde hechten aan een goede gezondheid en de manieren om hier zelf een grote bijdrage aan te leveren.