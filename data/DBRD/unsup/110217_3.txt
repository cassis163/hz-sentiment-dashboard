Het boek bestaat uit drie delen. Het eerste deel laat zich het best samenvatten als een grote sexscene. In deel 2 komt er meer bij dan alleen maar sex en kan het verhaal me al een stuk beter bekoren. In deel 3 komt het verhaal op stoom wordt het spannend en ben ik blij dat ik niet ben afgehaakt bij deel 1. Misschien dat door het eerste boek van Kim Moelands mijn verwachtingen wat hooggespannen waren. Misschien had ik me beter moeten realiseren dat het een heel ander soort boek zou zijn dan haar eerste titel. Misschien was ik dan wat enthousiaster geweest. Gelukkig is haar schrijfstijl wel heel plezierig waardoor het boek erg makkelijk leest en het laatste deel maakt ook wat goed. Daarom 3 sterren, met de hakken over de sloot.