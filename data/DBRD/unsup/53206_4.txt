Het boek begint direct spannend en dit blijft zo tot het einde, een echte page-turner!

Dit vind ik een van de betere boeken van Karin Slaughter, omdat er veel vaart in zit en het niet te veel relatiethematiek bevat. In sommige boeken van deze schrijfster wordt er nogal veel aandacht besteed aan allerlei romantische perikelen rondom de hoofdrolspelers, wat mij persoonlijk nog wel eens irriteert, omdat het de spanning te veel onderbreekt. In dit boek is hier gelukkig weinig sprake van. Op de achtergrond speelt een mogelijke romance wel mee, maar dit boek vertelt voornamelijk het verhaal van een ontvoering en een politieteam dat vervolgens alles op alles zet in een poging de zaak op te lossen.

Pas op het eind wordt duidelijk hoe de vork in de steel zit, waardoor je gedurende het hele boek geboeid blijft.

Ook wordt het personage van Will Trent wat verder uitgewerkt, terwijl zijn gelaagdheid toch mooi overeind blijft, dit is heel mooi gedaan.
Een aanrader!