De boek van Terra Fabula
Het vergeten Koninkrijk

Het verhaal.

De boeken van Terra Fabula is een boek vol met magie en avonturen. Ik werd door het boek in deze magische wereld getrokken samen met Martha en William. Het verhaal zit goed in elkaar en het leest heerlijk weg.
Je leeft helemaal mee met de hoofdpersonages en je krijgt het gevoel dat de kinderen er alles aan willen doen om hun ouders vinden.
Ondanks de droevige aspecten in het verhaal zit er ook veel humor in. Dit kom vooral terug bij de twee tantes die de kinderen willen opvrolijken. Hierdoor ontstaat er in het verhaal een mooie balans tussen de verschillende emoties die de personages meemaken.

Soms leek het of er een stukje van het verhaal miste. Dit kan natuurlijk komen, omdat het een magisch boek isâ€¦.
De handleiding die erbij geleverd word waarschuwt er wel voor dat er vreemde dingen met het boek kan gebeuren. Deze handleiding was een van de redenen dat ik het boek absoluut moest gaan lezen. De cover van het boek is mooi en ik werd er een beetje nieuwsgierig van. Wat voor verhaal zou het kunnen zijn?

Wat wel erg jammer is, er is nog geen vervolg van het boek. Ik kan bijna niet wachten om weer terug te duiken in de wereld van Terra Fabula!

Karakters

De hoofdpersonages in het boek zijn de tweeling, Martha en William van 12 jaar oud Door het verhaal heen merk je dat ze door alle gebeurtenissen steeds volwassener worden. Hierdoor heb je niet echt het idee dat je een jeugd boek aan het lezen. De kinderen zijn niet uitgebreid beschreven. Je komt er achter dat ze krullen en dat ze 12 jaar zijn.

De tantes zijn daar in tegen wel goed beschreven. Je kan de oude vrouwtjes zo het huis in zien lopen met hun grote hoeden en dikke jassen. Ook de andere karakters die in het verhaal voorkomen zijn duidelijk beschreven. Hierdoor kan je een goed beeld schetsen in je fantasie en je helemaal inleven met alle karakters die er in het verhaal voorkomen.