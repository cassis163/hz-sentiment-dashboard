Het verhaal voordat het grote verhaal begint, ik heb gewacht met lezen tot ik tijd had om de boeken van Diana Gabaldon echt achter elkaar te lezen. In de bundel zeven stenen staat de goede volgorde van de boeken, sequels en andere verhalen zoals Lord John.
In dit verhaal dat je dus eigenlijk voor de reiziger moet lezen vertrekt Jamie naar Frankrijk om voor een Joodse dokter een klusje te doen; hij moet 2 dingen vervoeren, een oud gebedenboek en de kleindochter van de dokter, Jamie doet het graag, kan het geld goed gebruiken en de afleiding is welkom. Het loopt echter anders dan de bedoeling was en de lezer wordt weer aangenaam verrast. Het is echt een jonge Jamie en zijn vriend Ian (hier nog met beide benen) en nog niet getrouwd met de zus van Jamie. Je zult deze personages echt volwassen zien worden naarmate je verder gaat lezen in de reiziger en de andere boeken van Diana Gabaldon. Ik heb na dit verhaal de reiziger nog een keer gelezen (640 paginaâ€™s maar in 2 vakantiedagen uit) en ik vind het een meerwaarde hebben voor de lezer omdat het verhaal van Jamies familie en het overlijden van zijn vader en wat er met zijn zus is gebeurd beter toegelicht wordt. Diana heeft de informatie goed verdeeld zodat je niet steeds dubbelop leest. Veel plezier!!