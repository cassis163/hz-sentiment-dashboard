De vrienden van Pinocchio is alweer het 69ste boek van veelschrijver Tomas Ross. Voor mij mijn eerst boek van Tomas Ross. In de Vrienden van Pinocchio is het hoofdthema pedofilie en de macht van een netwerk van vrienden, welke zich boven de wet zetten. In een pedofielenbar in Praag met de naam De vrienden van Pinocchio vindt jaren geleden het misbruik van jongens plaats. Een van hen is Paul Schuur, zoon van Nel van Geel. Nel van Geel wordt onder gedachte omstandigheden dood gevonden en tijdens het opruimen vindt haar zoon schokkende aantekeningen.

In het boek komen velen personages voor, zowel met hun echte naam, als hun schuilnaam. Dit maakt het verhaal soms warrig. Zeker ook omdat sommige delen in de ik-vorm worden geschreven en lang is het niet duidelijk wie dit is. Ook zitten er enkele personages in het boek, welke van mijn weggelaten hadden worden. Ze hebben geen rol in het plot van het verhaal en dit zou het boek iets duidelijker maken.

Ook al is het mijn eerste boek, ik herken Tomas Ross overduidelijk in de schrijfstijl. Zijn eigen mening wordt regelmatig geventileerd. Het is duidelijk van wie hij fan is en van wie nietâ€¦.Het plot zit steengoed inelkaar. Via grotere, maar zeker ook kleinere verhaallijnen neemt de spanning in het boek langzaam toe. De verwarring van de hoofpersonages, Paul en Nadine, zorgt dat er spanning is in het boek. Geen nagelbijtende spanning, maar meer onderhuids. Je weet wat er gaat komen, maar nog niet hoe en waar.

De combinatie van feiten en fictie, de zogenoemde faction, is zeer aawezig in dit boek. Persoonlijk denk ik dat het boek aardig dicht bij de waarheid zal liggen. Ons kent ons in het Haagse.

Ik geef het boek 3 sterren.