Dit is het vervolg op In mist gevangen, het is aan te bevelen dit deel eerst te lezen, anders begrijp je het verhaal niet.
Het is anderhalf na de dramatische gebeurtenissen aan de Carnissesingel. Anne heeft haar leven weer redelijk op de rit. De Demons Lair is helemaal verbouwd en wordt heropend en zelf is ze verhuisd om opnieuw te kunnen beginnen. Maar haar nieuwe buurman is niet zo van haar gecharmeerd, hij laat meteen al merken dat hij haar niet mag. Anne heeft ook een vreemd gevoel bij hem. Ze doet hem aan iemand denken. Brrr , Anne wil daar liever niet aan terugdenken. De twee andere buren die in hetzelfde huis wonen, vinden haar gelukkig wel aardig en beschermen haar tegen hem. Rechercheur Peter van Weteringen , die de dramatische gebeurtenissen van dichtbij heeft meegemaakt, wil Anne het liefst achter slot en grendel. Hij weet waar ze toe is staat is. Als de Lair net heopend is en de eerste bandjes opgetreden hebben, moet Anne hem weer om hulp vragen. Daar begint het de ellende weer…
In deel een zijn de hoofdpersonages al langsgekomen, je kan je meteen weer inleven in hun karakter. Anne is een stoere vrouw, ze heeft veel meegemaakt. Aan de ene kant vind ik haar soms naïef maar tegelijkertijd is dat we te verklaren. Dion geeft me nog steeds de kriebels… wat een figuur. En Jackie, de buurman is ook een rare. Daar kom je in de loop van het verhaal wel achter. Marcus vind ik de interessantste in dit deel.
Het verhaal gaat verder waar het eerste deel eindigt. Je zit meteen weer in het verhaal. Soms zijn er momenten dat je denkt dat het nu weer genoeg is en meteen komt er weer wat. Het is vanaf de eerste letter weer spannend, gruwelijk, soms ongelofelijk en leest vlot. Er komen verschillende fantasie of fabelwezens in voor zoals demonen, harpijen en vampieren. Echt een boek voor horrorfans. Ik hou er van. De volgende delen ga ik zeker lezen.