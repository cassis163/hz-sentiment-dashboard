De poppenmaker van Krakau is het debuut van de Amerikaanse schrijfster R. M. Romero. Het boek is een standalone jeugdroman en is verschenen bij uitgeverij Van Halewyck.

In het boek volgen we het verhaal van de levende pop Karolina die in het Land van de Poppen werkt als naaister. Ze is dol op haar werk en naait zelfs wensen in de kleding die ze voor haar klanten maakt.

Toch heerst er geen vrede in het koninkrijk sinds de ratten de zee over hebben gestoken om het Land van de Poppen op te eisen. Karolina houdt zich een tijdje groot, maar gaat dan opzoek naar een uitweg.

Ze belandt in de mensenwereld, in de Poolse stad Krakau om precies te zijn en daar leert ze een poppenmaker kennen die haar misschien wel de oplossing kan bieden.

Dit is misschien wel een van de meest bijzondere boeken die ik ooit heb gelezen. Hoewel het klinkt als een sprookje voor jonge kinderen is het wel degelijk een interessant, spannend en ontroerend boek voor alle leeftijden.

Het is een ontzettend mooie mix van fantasy en geschiedenis. Aan de ene kant heb je het magie-element, de levende poppen en de wezens die in het boek voorkomen. En aan de andere kant gaat de poppenmaker van Krakau ook over de tweede wereldoorlog, de bezetting van de Nazi’s in Polen en de Joodse gemeenschap die onderdrukt wordt. Dit bij elkaar zorgt ervoor dat dit boek je niet snel los zal laten.

Kortom is R. M. Romero’s De poppenmaker van Krakau een aanrader voor iedereen die iets unieks en bijzonders wilt lezen dat ook nog eens prachtig is vormgegeven!

Een uitgebreidere (spoilervrije) review van De poppenmaker van Krakau is nu terug te vinden op mijn YouTubekanaal Whatthevalk:
https://www.youtube.com/watch?v=UtsIOqXYVPc