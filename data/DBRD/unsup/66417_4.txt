Dit is het eerste boek wat ik van Deon Meyer heb gelezen.

Het begin van het boek vond ik iets te langdradig en kon ik moeilijk mijn gedachte bij het boek houden, maar ineens zit je goed in het verhaal en blijf je ook goed in het verhaal. Vanaf dat moment kon ik het boek niet meer wegleggen en wilde ik weten hoe het af zou lopen. Zat een zeer goed plot in.

Tobela Mpayipheli is zijn partner verloren en later ook haar zoon waar hij de zorg voor had. De zoon is door overvallers doodgeschoten. Deze daders weten te ontsnappen en Tobela gaat op zoek naar hen.
Tobela gaat op een gegeven moment ieder persoon die iets op zijn kerfstok heeft wat met kinderen te maken heeft met een assegaai te lijf.

Het onderzoek van de assegaai-man wordt door Bennie Griessel gedaan. Een inspecteur die door zijn echtgenote op straat is gezet vanwege zijn enorme alcoholverslaving.

In het boek komt ook nog een prostituee Christine in het verhaal voor die haar verhaal opbiecht bij een dominee.

Wat hebben deze 3 mensen met elkaar gemeen? Een ontzettend heerlijk boek. Ik ga zeker meerdere boeken van Deon lezen.