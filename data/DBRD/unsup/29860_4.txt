Waargebeurd verhaal met een sausje fictief over, wat een kippenvel verhaal, slavernij, vriendschap, vrouwenrechten, een verhaal dat je volledig in de ban houdt.
1803 de familie Grimké woont op een groot landgoed in Charleston. Mevrouw behandelt de slaven met een ijzeren hand. Als de kleine Sarah Grimké 11 jaar wordt krijgt ze haar eigen kamenier, slavin Hetty. Hetty, 10 jaar, klein en tenger wordt de persoonlijke slaaf van Sarah. Er groeit een vriendschap, een vriendschap die er eigenlijk niet mag zijn, tussen de twee meisjes. Terwijl ze ouder worden vecht Hetty (haar wiegennaam Handful) om een beetje rechten en zoekt ze met haar moeder een manier van vrijlating. Terwijl Sarah vecht voor een gelijkheid als vrouw. Het boek volgt het leven van beide dames, zeer duidelijk en mooi beschreven. Wat ik zo mooi vond was zeker het nawoord van de auteur, de echte historische feiten zonder het fictief gedeelte wordt hier neergeschreven, dit geeft direct een beter beeld.