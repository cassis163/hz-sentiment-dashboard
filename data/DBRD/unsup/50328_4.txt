Het is zeker 30 jaar geleden sinds ik de boeken van Sjöwall & Wahlöö heb gelezen, maar ik weet nog dat ik ze toen geweldig vond. Dus toen ik de ganse reeks onlangs voor een prijsje kon kopen heb ik geen seconde geaarzeld.
De vrouw in het gottakanaal had ik nog niet lang geleden gelezen, dus begon ik direct aan de nummer 2, De man die in rook opging. En ik heb met hetzelfde plezier gelezen als toen. Het is een beetje gedateerd, klopt, maar toch leest het nog altijd vlot en spannend. Ik ga dadelijk aan het volgende beginnen en weet zeker dat de reeks me gedurende enkele weken gaat amuseren.