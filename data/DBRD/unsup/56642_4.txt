Eri slaapt. Haar zusje Mari leest een boek in een restaurant. Takahashi oefent met zijn trombone in een bandje, en in het restaurant ontmoet hij Mari weer, nadat zij 2 jaar eerder kennismaakten in een hotelzwembad. De manager van een “wipper” (het is inderdaad wat je denkt, een love hotel) heeft behoefte aan een vertaalster Chinees, en komt via Takahashi bij Mari terecht. En zo hebben alle hoofdpersonen wat met elkaar te maken in dit boekje, dat 1 nacht in Tokyo beschrijft. Een nacht waarin iedereen in 2 werelden leeft, op verschillende manieren.
Het is een poëtisch verhaal , met korte hoofdstukken uit verschillende gezichtspunten. Intrigerend, en daardoor spannend.