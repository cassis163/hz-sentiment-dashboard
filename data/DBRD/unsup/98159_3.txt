Elsa heeft een burn-out en besluit om zich te laten opnemen in een herstellingsoord. Ze moet huis en haard achterlaten en weer tot zichzelf komen. Ze moet vrede zien te krijgen met haar verleden.

Ze komt terecht in een groep mensen, die allemaal hun eigen problemen hebben. Vriendschappen ontstaan. Maar dat deze mensen allemaal heel kwetsbaar zijn, is al heel snel duidelijk.

Het verhaal is heel aangrijpend. Je snapt als lezer, dat ze veel moeite heeft om haar kinderen achter te laten. Je staat Ayaan haar kant. Maar naarmate je verder leest, kom je erachter dat er veel meer aan de hand is, dan het op het eerste gezicht lijkt. Dit verhaal is op psychologisch gebied echt goed, het speelt met je gedachten. Je gevoelens gaan heen en weer. En zo zal het voor Elsa zelf ook zijn. Dat besef je maar al te goed. Je gaat van begrip, naar onbegrip en weer terug.

Het einde was best heftig. Je zult maar voor zo’n keuze staan! Maar daarom ook weer verassend.
Het is een goede psychologische roman, over zelfkennis en vertrouwen. Want waar ben je als het vertrouwen weg is? Je ziet het verhaal vrijwel door de ogen van Elsa. Maar je realiseert dat er ook een andere kant is. Haar geliefden reageren soms beschermend…. En er gaat dan zeker een belletje rinkelen. Alleen weet je niet precies waar dat gevoel vandaan komt. Dat vond ik erg verrassend. Het wordt allemaal duidelijk, later in het verhaal.

Ik lees normaal dit soort boeken niet. Maar je moet zo nu en dan eens uit je comfortzone stappen. Ik vond het een hele aparte ervaring. Maar het verhaal was niet echt mijn ding. Ik wist niet meer wat ik voelde…. Maar wist wel meteen, dat er iets niet goed was. Op de achterflap staat namelijk dat Ze haar zoontje iets heeft aangedaan. Dit had ik van te voren liever niet geweten. Want nu wist ik al dat er meer aan de hand was. Maar Elsa is een personage dat je moet ontdekken. Dat doe je stap voor stap. En dat is nieuw voor mij, dus ook weer verrassend.

Er zit ook aardig wat romantiek in. Op een manier die ik niet begreep, met name van het hoofdpersonage. Waarom maakt ze bepaalde keuzes? Hierdoor kreeg ik geen sterke band met het personage, omdat ik haar niet begreep. Later werd het wel duidelijk. Psychologisch gezien, is het een echte rollercoaster. Je weet niet waar Je aan toe bent. Sommige personages ,wil je het liefste een dreun verkopen. Ook dat is iets wat je niet in elk boek tegenkomt. Ik heb dus gemixte gevoelens over dit verhaal. 3***