Alice Feeney is een journaliste en schrijfster. Ze werkte 15 jaar bij de BBC als verslaggever, redacteur en producer. Met zo'n ervaring verwachtte ik wel een goed boek maar ze heeft mijn verwachtingen overtroffen.

Het verhaal gaat over Amber Reynolds die we leren kennen op de eerste pagina als iemand die in coma ligt. Wel kan ze alles horen, maar controle over haar lichaam heeft ze niet meer. Ze kan niet bewegen, niet knipperen met de ogen, niet praten, â€¦
Feeney kan prachtig de lezer op het puntje van de stoel doen krijgen door telkens kleine stukjes uit de weken voorafgaand aan de coma aan de lezer mee te geven. Zo vraag je je constant af wat er precies met Amber is gebeurd. Ik vond het een goed opgebouwd boek die zodanig bewerkt is dat alles als een puzzel in elkaar valt, tot op een punt waar iedereen verdachte trekjes heeft.

Ik ben veel gewend, maar het plot kwam toch als een verrassing. 5 sterren en ik zou graag meer van haar lezen (in het Engels is haar nieuwe boek reeds uit: "Sometimes i kill", benieuwd!). Aanrader dit debuut!