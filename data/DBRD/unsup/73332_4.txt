Bij het zien van de rustgevende cover krijg je niet direct een idee waar het boek over kan gaan, dankzij de passende titel heb je een idee.
De auteur laat je op een ander manier naar stress kijken dan je in de meeste andere boeken kan lezen. Waar je vaak leest dat je stress helemaal uit je leven kan bannen, geeft Elke aan dat er ook positieve kanten aan stress kunnen zitten. Waarom het soms goed kan zijn als je stress hebt, legt ze je in dit boek uit. Ze legt op een heldere, duidelijke manier uit wat stress en burn-out is, wat er in onze hersenen gebeurt als we stress hebben. Ze geeft tips hoe je met stress om kan gaan en hoe je een burn-out kan proberen te voorkomen. Ook geeft ze tips hoe je een functioneringsgesprek kan voorbereiden. Soms is het wat droog, maar dat is niet echt storend. Soms kan het zijn dat je een bepaald stukje herkend en denkt van 'ja, dat heb ik ook' of 'ja, zo doe ik het ook'.
De oefeningen die in dit boek genoemd worden zijn goed uitvoerbaar, niet altijd even makkelijk, maar zo te vaker je ze doet, zo te makkelijker het wordt. Ook kan je diverse testen doen zoals bijvoorbeeld een test of je een risico loopt om een burn-out te krijgen en een test herstelbehoefte.
De mooie, passende tekeningen maken het boek af. Om sommige tekeningen moet je zelfs lachen zoals bijvoorbeeld bij de tekening van de kip zonder kop. Daaraan kan je zien dat de tekenaar wel een groot gevoel voor humor moet hebben.
Kortom; als je last van stress of een burn-out hebt of je loopt er tegenaan, dan is dit boekje een echte aanrader. Ook als je er geen last van hebt, kunnen sommige tips en oefeningen goed van pas komen. Het is een boek dat je steeds weer, als je last van stress hebt, even kan oppakken om bepaalde oefeningen, zoals bijvoorbeeld een ademhalingsoefening, te oefenen, te kijken hoe die ook al weer moest.

Lees verder op https://surfingann.blogspot.nl/2017/11/eerste-hulp-bij-stress-burn-out-elke.html.