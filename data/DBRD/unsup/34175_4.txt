Bij het zien van de schitterende cover krijg je een idee waar het boek over kan gaan. Pas als je de tekst op de cover goed leest, krijg je het idee dat het boek over meer gaat dan over dieren in het algemeen, hoe ze verzorgd moeten worden, hoe je het beste met ze om kan gaan, dat er schokkende verhalen onthuld worden. Verhalen die je enerzijds wel wilt weten omdat je wilt weten hoe het er echt aan toegaat op boerderijen, slachterijen enz, maar anderzijds ook weer niet omdat je bang bent dat je jouw gedachten van wat je al denkt te weten zult veranderen, dat je niet meer zou kunnen genieten van jouw stukje vlees dat je tijdens het diner op je bord zult hebben.
In het begin vertelt de auteur wie zij is, waarom ze dit boek heeft geschreven, hoe ze op het onderwerp kwam, voor wie ze het heeft geschreven en hoe ze te werk is gegaan.
Het is een heel interessant en verhelderend boek dat je inderdaad anders naar je stukje vlees dat je tijdens je diner op je bord hebt liggen laat kijken, je wordt je er bewuster van. Je gaat anders kijken naar vlees, vis en zuivel dat je in de supermarkt koopt. Je wilt weten of het dier wel een goed leven heeft gehad en niet een productiedier was dat alleen goed was voor het vlees en/of de melk een of zijn huid.

Lees verder op https://surfingann.blogspot.nl/2018/02/handboek-dierenwelzijn-nancy-de-heer.html.