Het pesten dat stelselmatig plaatsvindt, is eigenlijk meer mishandeling. In de meest waanzinnige betekenis van het woord. Gepeste Walt laat het allemaal gebeuren, telkens weer en ondanks dat hij het vreselijk vindt, kan/ wil hij het niet stoppen. Zijn zus is er immers altijd om hen te beschermen?
Walt overlijdt op 15 - jarige leeftijd. Iedereen is ervan overtuigd dat hij zelfmoord heeft gepleegd. Vanwege het pesten. Gek, denk ik dan... blijkbaar weet iedereen ervan, maar heeft niemand moed genoeg op te staan...
Met de dood van Walt begint de lijdensweg van zijn zus Rosalie. Ze krijgt één ultieme kans om wraak te nemen. Wanneer het eenmaal zover is en de perfecte gelegenheid zich voordoet, doet ze een vreselijke ontdekking.
Een zeer onverwachte wending in het verhaal, deze zie je écht totaal niet aankomen.
Integer en mooi geschreven, met mooie overgangen tussen nu en het verleden.
Een boek waarvan je het erg vindt om het weg te moeten leggen nadat het uit is!