John Grisham is een schrijver van tal van boeken, die bijna allemaal verfilmd werden. John Grisham is dé schrijver van verhalen over juridische kwesties.

Het testament gaat over Troy Phelan. Troy is een oude, rijke man. Volgens zijn nazaten heeft hij niet lang meer te leven. Ze wachten allemaal vol ongeduld op zijn dood. Ze hopen allemaal een groot deel van zijn fortuin te krijgen. Maar Troy heeft een hekel aan zijn drie ex-vrouwen en zes kinderen. Om die reden heeft hij een duivels plan bedacht. Hij laat alles na aan een onwettige dochter. Om dat plan te doen slagen, moet advocaat Nate ORiley zoeken in de immense jungle in het hartje van Zuid-Amerika naar de vrouw, die niet gevonden wil worden.

Voor mensen die van verhalen met een juridische tint erin houden, is John Grisham dé referentie. John Grisham is één van mijn favoriete schrijvers, juist omwille van de juridische aspecten in zijn boeken. Het testament is één van de weinige boeken van Grisham die niet verfilmd werden. Misschien wordt het wel in de toekomst verfilmd.