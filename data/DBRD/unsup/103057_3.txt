Nederland tijdens en vlak na de eerste wereldoorlog.
Een land in ontwikkeling, er is nog sprake van klassenverschillen, de SDAP is in opkomst en de vrouwenemancipatie is nog ver weg.
Als Arend-Jan de zoon van Celine en Theodoor een relatie krijgt met Aaltje die uit een ander milieu komt is dit niet bespreekbaar voor vooral zijn vader. Arend-Jan verbreekt de relatie met zijn ouders, vertrekt uit het bekrompen Oostburg en gaat met Aaltje samen wonen in Brielle. Celine en Aaltje starten een geheime briefwisseling om elkaar beter te leren kennen en voor Celine is dat ook de kans om te weten hoe het met haar zoon gaat. Beide vrouwen ontwikkelen zich in het verhaal op hun eigen manier. Celine komt steeds vaker in opstand tegen Theodoor en zijn ideeÃ«n over vrouwen, Aaltje ontwikkeld haar intellect.
Het boek is afwisselend geschreven vanuit het perspectief van Aaltje (Allie) en Celine en deels in briefvorm. Hierdoor krijg je als lezer een goed inzicht in het leven van beide vrouwen en de omgeving waarin zij leven. Een leven waarin het voor vrouwen niet gewoon is: een eigen mening te hebben of mee te praten over politiek. Klassenverschil is nog duidelijk aanwezig en de verschillende klasse hoort niet samen op te trekken. Maar ook dat vrouwen veel verzwegen voor hun man soms met grote gevolgen.
Het is een lekker vlot lezend boek, de grote onderwerpen van vrouwenemancipatie, geboortebeperking, abortus en de opkomst van het socialisme worden benoemd in het boek, maar niet meer dan dat. Maar voor een historische roman hoeft dat ook niet. Wel wordt duidelijk in welke tijd het verhaal zich afspeelt en die sfeer heeft de schrijfster in haar eerste historische roman goed weten neer te zetten.