BelgiÃ« wordt geteisterd door een hittegolf en door ontvoeringen van meisjes. Niets nieuws zou je zeggen in het post-Dutroux tijdperk. De meisjes verdwijnen zonder een spoor achter te laten. Het is dan ook moeilijk zoeken voor de politie.

Romy, het zusje van Rani Diaz is een van de verdwenen meisjes, al lijkt ze niet helemaal in het profiel te passen. Ze is jonger dan de andere verdwenen/ontvoerde meisjes. Doordat Rani de zus is van, mag ze niet actief meewerken aan het onderzoek. Ze is dan ook erg gefrustreerd, bang, triest, zowat alle gevoelens overspoelen haar, ook schuldgevoelens.

Er zijn nog andere zaken waar ze wel aan mag werken, onder andere die van een vermoorde prostituee. Deze vrouw leidt Rani naar een beroemde/beruchte strafpleiter meester Hellings. Het leven van de advocaat en van zijn vrouw hangt met leugens aan elkaar.

Professioneel botert het niet tussen Rani en de hoofdcommissaris, maar ook niet met een van haar teamleden. Gezien haar temperament zijn hevige botsingen onvermijdelijk.