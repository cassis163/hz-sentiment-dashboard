Het kleine leven van Norbert Jones, echt een indrukwekkend boek. Het leest prettig door de eenvoudige taal en de korte hoofdstukken. De hoofdpersoon is uitgebreid omschreven, net als zijn relatie met zijn vrouw. De relatie met zijn dochter had iets meer uitgediept mogen worden. Het is mooi om te lezen dat iemand zo blij kan zijn met een kleine wereld bestaande uit zijn verzameling. Maar hoe triest is het om voor twee personen te leven en uiteindelijk nooit gefocust en gelukkig 1 leven te kunnen leiden? Het einde van het verhaal vond ik hartverscheurend, is een leven dan zo nutteloos? Door het lezen van dit boek ging ik weer eens nadenken over het leven en de betekenis hiervan. Ik had dit boek snel uit en heb er van genoten.