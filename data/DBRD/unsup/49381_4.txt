Een mysterie dat eigenlijk gaat over verleidingen. Hoe makkelijk laat jij je verleiden? Het verhaal gaat over Gwendy, een meisje dat een beetje te dik is en druk doende is om daar wat aan te doen. Wanneer zij tijdens één van haar dagelijkse wordt aangesproken door een, voor haar, vreemde man met een bolhoedje begint er voor Gwendy een totaal nieuwe fase in haar leven.
De onbekende stelt zich eerst voor: "Zo, nu zijn we geen vreemden meer" en hij vertelt haar dat hij haar in de gaten houdt en dat met meer mensen doet. Vervolgens krijgt ze een cadeau: een knoppenkist! Ze krijgt over de knoppenkist wat summiere informatie, mag aan twee hendeltjes trekken en krijgt daardoor twee cadeautjes van de knoppenkist. En plotseling is de man ook weer verdwenen. In de loop der tijd denkt ze dat ze de man nog een aantal keren ziet (maar ze twijfelt), echt spreken doet ze hem pas vele jaren later.
In de tussenliggende tijd ontdekt Gwendy een aantal 'eigenaardige' eigenschappen van de kist, zo is er elke dag een cadeautje wanneer ze aan een hendeltje trekt, op sommige dagen zelfs twee cadeautjes, het andere hendeltje geeft namelijk niet elke dag iets. Maar de knoppenkist heeft meer geheimen... Wil Gwendy ze allemaal weten? Kan Gwendy alle geheimen ontdekken? Uiteindelijk moet Gwendy ook verantwoording afleggen over haar beslissingen, ze heeft een schuldgevoel en hoe gaat ze daar mee om?
Ook nieuwsgierig geworden? Lees 'Gwendy's knoppenkist'!