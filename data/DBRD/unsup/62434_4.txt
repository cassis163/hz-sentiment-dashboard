Ik maakte via de leesclub over het boek ‘Daar heb je vrienden voor’ kennis met de boeken van Astrid Harrewijn. Nadat ik voornoemde boek had gelezen heb ik eerst deel 1 van die serie gelezen en sloot ik af met deel 3. Toen ging ik eens kijken welke boeken Astrid Harrewijn nog meer geschreven had en tikte die via het blauwe mannetje als e-book op de kop.

‘Ja kun je krijgen’ gaat over het bij vlagen bizarre leven van Anne die op een advocatenkantoor werkt en hoopt binnenkort promotie te krijgen en partner te worden.

De grappige en hilarische verwikkelingen stapelen zich op, soms denk je dat het niet nog gekker kan maar dat kan het dan toch. Echt even geloofwaardig is het niet allemaal, maar ach dat hoeft ook niet altijd. Ik vond het in elk geval een heerlijk boek voor tussendoor.