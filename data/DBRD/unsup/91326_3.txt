Six Minute Stories is een initiatief van Zorg en Zekerheid.
Meer over de boekjes: Wist je dat het lezen van verhalen de snelste en leukste manier is om stress te verminderen? Zes minuten lezen kan je stressniveau al met 68% verlagen. Dat is onderzocht op de universiteit van Sussex in Engeland. Zorg en Zekerheid heeft daarom aan Nederlandse schrijvers gevraagd een verhaal te schrijven. Een boekje dat je in zes minuten gelezen hebt. Daar kan geen meditatie- of yogasessie tegenop. (bron sixminutestories.nl)

Hieronder de titels van de boekjes en mijn waardering. Elk boekje van 40 kleine bladzijden heb ik samengevat in een paar zinnen.

• Six minute stories No. 9: Tim den Besten - De kinderpopster, Zes minuten aan Vlaamse gulzigheid
Een popster die voor Studio1000 werkt en dik is en dik moet blijven. Ik vind het een zeer negatief en naar verhaal. Ik ben nog royaal met mijn waardering.
Mijn waardering 2 sterren

• Six minute stories No. 10: Herman Koch - Dienstkeuring, Zes minuten zoeken naar goedkeuring
Grappig verhaaltje dat zich in 1972 afspeelt van een man die gekeurd moet worden voor de verplichte militaire dienst. Prettig geschreven, zou zomaar autobiografisch kunnen zijn.
Mijn waardering 4 sterren

• Six minute stories No. 11: Niña Weijers - Middelpuntvliedende kracht, Zes minuten klimmen naar geluk
Redelijk negatief verhaal van een vrouw die niet tevreden is met haar leven en bij een zielenknijper loopt.
Mijn waardering 3 sterren

• Six minute stories No. 12: Elfie Tromp - De varkens, Zes minuten appeltjes schillen
Grappig verhaaltje over een achterstandsbuurt waar men ineens 2 varkens krijgt. Prettig geschreven verhaaltje met een verrassend eind.
Mijn waardering 4 sterren

• Six minute stories No. 13: Mano Bouzamour - De corrector, Zes minuten les in goed burgerschap
Verhaaltje over een man die voordat hij met een vriend gaat suppen zijn tas kwijt moet en langs een stel loopt wat een flesje heeft laten vallen. Er ontstaat een discussie tussen de corrector en de man. Wel aardig geschreven.
Mijn waardering 3 sterren

• Six minute stories No. 14: Marieke Lucas Rijneveld - Rikki, Zes minuten dingen kapotmaken
Verhaal wat zelfs nog in drie delen cq hoofdstukken is verdeeld, het verhaal gaat over Harry die wegvlucht van zijn boerderij. Aan het einde kom je achter de reden van de vlucht. Had voor het verhaal iets langer gemogen.
Mijn waardering 3 sterren

• Six minute stories No. 15: Thomas Olde Heuvelt - Balora met het Grote Hoofd, Zes minuten liedjes in je hoofd
Soort fantasy/fantasie verhaal van een kind, Balora, dat een reuzengroot hoofd heeft. Nogal bizar verhaal want is het nu fantasy of is het gewoon één grote fantasie van het kind?
Mijn waardering 2 sterren

• Six minute stories No. 16: Anna Drijver - Vathorst, Zes minuten lief en leed delen
Een verhaal van een Oekraïense boerin die naar mensen in Vathorst reist. Ze spreekt geen Nederlands, maar leest haar verhaal in het Engels aan de mensen voor. Lief verhaaltje.
Mijn waardering 4 sterren