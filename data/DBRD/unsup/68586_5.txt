Met veel gevoel voor humor beschrijft Van der Kwast de tragiek van zijn karakters. Over familieleden die met zichzelf en met elkaar in de knoop liggen. Die uit angst voor het onbekende vasthouden aan een jarenlange traditie. Met afgunst kijken zij naar Giovanni, die zijn eigen weg kiest. Broer Luca wil niets meer met Giovanni te maken hebben, maar het lot heeft andere plannen.