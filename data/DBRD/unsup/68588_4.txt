Louise, alleenstaande moeder, heeft een flirt gehad met een leuke man die de volgende ochtend haar nieuwe baas blijkt te zijn én getrouwd! Ze vindt hem echt leuk, maar nu is hij natuurlijk verboden terrein.
Toevallig komt ze in aanraking met zijn vrouw en ze raken ondanks Louise’s geheim bevriend. De David die Adele beschrijft is héél anders dan de lieve man die Louise ontmoet heeft. Wat is er aan de hand in hun huwelijk? Dat ze niet gelukkig zijn is duidelijk, maar waarom dan niet scheiden? Heeft hun verleden ermee te maken? Louise’s leven raakt compleet verstrengeld met dat van David en Adele.
Ik moest even inkomen door een enorme leesdip, vroeg me af waar het verhaal heenging en wat er nou zo bijzonder moest gaan worden aan deze thriller… Maar toen het lezen eenmaal wel lukte kon ik ook niet meer stoppen! De spanning had me echt te pakken. Er bekroop me langzaam een ongemakkelijk gevoel wat steeds sterker en sterker werd.
Wat was dat geheime verleden? Wie manipuleert wie? Wat is er nou gaande??
Dit verhaal is een echte mindfuck! En een tikje bizar is het ook wel. Ik moest na afloop echt het einde even laten bezinken. Een einde wat je inderdaad het gevoel geeft: #WTFthatending?!?!