Als Eva op een dag wakker wordt in een kist dan raakt ze al snel in paniek, wanneer ze echter wakker wordt blijkt er niks aan de hand te zijn afgezien op de verwondingen na dan. Is dit werkelijkheid of fantasie? Zo begint het boek van Arno Strobel. Het is een boek vol intriges, spanning en vermaak met een heerlijk voelbare onderhuidse spanning. Eva en het onderzoek naar de vermoorde vrouwen worden in rap tempo afgewisseld en nodigen uit om het boek zo snel mogelijk uit te lezen. Eenmaal aan het verhaal begonnen is stoppen dan ook onmogelijk. Strobel heeft een heerlijke schrijfstijl die vlot weg leest. De plot zit goed in elkaar en de diverse wendingen houden de lezer bij de les. Had alleen de personages wat meer uitgediept willen zien. Het persoonlijke leven van de beide agenten blijft nu in raadselen gehuld. Al met al, toch weer een toppertje en een auteur om in de gaten te houden. Ben benieuwd waarmee Strobel ons nog in de toekomst mee gaat verrassen.

Spanning: 4 sterren
Plot: 4 sterren
Leesplezier: 5 sterren
Schrijfstijl: 5 sterren
Originaliteit: 5 sterren
Psychologie: 4 sterren