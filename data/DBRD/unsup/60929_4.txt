Eindelijk weer een Lisa Gardner met Quincy en Rainie in de hoofdrol! Heel blij was ik dat de fans van Lisa Gardner op Facebook voor deze twee hadden gestemd. De laatste boeken waren of een standalone of met mijn andere favoriet, D.D. Warren.

Het leven van Quincy en Rainie is aardig veranderd door de toevoeging van hun pleegdochter Sharlah. Een meisje met een heftig verleden, eigenlijk vertrouwd ze alleen hond Luka. Met deze momenten weet Lisa Gardner ook gelijk vertedering te brengen in het boek. Het dorp waar Quincy en Rainie wonen wordt opgeschrikt door een schietpartij in het benzinestation. Wat een simpele zaak lijkt voor de vrouwelijke sheriff, wordt al gauw veel meer.

'Achter je' is eigenlijk een boek zonder veel opsmuk, het is een herkenbaar boek van Lisa Gardner, Aandacht voor de personen in het verhaal, maar zeker ook in dit geval voor de pleegzorg en allen problemen daarmee. Kinderen die worden gescheiden van elkaar door toedoen van de pleegzorg, maar elkaar toch onvoorwaardelijk steunen. In haar dankwoord bedankt Lisa Gardner ook een aantal personen voor de informatie en steun.

Lisa Gardner weet je mede door haar schrijfstijl, direct in het verhaal te sleuren en je vooral te laten mee voelen met Sharlah. Het plot bevat een aantal twisten waarvan je de een beter zag aankomen als de ander.

'Achter je' is een psychologische thriller met een eerbetoon aan de "ouderwetse" spoorzoeker. die een cruciale rol speelt in de ontknoping van het boek. Dit speurwerk geeft een extra, interessant tintje aan het plot en maakt dat je volledig verdwaald in het verhaal.