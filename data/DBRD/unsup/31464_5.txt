"De Zwemmer" is het debuut van de Zweedse voormalige advocaat Joakim Zander. Hij was werkzaam in Brussel voor de Europese Unie. Het was altijd een passie van hem om te schrijven. In 2010 begon hij met het schrijven van de "De Zwemmer" met de verwachting dat waarschijnlijk niemand het zo willen lezen. Dat bleek echter niet het geval en inmiddels is het boek aan 28 landen verkocht en staat het op de bestseller list. Joakim Zander heeft zichzelf nog het meest verbaasd hiermee.

Het boek begint met een gebeurtenis zo`n 33 geleden in Damascus. Deze gebeurtenis wordt verteld vanuit de ogen van een man, wiens rol lang onduidelijk zaait in het boek, maar verweven lijkt met de gebeurtenissen in het heden. Is hij een spion of wat is zijn rol precies? Na het lezen van zo`n bladzijde of twintig is het voor mij al duidelijk dat het boek met recht een echte literaire thriller kan worden genoemd. Prachtige zinnen en omschrijvingen in het boek, welke maken dat je direct het boek wordt ingezogen en pas zo`n vijftig bladzijdes voor het einde weer boven water komt.

In "De Zwemmer" zijn de twee grootste rollen voor twee Zweedse personages, beiden werkzaam in Brussel: lobbyist George Loow en EuroparlementariÃ«r Klara Waldeen. Via haar ex-vriend wordt Klara op de hoogte gebracht van de rol van private ondernemingen in de oorlog. Zij lijken de rol van het leger te hebben overgenomen; met verstrengeling van belangen tot gevolg. Al snel blijkt dat deze informatie "topsecret" is en ook had moeten blijven, althans dat is de mening van betrokkenen. Sinds hun ontmoeting in Brussel, zijn Klara en Mahmoud op de vlucht, via Parijs, Amsterdam en uiteindelijk de Zweedse archipel kust. De rol van George bevindt zich aan compleet andere kant van het spectrum. Via zijn werk wordt hij gevraagd het bedrijf Digital Solutions bij te staan. Wat simpel begint, maar zonder dat hij het beseft uiteindelijk uitmondt in zijn grootste nachtmerrie.

Joakim Zander speelt subliem met de verschillende gezichtspunten en personages. De spanning wordt hierdoor versterkt en is soms bijna nagelbijtend. Allen zijn zij sterke karakters en spatten van de bladzijdes af. Je weet dat de verschillend karakters hebben een band met elkaar, maar hoe precies blijft lang vaag. Soms is het bijna ontroerend hoe de karakters worden omschreven, om een hoofdstuk weer keihard uit te halen. Zander beheerst het allemaal!

Waarschijnlijk ligt het boek dichterbij de werkelijkheid als menigeen denkt. Zander heeft zeker kennis van zaken van het reilen en zeilen in de internationale politiek en weet dat ook te etaleren in het boek. Op de achterflap staan de doelen, welke Joakim Zander zichzelf heeft gesteld: een boek te schrijven over de liefde van een vader voor zijn dochter, de geheimen van een smerige oorlog en de volharding van een zwemmer. Hij is hier zeker in geslaagd en heeft een absoluut droomdebuut afgeleverd!