Joseph Oubelkas moet als invaller eind 2004 naar een vestiging van het bedrijf waar hij werkt in Marokko.
Nietsvermoedend loopt hij zijn nachtmerrie tegemoet, hij wordt opgepakt omdat er in het bedrijf drugs zijn gevonden.
Hij is echter totaal onschuldig, maar dat is verdomd lastig te bewijzen in het land waar corruptie hoogtij viert bij de justitie, hij wordt tot maar liefst 10 jaar veroordeeld.
Hij belandt in de meest onmenselijke onderkomens, waar het ongedierte nog talrijker is dan het aantal gevangenen.
Verschrikkelijke wreedheden vinden er plaats en het aantal onschuldigen in de gevangenis is ook aanzienlijk, alles is te koop met geld waarmee de bewakers kunnen worden omgekocht.

Het medeleven vanuit Nederland houdt Joseph op de been en na 4,5 jaar komt hij eindelijk weer terug op vaderlandse bodem, en vindt op zijn bed, de laatste en 400ste brief van zijn moeder, zijn absolute topsteun in die jaren.

Het boek wat Joseph schreef over deze 4,5 jaar is aangrijpend, onthutsend en onbegrijpelijk dat zulke dingen kunnen plaatsvinden en wat laat Marokko zich hier van zijn allerslechtste kant zien.
Vol verbazing en benieuwd wat Joseph nog meer voor ergs gaat beleven,ging ik in no-time door dit memorabele boekwerk.