In 'De verboden vrouw spreekt' geeft Pamela Kribbe stem aan Maria Magdalena, de verboden vrouw in de christelijke traditie. Vijftien boodschappen van Maria Magdalena zijn door channeling door Kribbe beschikbaar voor de lezer.

Het boek is in twee delen opgedeeld. Het eerste deel is opgezet in vraag-antwoord. Het tweede deel zijn volledig doorgekomen boodschappen waarin oefeningen zijn opgenomen. Bij deze oefeningen miste een audio variant, waarmee het makkelijker wordt om in een meditatie mee te gaan.

Voor mensen die geïnteresseerd zijn in spiritualiteit is dit een interessant boek. Vooral de uitleg over mannelijke energie en vrouwelijke energie, waarbij duidelijk wordt dat ieder mens heling behoeft op beide energiesoorten, ongeacht of je een man of een vrouw bent in dit leven. Tenslotte zijn we allemaal meerdere keren geïncarneerd geweest, zowel als man als als vrouw.

Ook de vraag hoe we gewond zijn geraakt en waar het verschil zit op mannelijk en op vrouwelijk gebied, vond ik interessant. Dat is echt blijven hangen. Al met al is dit boek vooral een aanrader voor mensen die graag boeken over spiritualiteit lezen.