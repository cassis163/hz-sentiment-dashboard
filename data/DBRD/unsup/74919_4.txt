Als je houdt van het bovennatuurlijke, een vermenging van het heden met het verleden (19e eeuw), historische feiten en fictie die door elkaar lopen dan is dit het boek om te lezen.

Andrew Taylor is een 17 jarige Amerikaanse jongen die door zijn ouders naar de Britse kostschool `Harrow´ is gestuurd, opgericht in 1572. Hier leren en wonen jongens in de leeftijd van dertien tot-en-met achttien jaar. De gebouwen ademen de eeuwenoude sfeer uit en de school ziet streng toe op de geldende regels en de kleding die gedragen dient te worden.

`Ik vind het hier niet prettig,´ vervolgde ze. Het bezorgt me rillingen. Er is een geest in de Lot (dit is het gebouw waar Andrew verblijft), moet je weten. De jongens beweren dat hij boven in de kamers rondwaart. Ik denk dat hij hier beneden is.´
`Geest?´ zei Andrew.
`Als je erin gelooft.´
`Niet echt,´ zei hij lijzig.

Hier komt hij van terug want al snel is hij getuige van een moord op een
mede- student.

`Op het kerkhof verroerde zich niemand, hij werd aangetrokken door de verlatenheid van deze plek. Verweerde grafstenen staken als vingers uit de met gras begroeide grond omhoog.
Toen zag hij het. Twintig stappen verder langs het pad zat een man boven op een andere man. De onderste werd bijna platgedrukt.
Het gezicht van de aanvaller vervulde Andrew met afgrijzen. De ogen lagen diep in hun kassen gezonken; de felblauwe ogen puilden uit, zijn huid was ziekelijk grijs. Lang blond haar – bijna wit, zoals een albino – hing voor zijn ogen.´

Dit stukje verwijst naar de titel van het boek `De Witte Duivel.´ Andrew ondergaat nog veel meer visioenen en sferen die duiden op een aanwezigheid die hem soms lijkt te lokken in liefde en lust en dan weer hatelijk en destructief tegen hem keert.
De auteur, Justin Evans, weet die sfeerbepalingen mooi op te roepen door langzame, gedetailleerde beschrijven, hij neemt er zijn tijd voor en als lezer moet je je laten meevoeren. Voor dit boek ga je echt zitten en moet je je laten onderdompelen.

Dit is het tweede boek van de auteur. Zijn eerste boek: `A Good and Happy Child,´ is ook een boek over het bovennatuurlijke. Dit boek is uitgeroepen door `A Washington Post,´ als beste boek van het jaar 2007.
Voor dit tweede boek kon Evans leunen op eigen ervaringen van Harrow school. Hij heeft hier een jaar opgezeten.
Andere belangrijke hoofdpersonen zijn Piers Fawkes, de aan alcohol verslaafde huismeester/ leraar van Andrew, in zijn verleden een gerespecteerde dichter, die nu de opdracht heeft een schooltoneelstuk over Byron op te voeren.
Het enige meisje op Harrow is Persephone Vine, haar vader is er tevens leraar en mag Andrew niet omdat hij interesse toont in zijn dochter. Persephone duwt Andrew naar voren als de juiste acteur voor de rol van Byron vanwege de gelijkenis in uiterlijk.

Lord Byron (1788 – 1824) was een wereldberoemd dichter en schrijver en stond tevens bekend om zijn aristocratische excessen, schulden en liefdesaffaires. Begin negentienhonderd heeft hij op Harrow gezeten.

De witte duivel heeft alles te maken met Byron en zo ook met Andrew omdat hij de rol van Byron vertolkt in het komende toneelstuk.
Andrew weet Fawkes ervan te overtuigen dat er een wraak zuchtende geest een spel speelt met hem en op de school, hij krijgt ook bijval van Persephone en Dr Kahn, de bibliothecaresse van de school.

Als een andere medestudent en Persephone ten prooi vallen aan tuberculose bindt Andrew, en het groepje ingewijden, de strijd aan met deze Witte Duivel.