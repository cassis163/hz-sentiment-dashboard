Het Balkon – Een vijfluik vanuit de hoogte – is een bijzondere roman waarin onder andere verlangen, humor maar ook erotiek aanwezig zijn. Zo veel onderwerpen in zo weinig bladzijden.
Wat ik hier vooral uit las was het verlangen van de auteur om verder kijken dan de horizon, zoals zijn vader en diens vader voor hem dat ook al deden. Vanaf een balkon kan dat goed. Het reizen zit hem in het bloed en in dit vijfluik neemt hij de lezer mee op reis. Op reis naar gebeurtenissen en op reis naar locaties op deze aardbol. De lezer moet zelf invullen hoe hij er naar kijkt, dat spreekt voor zich. Dat is 'vrijheid'.
Tijdens het lezen in het vierde deel van het vijfluik over de juf die naar boven wees, naar de helderblauwe lucht, bedacht ik me dat een ruimtereis hier ook een mooie bestemming zou vinden. Dat zou dan het ultieme balkon zijn. Zo ver kunnen kijken en zo veel tijd voor ideeën!
'Het Balkon' heb ik graag gelezen.