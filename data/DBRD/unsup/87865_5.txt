Pages & Co is een super leuk en spannend boek. Door de leuke illustraties en het meeslepende verhaal is dit een ideaal boek voor kinderen van 10 tot 12 jaar. Dit boek gaat over Mathilda Pages. Omdat haar moeder is verdwenen toen ze nog een baby was en ze haar vader niet kent, woont ze bij haar grootouders die een immens grote boekenwinkel bezitten. Als er in de winkel mysterieuze figuren verschijnen, die heel erg lijken op de personages uit bekende boeken, ontdekt Matilda de magie van het boekdwalen; een manier van lezen die maar weinig mensen bezitten...