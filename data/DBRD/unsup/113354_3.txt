De leesclub is een boek dat ieder die lid van een leesclub is zou moeten lezen. Meer specifiek: iedere vrouw die lid is van zo'n club zou het moeten lezen.
In 115 hilarische bladzijden doet Dorrestein, met veel zelfspot, verslag van een leesclub die in de Schotse wateren op stap gaat met een schrijver die in zich vele karaktereigenschappen en eigenaardigheden bergt van Nederlandse schrijvers.
Met de schrijver loopt het slecht af, de leesclub zegeviert maar moet zich wel bij een [vrouwelijke] rechter verantwoorden.
Wat mij betreft een heel smakelijk "tussendoortje" met net genoeg [115] bladzijden om het leuk te houden.