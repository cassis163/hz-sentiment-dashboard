Dit boek verteld twee verhalen:
Het verhaal van het land van de poppen, waar magie overheerst.
In dit land "magisch" woont Karolina, de wensennaaister, vredig totdat de ratten het land overnemen.
"Ik ben jullie nieuwe heer en meester. Wij ratten regeren nu over het Land van de Poppen."
Hierdoor ontstaat er een ander leven, de meeste poppen worden aan het werk gezet onder afgrijselijke omstandigheden.

Dan heb je het verhaal van de poppenmaker, een goede man in hart en ziel die zich ontfermt over de Joden wanneer de Duitsers Polen binnenvallen. De bezetting, hardvochtige wetten.

Wanneer Karolina in de mensenwereld belandt bij de poppenmaker ontstaat er een hechte vriendschap.
Samen blijven ze hoop houden.

Prachtig beschreven, geweldige vormgeving, personages die je in je hart sluit.
Dit boek is mijn favoriet, top 25 en een aanrader.
Wil je een boek lezen over de Holocaust maar dan magisch en toch realistisch dan is dit dat boek.

"Voor de kinderen die stierven in de Holocaust".

De boodschap in dit verhaal: je hebt altijd een keuze.
Je kan deelnemen aan haat, wegkijken of moed en vriendelijkheid tonen.

Dit is het eerste boek van R.M. Romero, die in Colorado woont met haar gezin en huisdieren.