Een superlief boekje van Dribbel, uitgevoerd in een hartvorm. De titel en de vorm van het boekje doen je gelijk al smelten. Al jarenlang is Dribbel favoriet bij heel veel peuters. En de boekjes worden altijd goed gelezen. De verhalen zijn herkenbaar en staan dicht bij de belevingswereld van een peuter. De illustraties zijn eenvoudig, helder van kleur en er is altijd genoeg te zien om over te praten met je peuter. Dit boekje gaat over Valentijnsdag. Dribbel maakt wat moois voor mama en mama wat lekkers voor Dribbel. Makkelijke korte tekst en grappige illustraties. Een boekje wat je kind leert om zijn/haar gevoelens te uiten. En het mooiste wat een kind tegen je kan zeggen is toch wel “Ik hou van jou mama!”