Moubdi, een Marokkaanse Nederlander keert terug naar Marokko om daar een bruid te vinden. Dat loopt anders dan hij verwacht. In plaats van liefde vindt hij een onwaarschijnlijke vriendschap en in zekere zin ook zichzelf.
Mohammed is een goede verteller. Hij kan prachtig de straattaferelen weergeven: je ziet het voor je, je ruikt het en je beleeft het mee. Daar zit ook een flinke dosis humor in. Na verloop van tijd gingen verveling en ergernis de boventoon voeren. Verveling omdat er nauwelijks een plot is. De verhaallijnen zijn mager; als je in een verhaal meegetrokken wil worden is dit niet het juiste boek! Ergernis omdat de vrouw wordt neergezet als een karikatuur: af en toe is zij een heilige in de rol van moeder, maar meestal is zij een slet. Wellicht satirisch bedoeld, maar het roept niet meer op dan ergernis. Jammer dat de auteur het verhaal niet heeft weten in te korten tot een blad of 100. Dan zouden zijn vertellingen veel beter tot hun recht zijn gekomen.
De tekst op de achterflap en de prachtige illustratie op de voorkant maakten mij enthousiast voor dit boek, maar het verhaal heeft niet aan mijn verwachtingen voldaan: 2,5 sterren.