Dit is deel 2 van een trilogie. Een verzameling columns waar ik toch heel wat bij heb afgelachen. De auteur schrijft erg vlot over zijn single-leven, veroveringen en onenightstands. Als hij al single is, al kan me dat niet echt schelen. De schrijver is erg grappig en gevat. Hij weet precies wat te zeggen in welke omstandigheid. Eerlijk gezegd zou het mij verbazen mocht hij single zijn. Als hij nog maar een beetje lijkt op de man die de cover en achterflap siert, zou dat toch niet lang zo blijven. Al zorgt dat uitgangspunt nu eenmaal voor grappige situaties.

Hij zou ook wel goed in de markt liggen bij de mannenliefhebbende mannen. Deze man is gewoon hilarisch en zou ik direct in mijn vriendenkring willen. Geef die man een prijs en vlug, of als hij er al een mocht ontvangen hebben, overlaad hem met prijzen, want iemand die erin slaagt om zoveel te vertellen in 2 pagina's is creatief. En creativiteit moet gekoesterd worden.