Het levenloze lichaam van een Russisch meisje, Doema Korotitsji genaamd, wordt gevonden in het natuurreservaat de Fonteintjes. Er ontstaat al gauw een nieuwe zaak voor inspecteur Pieter Van In en zijn collega Guido Versavel, die tevens ook zijn beste vriend is.

Pierre Aspeslag, gekend onder zijn pseudoniem Pieter Aspe, is een bekende Vlaamse misdaadschrijver. De meeste van zijn verhalen spelen zich af in Brugge, waar hij op 3 april 1953 werd geboren. Aspe heeft zich niet enkel en alleen beperkt tot het schrijven van boeken, hij werkte onder meer als magazijnier, verkoper, agent bij de zeevaartpolitie, fotograaf en conciërge van de Heilige-Bloedkapel in zijn geboortestad. De verscheidenheid aan jobs heeft ervoor gezorgd dat Aspe een grote waaier aan kennis in zich opnam, die hij later verwerkte in zijn boeken. Zijn debuutalbum Het vierkant van de wraak dat in 1995 werd gepubliceerd, is een duidelijk voorbeeld hiervan. In het werk vinden we de Heilige-Bloedkapel als locatie terug.
Aspe is een zeer productief schrijver. Per jaar brengt hij gemiddeld twee werken uit. In 2007 was het de beurt aan Rebus en Op Drift. Aspe werd driemaal genomineerd voor de Hercule Poirotprijs. Deze prijs ontving hij in 2001 voor de roman Zoenoffer. Hij staat bekend als de meestgelezen misdaadauteur in Vlaanderen en Nederland. Naast misdaadromans zijn er ook vier strips uitgegeven waarin Van In de hoofdrol speelt, getekend door Patrick Van Oppen en Luc de Maeyer.