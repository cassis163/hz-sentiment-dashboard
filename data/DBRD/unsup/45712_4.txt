Jonathan Safran Foer is met dit boek erg bekend geworden, en dat is zeker niet onterecht. Aan het begin van het boek wordt direct duidelijk hoe de hoofdpersoon, Oscar, in elkaar steekt. Het is een erg bijzonder personage van 9 jaar oud, die duidelijk anders en slimmer is dan zijn meeste leeftijdsgenoten. De stijl waarin het boek is geschreven was aan het begin wel even wennen, maar na een paar hoofdstukken vond ik het juist erg fijn. De schrijver heeft ook een aantal leuke toevoegingen gedaan, zoals af en toe een vage foto of foto's die het verhaal goed illustreren. Het verhaal zelf zit los van deze toevoegingen ook erg goed in elkaar. Je gaat op een gegeven moment op in het verhaal en in de emoties van Oscar. Het overkoepelende thema, 9/11, zorgt ervoor dat over het verhaal een serieuze 'laag' blijft hangen, en je zelf graag wilt weten waar de sleutel uiteindelijk voor dient. Het verhaal is wel wat aan de lange kant, maar dat wordt ruimschoots gecompenseerd door de versnellingen aan het einde van het boek. Al met al zal ik dit boek aan iedereen aanraden om te lezen.