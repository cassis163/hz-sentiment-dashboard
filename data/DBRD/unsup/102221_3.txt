Er wordt een realistische inzage gegeven in de handels- en
denkwijze van een huurmoordenaar. De technische beschrijvingen van
het te gebruiken moordwapen en de voorbereidingen op de aanslag
zijn wat langdradig en nemen de spanning en de vaart weg uit het
verhaal. Ook de rangen en standen van politie en geheime dienst in
Frankrijk en daar buiten, wordt te breed uitgemeten wat de
leesbaarheid niet ten goede komt. De jacht op de jakhals
daarentegen, met name op het Franse platteland, is sterk en boeiend
beschreven. Zeker is het origineel en historisch gezien een
interessant boek.