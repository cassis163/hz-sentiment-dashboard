Het ebook van 'Voor je weggaat', mogen lezen via de #Hebbanbuzz.
Je valt binnen in het huwelijksleven van Ed en Zoë. Op een schijnbaar normale dag ontwaken ze in de ochtend en start de dag. Ze zijn wat narrig en licht geïrriteerd en met name kortaf tegen elkaar. Ieder gaat op weg naar zijn werk, en dan treft Ed het noodlot dat hij door een verkeersongeluk om het leven komt.
Zoë komt in een rouw proces. De start is dus best wel heftig en zwaar. Maar hierna neemt het verhaal een verrassende wending en ga je mee terug in de tijd. Toen Zoë nog een jonge studente was, hoe Ed en Zoë elkaar voor het eerst hebben ontmoet en welke wendingen hun leven heeft genomen tot aan de dag van het ongeluk.
Het is leuk om te lezen over de begin jaren 90. Je leest over naar welke muziek er werd geluisterd, over de begin fase van de computers, over de mode die toentertijd hip en trendy was.
Hier en daar is het verhaal wat traag, maar het wordt allemaal leuk beschreven en het maakt je nieuwsgierig naar het einde.
Het boek leest lekker weg aan de rand van het zwembad of op een zonnig strand. Heerlijk om mee te nemen op vakantie. Je kan het verhaal makkelijk loslaten om even te pauzeren voor een versnapering of frisse duik. Heerlijk luchtige zomervakantie lectuur.