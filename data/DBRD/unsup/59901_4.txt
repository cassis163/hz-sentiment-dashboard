Een mysterieuze zaak met internationale allures is waarin Liese met haar team in verzeilt raakt. De Genezer biedt de lezer van alles. Magie, hekserij, bedrog, liefde en vooral een spannend en mysterieus verhaal dat de aandacht voor het grote deel vast weet te houden.

Coppers heeft een uitstekend plot neergezet dat op een krachtige wijze uitgroeit. Het geheel klopt en is helder omschreven waarbij op een omschrijvende wijze de onderwerpen zijn uitgewerkt. In combinatie met elkaar maakt dit een aangenaam verhaal met een eind dat je direct ziet aankomen.

Zoals ook in eerdere boeken met Liese in de hoofdrol is er een duidelijke scheiding tussen werk en priv√©. De verhaallijn rondom de liefde en de romantiek in De Genezer past misschien wel bij het personage Liese, maar hoeft in mijn ogen niet meermaals op deze wijze voor te komen. Dit is wel een klein minpunt aan het totale boek.

De personages zijn duidelijk neergezet met hun eigen karakter. De meeste zijn terugkerend en herkenbaar. Andere personages zoals Simms en Colin Bright komen tot leven door de omschrijvende manier waarom ze zijn neergezet. Je leert een nieuw personage zo snel kennen wat het leesgenot ten goede komt.

De Genezer is een heerlijk mysterieus boek dat de fans van Tone Coppers zeker gaat bevallen.