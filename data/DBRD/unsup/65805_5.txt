Het Grote Blauwe Monster.
Lucille Dubisy & Emma de Woot

Op de eerste bladzijde van het boek maak ik kennis met Suzie, ze wordt achterna gezeten door een blauw monster. Wat wil hij van haar? Ik word nieuwsgierig en lees meteen verder…
Het verhaal gaat dan terug naar het begin van de dag.
Suzie is op een ochtend haar poes Max kwijt, ze zoekt overal en plakt overal biljetten op, zodat iedereen mee kan zoeken.
Ondertussen is het Grote Blauwe monster op zoek naar eten. Terwijl hij door het bos loopt, hoort hij een gek geluid. Hij ziet een mollig mormel in de boom en wil het pakken. Dit gaat niet zo makkelijk en heeft een ladder nodig. Hij gaat iets doen dat hij al heel lang niet gedaan heeft…..hij gaat naar het dorp! Daar ontdekt hij een tekening waarop het beestje staat wat hij in het bos heeft gezien! Even later ziet hij Suzie en probeert contact met haar te krijgen. Hier zijn we terug bij het begin van het boek! Suzie rent weg voor het Grote Blauwe Monster. Krijgt hij haar te pakken? Lees verder in dit prachtige prentenboek Het Grote Blauwe Monster.
Bijzonder aan dit prentenboek is dat je twee verhaallijnen volgt, die van Suzie en die van het Grote Blauwe Monster. Leuk om daar de kinderen mee kennis te laten maken. Voor de mooie illustraties zijn zachte pasteltinten gebruikt. Hierdoor komt het monster vriendelijk over, daar hoeven kinderen niet bang voor te zijn. Spanning zit er wel in het verhaal…..wat wil het Grote Blauwe Monster van Suzie?
Aan het einde van het boek ontdekken de kinderen dat het Grote Blauwe Monster echt geen kwade bedoelingen heeft. Een mooi verhaal dat als inleiding kan dienen om een gesprek met kinderen aan te gaan over vooroordelen