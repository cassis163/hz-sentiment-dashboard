"Het verlangen naar haar, de wens nog één keer haar gedachten met haar te kunnen delen, bezorgde haar pijn die nooit zou verdwijnen." ~ p20.

Laatste adem is een kort verhaal van 126 pagina's die als een spannende inleiding diende voor Goede dochter. Een leuk extratje voor de echt fans dus, waarin je het hoofdpersonage Charlie alvast wat beter leert kennen. Heb je, net als ik, Goede dochter al gelezen, kan je hem gerust erna ook lezen. Het neemt niets weg aan de kracht van het verhaal. 

Alles wat Karin Slaughter schrijft verslind ik. Elke letter lijkt wel overwogen, en ze weet je als lezer precies te sturen zoals zij wilt. Zelfs in een kort verhaal als dit weet ze je vanaf de eerste pagina te grijpen, en je aandacht vast te houden door kleine onverwachte twists. Misschien iets minder "luguber" dan normaal, maar zeker verrassend. Ik vond hem weer geweldig!