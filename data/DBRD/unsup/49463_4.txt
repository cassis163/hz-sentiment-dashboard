Iris Donati woont samen met haar vader Francesco in Amsterdam, haar moeder is jong overleden, ze hebben geen verdere familie. Zowel Iris als haar vader werken met planten, de vader van Iris over de hele wereld, Iris bij een tuinmagazine in Amsterdam. Iris legt ’s-nachts geheime tuintjes aan voor mensen die dat in haar ogen nodig hebben.
Viola Donati woont met haar moeder Claudia in Londen, haar vader is jong overleden, ze hebben geen verdere familie. Viola studeert aan de universiteit, haar moeder heeft een bloemenwinkel waar Viola graag helpt. Wanneer Iris voor haar werk naar de Flower Show gaat, ontmoet ze daar een meisje dat als twee druppels water op haar lijkt, Viola. Claudia en Francesco hebben heel wat uit te leggen! Iris en Viola blijken een tweeling te zijn. Toen hun ouders gingen scheiden, hebben ze ieder een dochter meegenomen. Dan meldt zich ook nog eens een grootmoeder, Giula, de moeder van Francesco, zij is ziek en wil graag haar familieleden om zich heen hebben. Iris en Viola gaan naar Italië, naar La Spinosa waar oma Giula woont. Giula is een eenzame, oude vrouw met heel veel geheimen. Een voor een weten Iris en Viola die geheimen te ontrafelen. De geschiedenis van La Spinosa wordt bloot gelegd en de rol van de familie Donati door de eeuwen heen ook. De beroemde tuin van La Spinosa is op sterven na dood en volgens Giula kunnen alleen Iris en Viola de tuin redden door samen te werken en te leren van eeuwenoude tradities. Claudia en Francesco intussen praten oud zeer uit, en leren te genieten van beide dochters. Of ze hun daden ooit goed uit kunnen leggen aan hun dochters is echter maar zeer de vraag. Zowel Iris als Viola zijn boos, in eerste instantie kunnen ze ook niet goed met elkaar overweg. Ze zijn een eeneiige tweeling maar van karakter heel verschillend. Oma Giula zegt dan: een voor de reizigers en een voor de roos. Wat betekent die uitspraak? En willen Iris en Viola wel samen werken om de tuin te redden?