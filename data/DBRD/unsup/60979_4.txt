Het boek De meisjes van Emma Cline is gebaseerd op de sekte rond Charles Manson, die einde jaren 60 verantwoordelijk was voor de moord op actrice Sharon Tate.
Het verhaal wordt verteld door Evie Boyd, in 1969, 14 jaar oud.
Evie komt uit een gebroken gezin, woont bij haar moeder en heeft een hartsvriendin Connie die op een dag Evie laat zakken voor een “interessantere” vriendin.
Op een dag loopt zij de oudere Suzanne tegen het lijf. Zij is precies wie Evie wil zijn, brutaal, vrij, geen rekening hoeven te houden met anderen.
Suzanne en haar vriendinnen Helen en Donna nodigen Evie uit, mee te gaan naar De Ranch, waar de charismatische leider Russel de scepter zwaait.
Evie voelt zich er direct thuis, het vrije onbezorgde leven is heel aantrekkelijk voor haar.
Als ze na 2 maanden van de Ranch te zijn weggeweest, weer terugkeert, blijkt dat er dingen zijn veranderd. Russel is niet meer wie hij was en er hangt een vreemde sfeer.
Precies op het goede moment, weet Evie te ontsnappen aan de gruwelijkheden, die later zouden plaatsvinden….

De meisjes is een mooi boek. Mooie zinnen brengen het verhaal echt tot leven. Ik las ooit een recensie van een boek, waarin de recensent het omschreef als “filmisch” geschreven. Dat zou op dit boek ook van toepassing zijn.
Het verhaal in het heden, vind ik niet zoveel toevoegen, behalve het laatste hoofdstuk. Dan wordt beschreven hoe het met iedereen verder is gegaan.
Het verhaal uit 1969 heeft mij van de eerste tot de laatste letter geboeid.
Het boek krijgt van mij 4 sterren.