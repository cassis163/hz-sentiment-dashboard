John heeft je vanaf de eerste regel te pakken met z’n snelle scherpe pen die details niet schuwt. Het doet in eerste instantie wel een beetje rommelig aan door de vele namen en dergelijke, maar al snel zit je er helemaal in en vlieg je door het verhaal. De zoektocht naar de daders is de hoofdmoot van het verhaal, en al weet je dat sommige dingen toch echt niet kunnen in een onderzoek naar een stel moordenaars, toch vergeef je het Standford met liefde omdat het gewoon zo heerlijk weg leest.
De personages staan als het spreekwoordelijke huis en je zit hoofdschuddend Letty uit te foeteren tijdens het lezen. En ook Skye wil je het liefst door elkaar schudden op bepaalde momenten….
Het kwaad leest als een trein, maar verwacht geen onverwachtse plotwendingen of die ene knaltwist. Het verhaal is vanaf het begin af duidelijk, de exacte weg naar het einde moet je alleen nog afleggen…. Maar dat is alleen maar heerlijk en klopt van de eerste hoofdletter tot de laatste punt.
Conclusie:
Schrijfstijl: 4,5
 Leesplezier: 4,5
Plot: 3
Psychologie: 3,5
Spanning: 3,5
 Originaliteit: 4
Vier sterren voor Het kwaad.