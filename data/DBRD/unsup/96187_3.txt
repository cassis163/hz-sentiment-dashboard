Ga nooit heen zonder te groeten

Voor de Hebbanbuzz mocht ik de feelgoodroman Voor je weggaat lezen.

Je vindt je soulmate…
Zoë en Ed worden met vallen en opstaan volwassen, allebei volgen ze hun eigen pad. Maar dan, na jaren vol uitzichtloze baantjes en chaotische huisgenoten, vinden ze elkaar. De toekomst lacht hun toe…
En dan gebeurt het ondenkbare.
Op een ochtend, op weg naar zijn werk, komt Ed om bij een verkeersongeluk. Zoë moet leren leven zonder hem. Maar ze kan de herinneringen niet loslaten. Hoe kan ze de gelukkige momenten, hun eerste kus, alles wat ze samen hebben opgebouwd, achter zich laten? Ze moet Ed iets vertellen. Alles wat ze nog nooit eerder heeft gezegd.
Nu is het te laat. Of toch niet…?
'Onweerstaanbaar! Een heerlijk, bitterzoet verhaal dat fans van On de Day zal aanspreken.' - SUNDAY MIRROR

Bij de Proloog kreeg ik tranen in mijn ogen en het gedicht Ga nooit weg zonder te groeten kwam spontaan in me op. Een heftig begin van het boek maar al verder lezende merkte ik dat het verhaal vaak in herhalingen viel en dat het af en toe erg voorspelbaar was. Ik had er iets meer van verwacht.

Het verhaal wordt verteld in het persepctief van Zoë. Ik kan geen spoilers weggeven daardoor vind ik het maken van deze recensie ook ietwat lastig. Doordat er iets heftigs gebeurt in het leven van Zoë krijgt het verhaal een andere wending maar dat vond ik dus weer heel onlogisch. Ze herbeleeft haar tijd om dingen te veranderen en om haar fouten goed te maken.

Het boek leest wel lekker vlot en is in een duidelijke Nederlandse taal geschreven. Wel vond ik het een beetje voorspelbaar en de herhaling werd wat langdradig allemaal. Je leest veel over de emoties en over een intens verlangen, over liefde en rouwverwerking. Zowel verdriet als geluk staat centraal in dit boek. Zoë leer je echt kennen en je voelt haar wanhoop, de onrust maar ook de irritatie. Ook zit er voor mij een duidelijke boodschap in.
Niemand is volmaakt en gelukkig zijn gaat niet vanzelf. Aan het eind zat er nog wel een verrassende twist.

Ga nooit weg zonder te groeten.
Ga nooit weg zonder een zoen.
Wie het noodlot zal ontmoeten,
Kan het nooit meer overdoen

Met veel plezier heb ik het buzzboek gelezen en deelgenomen in de leesclub.
Ik geef het 3 sterren