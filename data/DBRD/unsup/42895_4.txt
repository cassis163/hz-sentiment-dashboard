Onomstreden is hij niet, zijn werkwijze is onorthodox en zijn superieuren vermoeden van alles maar kijken weg. Danny Malone is een instituut van een wetsdienaar, opererend binnen de New Yorkse Da Force ofwel de Manhattan North Special Task Force vaak op of over de rand en hij waant zich onschendbaar.
Interne zaken kreeg nooit vat op hem, maar dan wordt hij opgepakt door de FBI. Hij krijgt de keuze of vervolgd worden voor zijn oneindige rij misdaden met het vooruitzicht op een oneindig lange detentie, dan wel worden tot dat wat hij het meest verafschuwt van allemaal. Opereren als verklikker, het worden van een rat.

Lek is een fictief verhaal waar van alle bladzijden de minutieuze gedegen en uitvoerige research vanaf druipt. Het verhaal is snoeihard, maar ondanks dat zeer geloofwaardig. Een verhaal ook waarin de normen vervagen en moraal,ethiek, vriendschap en onvoorwaardelijke teamgeest aan bod komen. Dat de intenties van Danny primair goed zijn, en er een bepaalde balans ontstaan is door zijn wijze van optreden tegen de georganiseerde misdaad staat buiten kijf. Maar ook is het niet te ontkennen dat hij hiervoor ver over de schreef gaat en Danny in feite een corrupte cop is. Dan kom je uiteindelijk niet weg met het gegeven boeven vang je met boeven. Of toch wel, is dit de enige manier om kans van slagen te hebben? Lees en vorm zelf je oordeel.


Don Winslow (1953, New York, VS) schreef met LEK zijn 20e boek (19 fictie, 1 non fictie) waar van er een aantal vertaald zijn naar het Nederlands. Het grootste succes in het Nederlands taalgebied is het uit 2015 stammende “Het Kartel “ een lijvig fictie verhaal waar gelijk dit boek veel en langdurig onderzoek aan vooraf ging en waarin veel overeenkomsten zijn met het waargebeurde leven van de kartelbaas Javier “el Chapo “ Guzman.
LEK heeft diverse overeenkomsten met de HBO TV serie “the Shield “
Diverse boeken van Winslow werden door Hollywoord opgepikt en verfilmd. De bekendste is Savages dat verfilmd werd door Oliver Stone.

4 sterren