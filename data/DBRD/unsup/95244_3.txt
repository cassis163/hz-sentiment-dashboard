Hoofdpersoon:
Sloane Barstow, een 17 jarige scholiere uit Amerika. Haar broer Brady heeft zelfmoord gepleegd. Haar ouders zijn kapot van verdriet en enorm bang dat Sloane ook zelfmoord zal plegen. Ze wordt hierdoor erg beschermd opgevoed / in de gaten gehouden.
Sloane heeft verkering met James Murphy, James was ook een vriend van Brady.

Het verhaal:
Omdat veel jongeren zelfmoord plegen heeft de overheid "Het Programma" opgezet dat jongeren tot 18 jaar moet beschermen tegen zelfmoord. Zelfmoord wordt gezien als een epidemie die bestreden moet worden. Het gevolg is dat op school medewerkers van het programma (de programmeurs) aanwezig zijn om alert te zijn op risicogedrag onder de scholieren. Ook in de omgeving van Sloane zijn mensen die zelfmoord hebben gepleegd, o.a. haar broer Brady. Haar ouders zijn hierdoor erg bang dat Sloane dat ook zal doen en houden haar erg in de gaten, zodat ze indien nodig "Het Programma" in kunnen schakelen.
De jongeren zijn allemaal bang dat ze opgenomen worden door "Het Programma" en doen hun best om geen verdriet te uiten en vrolijk te zijn. Het is algemeen bekent dat als men opgenomen wordt in "Het Programma" men bij terugkomst niet meer de oude is en vele herinneringen verdwenen zijn. Sloane doet ook erg haar best om normaal over te komen en James is hierbij haar grote steun. Het wordt echter steeds moeilijker om weerstand te bieden aan "Het Programma".....

Mijn conclusie:
Ik had wat moeite met het begin van het verhaal, ik vond het allemaal wat somber. Dit duurde echter niet lang en eenmaal hier doorheen had het verhaal me in zijn greep. Een niet alledaags onderwerp maakt nieuwsgierig naar wat er verder gaat gebeuren met Sloane en James. Spanning en een mooi liefdes verhaal in een vlotte schrijfstijl maken dat het boek makkelijk wegleest.