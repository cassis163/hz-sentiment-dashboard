Rick Riordan is een van mijn favoriete schrijvers. Niet alleen zijn zijn boek leuk en grappig om te lezen, maar je leert er ook nog eens ontzettend veel van. Alle kennis, die ik over de goden heb, heb ik uit die boeken. Op dit moment heb ik alleen nog zijn Griekse/Romeinse mythologie boeken gelezen, dat is ook een tijd die me erg interesseert. Ik wil ook nog heel graag zijn Noorse en Egyptische mythologie boeken lezen.

Wat zijn boeken zo interessant maakt, vind ik, is dat hij de mythologie in de moderne tijd plaatst, de tijd waar wij nu in leven, dit zorgt ervoor dat je je makkelijk in het verhaal kunt verplaatsen en het ook nog eens leuk is om hier over te leren. Dit boek is het tweede deel van de 'Beproevingen van Apollo'. In deze serie volg je de god Apollo terwijl hij als straf van Zeus in een sterveling is verandert. Ik raad je aan om voor dat je aan deze serie begint, eerst Percy Jackson en daarna Helden van Olympus te lezen, dan begrijp je ook al verwijzingen en kom je bekende personages tegen. Dat zijn net als dit boek, allemaal boeken die je zo weg leest. Een leuk, spannend en grappig avontuur.

Dit deel vond ik persoonlijk leuker dan het eerste deel, misschien omdat ik nu wat beter gewend ben aan de verhaallijn met Apollo. Apollo is een personage, die ik de ene keer ontzettend leuk vind en de andere keer ontzettend irritant. Dit komt waarschijnlijk omdat hij nogal een ego√Østische trekje heeft, waarschijnlijk is hij daarom ook gestraft. Tegelijkertijd leert hij ook om anderen te waarderen, wat denk ik de kern van dit verhaal is. Het leven word pas echt mooi, als je iemand hebt om het mee te delen. Wat ik vooral leuk vind aan Apollo is het commentaar wat hij steeds geeft in het verhaal over zijn eigen daden. Meg, zijn halfgod vriendin is een heel ander verhaal. Aan haar heb ik echt moeten wennen. Ze is een heel ander personage, dan ik gewend ben van zijn eerdere boeken, maar ondanks haar botte opmerkingen wil ik wel dat ze blijft leven. Apollo en zij maken een goed team. Wat ook leuk is, dat je in deze serie weer een geheel nieuw deel van de mythologie leert kennen.

Ik ben benieuwd naar het volgende deel, met hoe de voorspelling uit pakt. Ik ben niet zo'n dichter, dus met het volgende boek kom ik er pas echt achter wat ze bedoelen met de voorspelling. Trouwens, blemmyes zijn geweldige monsters om in een boekenserie te hebben.