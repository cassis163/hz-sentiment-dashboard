Op het gevaar af weer een hoop commentaar te krijgen, wil ik hier een recensie geven van het LUISTERBOEK In de wolken. Het is onvermijdelijk om de voorleesstem me te nemen in een recensie. De stem maakt of verpest namelijk het verhaal. De interpretatie van de voorlezer is datgene wat je hoort en wat je meekrijgt van het verhaal. Daarom heb ik dit boek 4 sterren gegeven. Een heel goede voorleesstem die het verhaal zodanig kleurde dat ik het uitgeluisterd heb.
Anna Graham wil actrice worden, maar mist zowel de kwaliteiten als de looks. Haar toneeldocent geeft aan dat ze niet meer hoeft te komen. Helemaal gedesillusioneerd redt Anna een man, Damon Wetley, van een overval.Damon is wetenschapper, hij maakt wolken. Hij ontvoert haar omdat hij haar gelukkig wil maken. Dan beginnen surrealistische gebeurtenissen. In snel tempo, maar ook eigenlijk gelijk langzaam, ontwikkelt zich een bizar verhaal. Zo bizar dat het niet na te vertellen is.