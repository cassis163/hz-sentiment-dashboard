(boek gekregen via Hebban winactie)

Zelfhulpboeken zijn een echte hype, ze zijn geen nieuw concept, maar de mensen hebben in deze tijd blijkbaar een enorme drang naar een perfect en gelukkig leven aangezien er elke maand wel verschillende zelfhulpboeken uitgebracht worden.

In Help Me gaat Marianne Power de uitdaging aan om een jaarlang het advies van zelfhulpboeken te volgen. Elke maand een ander boek over een ander thema (angst, geld, liefde…). Het doel van dit jaar is om beter (rijker, slanker) te worden.

De boeken (of therapieën) die Marianne uiteindelijk volgden zijn:
- Niet durven, toch doen door Susan Jeffers
- Money, A Love Story door Kate Northrup
- The Secret door Rhonda Byrne
- Rejection therapy met Jason Comely
- F**K It. Loslaten, Ontspannen en Gelukkig zijn door John C Parkin
- Unleash the Power Within met Tony Robbins
- Engelen therapie met Doreen Virtue
- De Zeven Eigenschappen van Effectief Leiderschap door Steven Covey
- De Kracht van het Nu door Eckhart Tolle
- Get the Guy door Matthew Hussey
- De Kracht van Kwetsbaarheid door Brene Brown
- Je kunt je Leven Helen door Louise Hay

SPOILERS
Marianne begint vol goede moed aan haar experiment, maar na enkele maanden is ze nog blutter dan voor ze aan zelfhulp deed, is haar zelfvertrouwen onbestaande en lijden haar relaties met vrienden en familie onder haar drang naar perfectie. Door toch door te zetten toont Marianne hoe niet alle vormen van zelfhulp voor iedereen goed zijn. Ze toont dus wat niet werkt, maar ook wat wél werkt.

Het boek is heerlijk geschreven. Het leest enorm vlot, de schrijfstijl is herkenbaar en je kan je zeer gemakkelijk in Marianne’s schoenen plaatsen. Marianne haar eerlijkheid in het boek is ook geweldig om te lezen. Ze geeft toe dat ze op een bepaald moment te ver gegaan is, dat ze fouten heeft gemaakt en dat zie je toch niet zo vaak in dit soort boeken. De meeste auteurs focussen vooral het positieve met een klein beetje negatief, maar Marianne deelt alles The Good, The Bad and The Ugly.

Ik raad het boek zeker aan aan iedereen die bezig is met zelfhulp en nog niet het juiste boek heeft gevonden. Misschien vind je dankzij Marianne’s reis wel het boek dat je nodig hebt en hopelijk sla je daarmee Marianne’s lijdensweg over.