Bij het lezen van dit 4e deel van de familiekroniek over de familie Cazalet voelde het bij het eerste hoofdstuk alsof je goede oude bekenden tegenkwam. Hoe zou het gaan met...? Het boek is net als de vorige drie onderverdeeld in hoofdstukken over ‘de mannen’, ‘ de vrouwen’ en de buitenstaanders. De kinderen uit de eerste delen zijn jongvolwassenen en zoeken hun plek in de wereld. Sommigen zijn getrouwd, gescheiden of naarstig op zoek. In dit deel vinden velen de liefde, een roeping of een bestemming qua werk. Elisabeth Jane Howard schreef dit deel als het laatste deel van de kronieken, en zij werkte toe naar voor velen een happy end. Pas vele jaren later schreef ze een vijfde deel, en ik heb heel erg benieuwd naar hoe het de familie vergaat.