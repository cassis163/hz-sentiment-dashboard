Via Not Just Any Book mocht ik dit boek lezen in ruil voor een recensie. Van de auteur had ik nog nooit gehoord. Maar dat vind ik juist wel fijn. Weer eens wat anders. Het boek heeft een heel aanlokkelijk uiterlijk. Een prachtige cover waar je al een heerlijk gevoel van krijgt. Een prachtige stevige cover die een dubbele flap heeft aan de voor en achterkant met een mooi reliÃ«f. En dan de inhoud van het boek. In een woord ademloos om te lezen.
Waar gaat het over? Over Melinda die weg wil uit de stad. Ze wil een heel nieuw leven opbouwen. Ongecompliceerd en niet druk en zonder herinneringen aan haar man Mark die overleden is en waar ze zielsveel van hield.
Ze komt dan aan in Virgin River, een klein dorpje waar iedereen elkaar kent en midden in de rimboe ligt. Althans zo komt het op haar over. Kan ze daar aarden? Vindt ze inderdaad de rust en raakt zij daar haar herinneringen aan Mark kwijt? Kan zij opnieuw beginnen? De lezer wordt van het begin tot eind meegenomen in Mels belevenissen als verpleegkundige in een omgeving met heel eenvoudige hulpmiddelen. Een prachtige omgeving. Robyn Carr weet de lezer helemaal mee te nemen in de rimboe en het leven van Mel. Medeleven, sympathie en bewondering is wat ik voelde voor de hoofdpersonen in dit boek. Of het Mel lukt om een nieuw leven op te bouwen in Virgin River ga ik niet vertellen. Dat moet je zelf maar ontdekken. Maar 1 ding kan ik wel zeggen: Dit is een boek waar ik met volle teugen van genoten heb en een echte aanrader is als je behoefte hebt aan een feel-good boek.