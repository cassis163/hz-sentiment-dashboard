Gena & Finn is bijzonder, apart, origineel en zeker voor de doelgroep ( jonge meiden die gek zijn met fanart/fandom ) aanspreken.
Ik ben hier oprecht te oud voor maar ik kan een origineel en goed boek zeker waarderen.
Het gehele verhaal wordt verteld door middel van emails, blogberichten, chatberichten, smsjes en zelfs een ouderwetse brief vanuit de perspectieven van de hoofdpersonen. Hierdoor leest het voor mij als een trein en ging ik zeer snel door het verhaal heen. Op het eerste gezicht komt het wat chaotisch over maar dat is het niet. Het verhaal loopt goed in elkaar over en gelukkig blijkt het niet alleen over fandom te gaan maar als je de personen leert kennen en de personen elkaar leren kennen ontstaat er een mooi verhaal over liefde en vriendschap, over houden van en loslaten.