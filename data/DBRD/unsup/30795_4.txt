Het boek begint met een zeer spannende proloog, waardoor je gelijk door wil gaan met lezen.
De Hoornse rechercheurs Sanne Philips en Luca Borra krijgen te maken met vier lichamen in het tuinhuis van een verlaten landgoed. Wat hebben deze vier lichamen te maken met het verleden van het landgoed? Tijdens het onderzoek komen steeds meer vraagtekens naar boven. Tevens is er nog de verdwijning van een oude dame, is er een verband?
Doordat het verhaal parallel loopt met de geschiedenis die zich afgespeeld heeft op het landgoed van Jack Tildro en zijn vrouw Sarah, wordt steeds meer duidelijk wat er zich heeft afgespeeld.. Maar het plot was totaal anders dan dat ik verwacht had.

Melissa Skaye heeft een hele fijne schrijfstijl, waardoor het boek lekker vlot leest. Ondanks dat ik het eerste deel ‘Virtuele Tango’ niet gelezen heb, heeft dat geen gevolgen voor de begrijpelijkheid van het verhaal. Het boek maakt tijdsprongen en wisselt van persoon, dit was af en toe in eerste instantie niet geheel duidelijk maar kon ik vrij snel weer oppikken. Je wil wel steeds blijven doorlezen, want ieder hoofdstuk maakt je nieuwsgieriger naar de afloop.

Het boek speelt zich af in mijn directe omgeving en het is leuk om af en toe herkenbare dingen er in terug te vinden.