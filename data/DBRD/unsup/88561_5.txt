Bij het zien van de schitterende cover verwacht je een heerlijk verhaal vol met intriges uit de jaren twintig van de vorige eeuw te gaan lezen. In zekere zin is dat ook zo, maar het is niet alleen een verhaal uit de jaren twintig, dertig en begin jaren veertig van de vorige eeuw, maar ook een verhaal uit 1997.
Op een indringende, soms ontroerende, maar respectvolle en meeslepende manier is De Tweede Vrouw van Gill Paul geschreven. Twee vrouwen die onafhankelijk van elkaar het Britse koningshuis hebben weten te shockeren.
Het verhaal van Diana, maar ook dat van Wallis geeft aan dat de media-aandacht van alle tijden zijn, dat er van alles wordt geschreven en beweerd waarvan je je kan afvragen wat waar is en wat niet. Het laat zien hoe ver veel journalisten en fotografen gaan. Je moet er wel steeds bij denken dat het grootste gedeelte van het verhaal niet waar is dat het pure fictie is op waar gebeurde verhalen. Desondanks zullen de die hard fans van Diana & Wallis de foto's gaan bekijken om de genoemde kleding en sieraden te ontdekken.
Het is mooi dat Gill Paul het verhaal over Wallis niet vanuit Wallis heeft geschreven, maar vanuit haar beste vriendin Mary, waardoor je een andere kijk krijgt op het verhaal van het huwelijk van Wallis & Ernest en de vriendschap van Wallis & Mary.

Lees verder op https://surfingann.blogspot.nl/2018/05/de-tweede-vrouw-gill-paul.html.