Lef. Dat is het woord dat het boek Het Amazoneverbond het beste omschrijft. Niet alleen omdat de vrouwen (maar ook de mannen) het lef hebben om buiten de platgetreden paden te treden, maar vooral omdat de auteur een dergelijk verhaal heeft durven schrijven, terwijl dit zijn debuut is!!
Al vanaf de eerste zin/eerste pagina word je volledig in het verhaal gezogen.
Persoonlijk vond ik de delen waarin je als lezer wat uitleg krijgt voorgeschoteld helemaal niet vervelend of saai, maar leerzaam en in het verhaal passend. En dat het verhaal in Utrecht speelt is voor mij een extra pluspunt.
Het enige dat je als lezer wel voelt aankomen is dat de protagonist, inspecteur John Engles, een relatie krijgt met zijn collega Laura. Verder word je zo regelmatig met nieuwe feiten en een enorme plotwending (die met het woord lef niet eens voldoende wordt geduid) om de oren geslagen dat de scheidsrechter je na 10 tellen als verloren partij aanwijst en Ad van de Lisdonk als winnaar.
Geniaal is het eindoordeel!