Satoru, een kattenliefhebber neemt een zwerfkat in huis nadat deze aangereden werd. Hij geeft de kater de naam "Nana", wat 7 betekent. Het boek is overwegend geschreven vanuit het standpunt van Nana, maar je komt ook aan de hand van herinneringen meer te weten over het verleden van Satoru.

Nana en Satoru zijn twee zielsverwanten en hebben een goede tijd samen. Het noodlot slaat toe waardoor Satoru niet meer voor zijn geliefde kat kan zorgen. Hij gaat op zoek naar iemand die de kat kan adopteren.

Samen reizen ze heel Japan af op zoek naar de perfecte persoon die de kat kan adopteren. Hun avonturen worden heel mooi beschreven. Als kattenliefhebber heb ik echt genoten van dit boek en herken ik wel de streken van mijn eigen katten erin. Meermaals moest ik toch lachen met de gelijkenissen. De liefde tussen mens en kat wordt zo mooi beschreven dat ik er toch ook emotioneel van werd.