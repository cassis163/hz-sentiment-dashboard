k moet zeggen dat ik de tekst op de achterflap een beetje wollig vond en dat is de inhoud van het boek gelukkig niet. Zoals de ondertitel van het boek al zegt ” een inzichtelijk overzicht van de spiritualiteit in Nederland” is dit wat je van dit boek kunt verwachten.

Het is onderverdeeld in vier delen. Deel 1: traditionele stromingen ( Yoga, Zen, Theosofie, Soefisme, Antroposofie, Transcedente Meditatie en de Rozenkruisers), deel 2: de leraren en meesters van de leren, deel 3 over voeding en spiritualiteit en deel 4 over de nieuwe spiritualiteit. Het is geen saaie opsomming van feiten over deze stromingen maar juist door de persoonlijke ervaringen van de schrijver en mensen die hij heeft ontmoet / sprak geeft het een heel goed beeld over de denkwijzen en het doen en laten van de aanhangers van deze leer.

Zelf heb ik altijd interesse gehad in geloof, religie en kon ik mij verwonderen over hoe iemand zich kon verliezen maar ook zeker hoop en energie kon putten uit zijn of haar geloof. Van veel stromingen had ik wel eens gehoord maar wat hun inzichten waren op bepaalde gebieden, waarvoor ze stonden wist ik niet zo goed. Na het lezen van dit boek is dat beeld helder voor mij geworden.

Lezen over andere religies kan je een ander inzicht geven en begrip, zeker met een boek als deze. Het is zeer toegankelijk en met vlotte pen geschreven en zo voor iedereen die er meer van af wil weten een aanrader om eens op te pakken en te lezen.