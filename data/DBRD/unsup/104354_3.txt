Elena en Lila groeien op in een armoedige wijk in Napels in de vijftiger jaren, het zijn 2 totaal verschillende meisjes, Lila is een zeer vastberaden meisje, die weet wat ze wil en Elena kijkt liever de kat uit de boom.
Als de jaren verstrijken en de schooljaren er bijna op zitten, krijgt Elena de kans om verder te studeren, en Lila krijgt die kans niet, maar laatstgenoemde is gezegend met een behoorlijk dosis intelligentie en een lust om alles te weten te komen wat er op schoolgebied te halen valt, dat ze zich net zo als Elena goed ontwikkelt, sterker nog, ze is in staat Elena over het dode punt te helpen.
Door haar persoonlijkheid blijft Lila altijd een stap voor lopen op haar vriendin, ook later als het meer om jongens uit de buurt gaat draaien, ze trouwt uiteindelijk met Stefano, een van de rijkeren in de buurt, en daarmee eindigt dit eerste deel van een trilogie, waarvan het 2e en 3e deel nog niet is vertaald.

Het is een weliswaar sfeervol geschreven boek maar (ik was er al een beetje bang voor omdat ik, hoewel het boek werd overladen met positieve uitlatingen, ik niet 1 recensie kon vinden van een man, alle beoordelingen die ik kon vinden kwamen uit een vrouwenpen), het is wel een typisch vrouwenboek en dat boeit me over het algemeen wat minder.