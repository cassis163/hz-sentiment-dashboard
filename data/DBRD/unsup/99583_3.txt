Nog een boek dat zich in de jaren '80 afspeelt en niet naar het nu vertaald kan worden.
Er is een seriemoordenaar actief in het Antwerpse. Hij heeft het voorzien op zakenmannen met een link naar de politiek. Hij speelt ook een spelletje met de onderzoekers Vincke en Verstuyft.
Het is onthutsend om te lezen hoe het eraantoe ging in die tijd, de rivaliteit tussen de rijkswacht en de politie en de BOB (Belgische Opsporings Brigade) en het speciale interventieteam Diane. Het gekonkel met politieke benoemingen en partijkaarten.
De dader wordt gepakt tijdens een heterdaadje. Hij blijkt aan Alzheimer te lijden, in de tijd van het boek preies nog een vrij onbekende ziekte.
Vincke en Verstuyft kunnen de zaak niet onderzoeken zoals ze willen. Achter de schermen spelen allerlei belangen. Een persoon trekt wel erg hard aan de touwtjes.
Er is ook een film van gemaakt, maar die heb ik niet gezien.