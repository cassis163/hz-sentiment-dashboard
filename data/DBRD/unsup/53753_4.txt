Ondanks het feit dat ik evenals voor Dode joker en Zonder echo vier sterren geef (vijf geef ik vrijwel nooit) vond ik dit de beste, de meest aangrijpende, van deze drie titels. Ik voel steeds meer mee met Hanne Wilhelmsen, die het zichzelf en anderen soms knap lastig maakt, maar uiteindelijk wel de enige is die doorzet om erachter te komen wat er w√©rkelijk achter de viervoudige moord schuilt. Het verhaal heeft me van begin tot eind meegesleept en ik vond het jammer dat ik het uit had. Een zeer logisch verhaal, met verrassende elementen, en wederom uitstekende karakterbeschrijvingen. Holt heeft er een fan bij!