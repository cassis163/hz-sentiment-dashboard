Het was alweer een tijd geleden dat een boek mijn gedachten na het dichtslaan van de laatste pagina zo gegrepen heeft... Met dit thema heeft Marten van der Veen een zeer actueel probleem aangesneden en ik raad iedereen aan die geïnteresseerd is in klimatorologische veranderingen en met de nodige achterdocht naar de achtuurplaatjes van Erwin Krol kijkt, direct dit boek bij de lokale boekhandel aan te schaffen. Van der Veen geeft er blijk van zich grondig in de materie verdiept te hebben, wat de geloofwaardigheid van het verhaal en eruditie van de lezer ten goede komt.

Ik heb het boek dan ook in één ruk uitgelezen. Marten van der Veen weet de lezer mee te slepen van het KNMI via Spanje naar de Noordzee. Het boek is vlot geschreven. Enig minpuntje dat ik deel met één der onderstaande recensies is dat hij meer fantasie in het verzinnen van bijnamen mag steken... Miniscuul smetje op een fantastisch boek. Heel goed!