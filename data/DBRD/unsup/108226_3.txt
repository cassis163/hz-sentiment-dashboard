Agatha is een eenzame vrouw die zichzelf een beter leven toewenst. Haar verleden is er eentje van veel verdriet en frustratie en dat moet beter kunnen. Ze heeft een glamourkoppel op het oog, die naar haar idee het perfecte leven hebben.
Meghan, de vrouw van dit glamourkoppel is zwanger van hun derde en dat blijkt niet naar de zin van Agatha.

Robotham brengt hier een wat eentonig verhaal vanuit het vertelperspectief van zowel Agatha als Meghan. Alles draait rond de zwangerschappen en in dat opzicht is er wel een tekort aan spanning. Op zich is het verhaal zeer vlot en leuk geschreven, maar het verhaal op zich is meer een spannende roman dan een thriller.
Een beetje jammer dus dat de verwachting naar een goede thriller niet waar kon gemaakt worden.