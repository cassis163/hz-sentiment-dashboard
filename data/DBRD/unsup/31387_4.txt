Lief van je, is een prachtig, pakkend en verschrikkelijk verhaal dat gaat over een jonge vrouw, Rêve die haar broer verliest.
Roanne van Voorst vertelt ons hoe Rêve dat enorme verlies en bijkomend schuldgevoel probeert te plaatsen en de manier waarop ze haar leven zin wilt geven door bij het leger te gaan (om de strijd die Justin wilde beginnen af te maken).

Roanne kan enorm goed de gevoelens waarmee Rêve worstelt, beschrijven. Doordat ze in de ik-vorm schrijft, voel je nog meer met het hoofdpersonage (Rêve) mee.

Ik had in het begin van het eerste deel wat moeite om in het verhaal te komen, maar zodra ik ongeveer 1/3 van het boek gelezen had, kon ik niet meer stoppen.
Deel 2 en deel 3 hebben me enorm aangegrepen.
Roanne heeft dit hele verhaal realistisch en beeldend weten neer te schrijven!
Lief van je is een pareltje.