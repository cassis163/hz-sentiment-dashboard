Een intens verhaal over twee mensen, Ben en Ashley, die samen vast komen te zitten midden in een uitgestrekt en onherbergzaam natuurgebied. We volgen hun barre overlevingstocht. Hoe verder het verhaal vordert, hoe dichter de twee naar elkaar toegroeien. Hun humor en kracht zijn daarbij bewonderenswaardig. Een bijzondere rol is weggelegd voor het hondje Napoleon - het is 'maar' een hondje maar ook die geeft de schrijfster zo'n levensecht karakter mee.

Dat is meteen de kracht van het verhaal; de personages zijn levensecht en je komt steeds dichter op hun huid te zitten. Ze maken afschuwelijke dingen mee, maar nergens wordt het zwaar of onrealistisch - altijd blijft daar de hoop en de humor. Gaandeweg het verhaal leer je vooral Ben steeds beter kennen; zijn verleden, zijn drijfveren en zijn diepgaande liefde voor zijn vrouw. En dan dat einde!! Ik zag hem niet aankomen. Hou het dan maar eens droog...