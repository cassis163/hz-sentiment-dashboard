Herken je dat? Het heerlijke gevoel van een disneyfilm kijken? Lekker heerlijk even niks aan je hoofd en je hoeft je ook geen zorgen te maken over je favoriete karakters want die komen toch altijd wel goed terecht.

Dit boek gaf me dan ook het ultieme Disney gevoel! Het boek was in een wat kinderlijke schrijfstijl geschreven waardoor het net leek alsof het een echt sprookje was. Natuurlijk is dit niet echt een sprookje want het gaat immers over de kinderen van de slechteriken uit de welbekende Disneyfilms. De karakters waren niet erg goed uitgewerkt maar dat komt natuurlijk omdat er al van je verwacht wordt dat je weet hoe de boze koningin zich gedraagt. Sprookjes figuren zijn dan ook stereotypes en die moet je gewoon oppervlakkig accepteren.

Maar dit wil niet zeggen dat ik het boek niet leuk vond! Ik heb het met veel plezier gelezen en ik had hem dan ook zo uit. Verwacht geen goed uitgewerkt uitgebreid plot maar gewoon een simpel verhaal waarbij alles op zijn plek terecht komt, net als met een Disney film.