Het boek blauw bloed, geschreven door Pieter Aspe, werd uitgegeven door uitgeverij Manteau in 2000. Het is een triller waarbij de lezer in een spannende moordzaak verwikkeld geraakt en waar de waarheid op een spannende manier ontdekt wordt. Op een dag wordt Hannelore Martens opgebeld door haar jeugdvriendje, genaamd Valentijn Heydens. De onderzoeksrechter haar hart staat stiekem nog altijd in vuur en vlam voor deze oude liefde en ze gaan samen iets drinken in Lestaminet. Daar toont Valentijn enkele dreigbrieven aan Hannelore die voor zijn vader, Marcus Heydens, bestemd zijn. Na een gezellige avond kibbelen, komt Hannelore nogal licht beschonken thuis. Daar Kon Van In, haar echtgenoot, niet echt mee lachen. Hij wordt diezelfde nacht nog opgebeld met de boodschap dat ene Marcus Heydens dood is aangetroffen in zijn herenhuis. Van In bijt zich vast in deze zaak, vooral omdat hij stikjaloers is op de vurige band tussen Valentijn en Hannelore. Na een lang, slepend en moeilijk onderzoek zijn er enkele namen naar boven gekomen: Leona Vidts, Henri broos, Wilfried Delanghe, Valentijn Heydens, Virginie, Joris, Diana Delanghe en tot slot, DE koning. Op een gegeven moment zit het onderzoek muurvast en nietsvermoedend vielen er ook nog slachtoffers vooraleer de moord op Marcus opgelost geraakte. Op het einde wordt het pas echt spannend. Hannelore neemt Valentijn in vertrouwen en spreekt nog een keer met hem af, maar deze keer alleen en in zijn eigen huis. Achteraf bekeken was dat niet echt een slimme zet, Hannelore beleeft de gruwelijkste nacht van haar leven. Zou ze er levend vanaf komen? Loopt Van In geen schade op door zijn gewaagde interventies? Is de koning met het leven bedreigd? Op deze vragen zal u een antwoord vinden wanneer u zich waagt aan het spannend geschreven verhaal van Pieter Aspe.
Het Boek zit vol met complotten en wordt zelfs beheerst door hogere machten. Door het koppige karakter van Pieter Van In en de slepende verbanden tussen het onderzoek en het privéleven van de onderzoeksrechter en Van In wordt het verhaal extra aantrekkelijk om te lezen. Op zich is het een redelijk ingewikkeld boek met veel personages die moeilijke verbanden tonen, maar dat zet ook aan tot nadenken. Ergens midden in het boek wordt de lezer op een verkeerd spoor gezet wat de moordenaar betreft en dat maakt het extra leuk om dan achteraf al te complotten te kunnen ontrafelen. Vervolgens lopen er ook meerdere verhaallijnen door elkaar, dit bouwt de spanning nog wat op en zet de lezer aan om het verhaal in één trek uit te lezen. Het boek leest vlot en is niet te dik. Samenvattend: Blauw bloed is een spannend, vlot lezend en amusant boek!