maar is op sommige momenten behoorlijk moeilijk om doorheen te komen.,Hilary Duff, de disneyster bekend van Lizzie McGuire, die tevens zingt, een stijlicoon is, en kleding ontwerpt mag iets aan haar CV toevoegen: Schrijven. Het 24-jarige multitalent dat haar carrière begon als dochter van een nachtwinkeleigenaar, bracht vorig jaar haar debuutroman Elixer uit.
Clea Raymond is een 17-jarige, succesvolle fotografe en reist samen met haar beste vriend Ben de wereld over om opdrachten voor beroemde tijdschriften uit te voeren. Het leven in de spotlight ligt haar goed. Ze is er mee opgegroeid, want haar moeder is een bekend politicus en haar vader een getalenteerde chirurg. Als haar vader op een humanitaire missie gaat in Brazilië raakt hij op mysterieuze wijze verdwenen. Na enkele maanden wordt hij dood verklaard. Vanaf dat moment begint Clea schimmen van een mysterieuze, knappe man te zien op haar fotos. Samen met haar vriend Ben en vriendin Rayna gaat ze op onderzoek uit en probeert te achterhalen wie deze man is en wat hij op haar fotos doet. Tot haar verafschuwing begint ze over hem te dromen. In iedere droom is ze een andere vrouw, in een ander tijdperk, die op gruwelijke wijze om het leven komt. Maar hij is er altijd, en ze begint een steeds sterkere band met hem te voelen. Als het lot hen samenbrengt begint een gevaarlijke zoektocht naar de waarheid, en naar de enige manier om hun levens te redden.
Elixer heeft een hoog spanningsgehalte, maar is op sommige momenten behoorlijk moeilijk om doorheen te komen. De verhaallijn is niet altijd even duidelijk te volgen. De hoofdpersoon, Clea, is een prettig persoon, met haar eigen flaws en imperfecties, ondanks haar spotlight-leven. Ondanks dat je de verhaallijn soms niet helemaal meekrijgt, is het boek een aangename verrassing en toch ook een heuse aanrader.