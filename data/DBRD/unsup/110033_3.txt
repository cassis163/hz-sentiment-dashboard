Het tweede boek van de hand van Max von Olden, zelf advocaat van beroep, is een psychologisch verhaal over een advocaat die na jaren van rouw eindelijk de kans ziet om de oorzaak van zijn verdriet tot vergelding te roepen.
Na het overlijden van zijn zoontje in een verkeersongeluk met vluchtmisdrijf leeft Oscar maar voor één ding en dat is wraak nemen op Alexander, de dader.
Na het uitdenken van verschillende scenario's die geen van allen waterdicht zijn doet er zich de kans voor om alsnog wraak te nemen op diegene die zijn leven en dat van zijn gezin jaren geleden verwoest heeft.
Daarbij manipuleert hij verschillende mensen om zijn doel te bereiken en balanceert zo zelf op het randje van het wettelijke toelaatbare.
Een vlot geschreven verhaal met sommige nogal langdradig uitgeschreven passages. Alhoewel nogal voorspelbaar en niet verrassend is dit een boek dat aangenaam is om te lezen en zeker niet te versmaden. Het is dan ook bij uitstek aan te raden als lichte, onderhoudende vakantielectuur, een ijzingwekkende thriller kan het zeker niet genoemd worden daar gaat het verhaal te langzaam voor.