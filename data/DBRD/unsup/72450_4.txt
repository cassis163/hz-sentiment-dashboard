In deel veertien van de ABC serie is Kinsey bang. Ze zal een onderzoek plegen naar de dood van Tom Newquist, een zeer gewaardeerd politieman in een klein stadje in de Californische bergen. Officieel heft hij een hartaanval gekregen terwijl hij voor zijn werk onderweg was. Zijn vrouw vertrouwt het niet en wil Robert Dietz inhuren, collega priv√© detective en goede vriend van Kinsey. Hij is echter net aan zijn knie geopereerd en niet in staat deze opdracht uit te voeren. Kinsey gaat in zijn plaats. Ze treft een zeer gesloten gemeenschap aan, waar iedereen bij de politie lijkt te werken en niemand iets mededeelt over de omstandigheden waaronder Tom is overleden. Kinsey is duidelijk niet welkom en al spoedig wordt ze helemaal genegeerd. Roddel en laster hebben hun werk gedaan. Het enige wat Kinsey wil is naar huis gaan, maar een zaak opgeven is haar eer te na en ze worstelt verder, ondanks de dreigende sfeer om haar heen.
Ik geniet nog steeds van deze serie. De mensen worden levensecht geschetst, het leven van Kinsey wordt zo beschreven, dat de mensen om haar heen, die in ieder boek terugkomen, goede kennissen van de lezer lijken te worden. Oplettendheid is geboden: Grafton is er een meester in om in onbetekenend lijkende dialogen korte, terloopse opmerking op te nemen, die later plotseling van groot belang blijken.
Ik las dit boek twaalf jaar geleden ook al, maar kon me er niets meer van herinneren. Nu ik de delen allemaal op volgorde lees, vind ik ze stukken beter.
Ik las dit boek (net als alle eerdere delen van de serie vorig jaar) nu in het Engels. Ze zijn dan in Hebban niet bekend, dus ik voer ze maar in met de Nederlandse titel.