Kader Abdolah heeft met dit boek een mooi geschreven roman neergezet. In slechts 400 bladzijdes schildert hij de hoop en verwarring die leeft bij asielzoekers in Nederland en de onzekerheid, onwetendheid en nieuwsgierigheid van de inheemse bevolking. Fascinerend in het boek is, dat hoewel de asielzoekers uit verschillende islamitische landen komen zij snel een hechte band met elkaar vormen en als groep maar ook als individuen initieel de harten van de stugge Nederlanders weten te veroveren. 9/11, de moord op Pim Fortuin en Theo van Gogh en de aanhoudende media-aandacht daaromtrent stelt de onderlinge verhoudingen in de dorpen aan de Ijssel echter danig op de proef .