Als "Ambassadeur" mocht ik het boek "Nacht in Parijs " vast lezen en ik heb er weer erg van genoten.
Mijn reactie is als volgt:

Chantal Zwart is weer terug van weggeweest,de boeken waar ze eerder in voorkwam heb ik met heel veel plezier gelezen en was blij met haar terugkomst.

Ze woont niet meer in haar buitenhuis in Limousin ,maar heeft nu een woning in Parijs.
Als ze op een nacht een paniekerig telefoontje krijgt van Naomi,een studiegenootje uit Nederland,besluit ze haar te helpen.
Het verhaal dat Naomi vertelt is niet niks en ze gaan op onderzoek uit.

Met de vermissing van een nogal belangrijk politicus denkt Chantal haar slag te slaan en een primeur te hebben,ze werkt immers als freelance journalist.
Er zijn verschillende verhaallijnen die allemaal goed worden uitgewerkt en er gebeuren veel dingen met de nodige spannende momenten in het boek
De problemen van de Roma zigeuners worden ook beschreven,dit alles wordt boeiend verteld.

Tussen de hoofdstukken door zijn er ook dagboekfragmenten,die je ook een bepaalde richting uit laten denken.
Ik dacht eerst waarom staan die er,maar later kom je achter het waarom en past het precies in het verhaal.

De huurmoordenaar die het op diverse personen gemunt heeft moet de nodige moeite doen om zijn slachtoffers te liquideren ,het gaat niet allemaal probleemloos.
Het boek zit vol intriges,is spannend en je wordt steeds op het verkeerde been gezet,maar uiteindelijk vallen alle puzzelstukjes in elkaar.
Vond het weer een fantastisch boek om te lezen met een erg goed plot.

Michael Berg,van mij mag Chantal gauw weer terugkomen!!