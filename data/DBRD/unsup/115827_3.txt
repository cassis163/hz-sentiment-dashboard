Een tiental jaar geleden werd de zus van schrijfster Linda Conrads vermoord terug gevonden... Gevonden door Linda zelf. Ze heeft die avond enkele seconden oog in oog gestaan met de moordenaar, een beeld dat voor eeuwig in haar geheugen gegrift is. Sindsdien sluit ze zich af van de buitenwereld : doet geen boodschappen meer, besteld alles online, laat de hond buiten door anderen, ... Tijdens een avondje TV-kijken ziet ze de moordenaar plots opnieuw in de ogen ... ze herkent hem direct : een presentator/journalist.
Raabe probeert steeds nieuwe plotwendingen uit, creëert met tijden soms fantastische conversaties maar dit alles maakt het boek niet echt spannend. Op één of andere manier kreeg ze me wel zover dat ik het boek wou uitlezen, maar de auteur heeft me toch meermaals doen twijfelen of het wel echt de moeite was om door te bijten. Het is haar debuut en soms merk je dit wel, Raabe heeft veel potentieel maar er is, in mijn ogen, nog veel ruimte en nood aan verbetering en spanning.