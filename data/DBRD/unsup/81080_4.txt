Ik heb dit boek gelezen omdat ik uit goede bron had vernomen dat het een zeer goed boek was. Mijn verwachtingen zijn dan ook ingelost en ik geeft het boek 4 sterren.

David Zeman heeft een prettige schrijfstijl en het boek leest goed omdat het verhaal ingedeeld is in korte hoofdstukken. Het is een origineel en goed opgebouwd verhaal. De spanning is gedurende heel het verhaal aanwezig en wordt opgebouwd zodat het einde verrassend is
Er zijn ook enkele verrassingen in het plot verwerkt waardoor het lezen van het boek nog aangenamer wordt.
De personages zijn goed uitgewerkt zodat je hun achtergronden en karakter te weten komt en zo ook hun motieven leert kennen en begrijpen.
De thriller brengt verschillende themas naar voren: terrorisme, machtswellust en de toenemende bedreigende epidemieën van deze tijd.

Uiteraard heb ik wel enkele bedenkingen bij het boek. Aan de ene kant leunt het boek dicht aan bij de werkelijkheid omdat het over een machtsstrijd gaat die nu ook veel voorkomt maar aan de andere kant is het niet echt realistisch dat er opeens duizenden mensen over de hele wereld verlamd raken en ook de drie potentiële presidentskandidaten die één voor één overlijden.
De overdaad aan zelfmoorden en alcoholische problemen van ouders van de hoofdpersonen was niet echt origineel. Ook de typische mannelijke reacties over de schoonheid van Karen Embry komen herhaaldelijk terug en is eigenlijk storend.

Met dit boek debuteerde David Zeman, maar het is er niet op aan te merken. Zijn eerste boek is werkelijk schitterend uitgezonderd enkele details. Er zijn geruchten dat dit het eerste boek van een trilogie is.
Als het boek uitkomt, zal ik het zeker lezen! Dit boek is echt een aanrader voor iedereen!