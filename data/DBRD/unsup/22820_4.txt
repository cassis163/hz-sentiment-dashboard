Een vrij nieuw boek over een zeer actueel onderwerp: de klimaatverandering. Een goed en zeer informatief boek boordevol feitjes over het klimaat. De auteur richt het boek aan een jonge lezer en dat is te merken aan de schrijfstijl van de auteur.

De zeer duidelijke inhoudsopgave vond ik erg fijn en liet direct zien dat er veel te lezen is in dit boek. Geen boek om in één keer te lezen, maar steeds een stukje. Een logische opbouw is in dit boek ook te vinden, dat maakt dat de stof over het ontstaan van het klimaat en aarde toch iets makkelijker te lezen is. De illustraties van Wendy Panders zijn zeer zeker van toegevoegde waarde om iets begrijpelijker te maken.

De lezer wordt ook zelf aangesproken op het klimaat, want als iedereen bij zichzelf begint komen we misschien weer een stukje verder. Op bladzijde 136 en 137 worden tips gegeven om zelf een bijdrage te leveren. Het register achterin maakt het boek wat mij betreft compleet zodat bepaalde begrippen in het boek gemakkelijk opgezocht kunnen worden.
Ik denk zelfs dat dit boek goed bruikbaar is op scholen.

Kortom: een belangrijk informatief boek over de klimaatverandering.