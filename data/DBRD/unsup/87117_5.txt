Het was enige tijd geleden dat ik een Faye Kellermann gelezen had, maar bij de eerste bladzijde zat ik weer midden in het verhaal dat verteld wordt vanuit het gezichtspunt van Peter Decker, de immer sympathieke rechercheur die getrouwd is met de joodse mooie vrouw Rina.
Decker vertrekt met zijn familie naar New York, omdat zijn hulp wordt ingeroepen door een halfbroer van hem. Een neef is vermoord en een nichtje is spoorloos verdwenen. Decker komt in New York een oude bekende tegen namelijk Chris Donatti, psychopaat en vijand van hem. Deze Donatti komt bijna aardig over, zeker aan het einde van het boek.
De wereld van de kabbalistische streng religieuze joden wordt weer heel treffend beschreven. Het woordenlijstje aan het begin van het boek is daarbij een handig hulpmiddel. Ook maakt het voor het verloop van het verhaal niet uit als je een paar Kellermanns niet hebt gelezen. Mooi boek!