We volgen het leven van de jongen Metin, geboren in Izmir, als 2-jarig jongetje naar Duitsland gehaald en vervolgens verhuisd naar een Bijlmerflat. Zijn vader is een.profiteur, zoals de PVV buitenlanders ziet. Onder het mom van communist zijn, weigert hij voor de kapitalistische maatschappij te werken.
Binnen het huisgezin is hij de absolute baas. Met soms onbeheersbare woedeaanvallen. Het zoontje Metin is onzichtbaar voor hem. Wil ook onzichtbaar zijn, omdat hij anders alleen maar negatieve aandacht krijgt.

We volgen zijn coming-of-age vooral in relatie tot deze vader. Herkenbaar is ook zijn slachtofferrol als gepeste jongen op de middelbare school. Ook hier is hij onzichtbaar. (Fantastisch zoals zijn lerares niet eens wist dat hij op de leerlingenlijst stond, toen Kaya naast hem ging zitten).

Ook in de relatie met Kaya is hij onzichtbaat. Hij volgt hem in alle opzichten vanwege zijn beschermende rol als succesleerling.

Later, na zijn eindexamen, draait alles om. Hij leert zichzelf te zijn, voor zichzelf en zijn moeder op te komen, niet op reis te gaan met Kaya, en uiteindelijk een eigen richting op te gaan in creatief schrijven en journalistiek.

Het boek boeit.
Het had wel wat minder scenes met en rondom de vader kunnen hebben. En dan wat minder blz .
Maar met name het derde deel heb ik in één keer uitgelezen.
Een prachtig tijdsbeeld, een blik in een migrantengezin,de Bijlmer zonder angst, hoewel uiterst verworden.
Ik heb genoten!