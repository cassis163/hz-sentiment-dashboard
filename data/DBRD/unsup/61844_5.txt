Bij het zien van de vrouw op de cover van Gais van Dick Witte wil je weten wat haar verhaal is, of ze echt zo krachtig is als ze eruit ziet op de cover.
Het is het levensverhaal van Gais waarvoor je alleen maar respect kan hebben. Al meteen bij de eerste zin wordt je meegezogen in het verhaal. Je krijgt een beeld van het gezin waarin Gais opgroeit en van het gemoedelijke Jorwert. Hoe het vroeger was, voordat de oorlog begon en daarna. Hoe men vroeger dacht en leefde, waarbij de kerk een belangrijke rol speelde bij de bewoners van Jorwert. Ondanks dat het erg gemoedelijk was, wist men ook alles van elkaar en was het leven vroeger zwaar door het zware werk en de grote gezinnen.
Geregeld moet je je in de tijd verplaatsen omdat wat nu niet 'normaal' is vroeger wel heel normaal was zoals bijvoorbeeld dat een kind een dag van school bleef omdat het op het land of thuis nodig was.
Je ziet Gais opgroeien van jong meisje die haar verantwoordelijkheden neemt en doet wat haar gevraagd wordt, naar een jonge moeder die voor zichzelf durft op te komen, vooruitstrevend is, naar een oudere vrouw die ondanks dat ze veel te verduren heeft gehad in haar leven, toch positief bleef en zich bleef inzetten voor alles.

Lees verder op https://surfingann.blogspot.com/2018/08/gais-dick-witte.html.