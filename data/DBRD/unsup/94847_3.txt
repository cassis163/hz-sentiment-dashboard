Het boek is vrij dun en ook niet alle pagina's zijn gevuld met tekeningen. Die tekeningen zijn zeker erg schattig en ook de verhalen zijn leuk (hoewel ik het taalgebruik zeker niet altijd voor kinderen geschikt vond!), maar voor de hoeveelheid gevulde pagina's vond ik de prijs behoorlijk hoog.

Ja, de tekeningen zijn met de hand gemaakt en dat kan ik zeker waarderen. Maar een boek waar ik zelf binnen een half uur doorheen was (ik denk zelfs nog sneller), vond ik het wel een beetje tegenvallen.

Ik denk dat ik de voorkant van het boek nog het leukste vind en ik zie deze dan ook leuk in een kinderkamer staan. Of het boek dan snel van de plank gepakt wordt, weet ik niet.

'Kattenstreken' van SÃ©bastien Perez en Benjamin Lacombe vind ik qua prijs/kwaliteitverhouding behoorlijk tegenvallen. Het is een schattig boek, met leuke tekeningen en verhaaltjes, maar sprak mij niet zo aan.