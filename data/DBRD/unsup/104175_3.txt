In de schemer fluit de merel van Linda Olsson is het verhaal van 3 mensen die in hetzelfde appartementsgebouw wonen in Stockholm. Ieder met hun eigen verhaal, hun eigen eenzaamheid en hun eigen manieren en toch raken ze zeer nauw met elkaar verbonden.
Vooral het eerste deel van het boek is prachtig geschreven, heel ingetogen en op een haast poÃ«tische manier verteld. De schrijfstijl is prettig en maakte dat ik door wilde lezen om te zien wat er nou precies speelde met iedereen en tussen iedereen. Langzamerhand wordt precies duidelijk wat er in de levens van de hoofdpersonen is gebeurd.
Het tweede deel vond ik persoonlijk iets minder indrukwekkend en bij vlagen ook wat verwarrend geschreven. Het einde maakte toch wel weer heel veel goed, al met al een geslaagd boek.