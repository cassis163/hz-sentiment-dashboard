Het verhaal beschrijft een zeer getrouwe weergave van een zo op en top amerikaans uit het leven gegrepen misdaadverhaal van de politie in LA (LAPD). Van dergelijke verhalen gaan er toch dertien in een dozijn? Toch niet, want "De Nachtploeg" is meer dan een verhaal. Het is een confrontatie met de rauwe werkelijkheid van het nachtleven in LA. De gevaren, de corrupties en verdoezelingen binnen een politiekorps. Naarmate het verhaal verloopt leren we rechercheur Ballard, verguisd door het korps tot de nachtploeg, beter kennen en krijgt ze onze sympathie die ze verdient.
Door de constante gebeurtenissen (dankzij de vele misdaden in LA) leest het boek zeer vlot. Het verhaal wordt ook zeer verzorgd weergegeven met de nodige aandacht voor details (a la CSI). Aangenaam leesvoer voor het slapen gaan waardoor 4 sterren op zijn plaats zijn.