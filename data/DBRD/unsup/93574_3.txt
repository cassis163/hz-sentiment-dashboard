Doordat dit boekeen leesclubboek was en mede door de aanbevelingen op de kaft zoals: "De nieuwe thrillersensatie uit Japan" en " De Japanse Stieg Larsson", hebben me doen besluiten dit boek te lezen. Dat je zulke aanbevelingen met een korreltje zout moet nemen wist ik natuurlijk al en ook was het dit keer weer flink overdreven.

Het was echter wel een leuk boek om te lezen, ik had het in een weekend uit. Het taalgebruik is soms wat komisch, het boek is door een Belg vertaald en dat merk je in het taalgebruik. Sommige woorden worden bij ons niet gebruikt zoals speurders en een gemakswinkel, dit stoorde me niet maar was wel opvallend.

De namen van de karakters waren moeilijk maar het paste wel bij het boek.

Er wordt een heel mooi beeld geschetst van de omgeving, je hebt het idee dat je in het boek loopt. Misschien ook door het kaartje voorin het boek.

Het verhaal begint met de moord op de ex man van Yasuko en de hulp hierbij van Ishigami. De "speurders" die het onderzoek komen wat knullig over. Ze krijgen hulp van een professor van de universiteit die weer een oudestudiegenoot is van Ishigami. Samen proberen ze het soms wat ingewikkelende raadstel te ontrafelen.

Als je een spannend boek wilt lezen dan moet je dit boek laten liggen maar voor een weekendje ontspannen lezen voldoet dit boek prima.