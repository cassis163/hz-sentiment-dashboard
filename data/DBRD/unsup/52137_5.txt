Met een diepe zucht "Houvast" van Linda Jansma dichtgeslagen. Haar derde boek en tevens, wat mij betreft, haar derde topper. Linda blijft sterk en uniek in haar verhalen en weet personages levensecht neer te zetten. Al vanaf pagina 1 is "Houvast" moeilijk weg te leggen, het is spannend geschreven maar toch heb je geen idee welke kant het op zal gaan, je wordt vaak op het verkeerde been gezet. Linda weet de lezer te raken door telkens weer een maatschappelijk probleem centraal te zetten in haar boeken, zo ook in "Houvast". Leuk detail: de vertaling van de gebruikte buitenlandse woorden en zinnen vind je op haar website: www.lindajansma.nl.

Ik wil Linda met niemand vergelijken, kan ook niet; ze is uniek in haar schrijven, maar toen ik in "Houvast" begon te lezen voelde ik iets wat ik ook voel in de boeken van Karin Slaughter: onderhuidse spanning. Een reden om vooral door te lezen.
Houvast is een echte pageturner, een aanrader voor de thrillerfans!