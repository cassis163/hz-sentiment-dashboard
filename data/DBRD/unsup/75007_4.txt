Lisa leidt een rustig leven met haar zestienjarige dochter Ava. Te rustig vindt Ava, ze wil zich graag losmaken van haar moeder en een volwassen leven leiden. Lisa daarentegen wil haar dochter koste wat kost tegen alle ellende uit de wereld beschermen. Dat kan natuurlijk niet goed blijven gaan. Zowel moeder als dochter hebben geheimen voor elkaar. Die van Ava lijken nog het meest voor problemen te zorgen. Ze wil ‘het’ graag doen met haar vriendje Courtney en dat kan ze met haar moeder niet bespreken. Bovendien is daar haar volwassen lover die ze via het internet heeft leren kennen. Ze hebben elkaar nog niet ontmoet maar toch lijkt hij de enige te zijn die haar kent als volwassen vrouw in plaats van een kind. Maar ook Lisa heeft geheimen. Ze is al een paar dagen van slag, het lijkt wel of ze wordt achtervolgd en dat is wel het laatste wat ze wil. Lisa leeft alleen maar voor Ava, ze wil haar beschermen en is daartoe tot alles bereid. Ava is de reden waar ze voor leeft. Naast Ava heeft ze alleen nog haar beste vriendin Marilyn maar ook Marilyn lijkt de laatste tijd niet zichzelf. Lisa kan haar zorgen niet met Marilyn delen en de zorgen worden met de dag groter. Ze mist een foto van Ava en een andere foto van hen samen is kapot gegooid, toch lijkt er niet ingebroken, wat is er aan de hand? Op een mooie dag zijn zowel Lisa als Marilyn als Ava op een festival maar niet samen. Een klein jongentje valt in het water en wordt gered door Ava. Deze redding levert veel media-aandacht op. Tegelijkertijd wordt het ook de ondergang van Lisa en Ava. Iemand herkent Lisa van haar eerdere leven, daarom moeten zowel Lisa als Ava onderduiken. Zal het verleden Lisa eindelijk inhalen? Haar vrees wordt bewaarheid als blijkt dat kort daarna Ava spoorloos verdwijnt. De politie verdenkt haar vader van een ontvoering maar Lisa weet wel beter... Ze weet te ontsnappen aan de politiebewaking en gaat op pad om haar dochter te beschermen, maar is dat wel de waarheid?