Ik mocht dit boek lezen voor een leesclub.

Het verhaal begon goed, met een gruwelijke moord op een bejaarde vastgoedmakelaar. Maar dan werd ik om de oren geslagen met een hele rits personages. Ik kon op de duur niet meer volgen wie wie was. Het verhaal zelf zat goed in elkaar, maar voor mij ging het te traag vooruit, de soms lange dialogen deden er niet veel goed aan.
Nu, ik ben een en ander gewend wat lezen betreft, het is niet omdat ik het niet zo super vond (ik ken de schrijver ook niet, dus had er nog niets van gelezen en ik begreep dat het een boek is uit een reeks wat kan verklaren dat ik niet zo goed kon volgen) dat het geen goed boek is. Als je houdt van dit soort boeken moet je het zeker lezen want zoals ik zei, het verhaal zelf is wel goed gevonden.