In de saffieren troon beleef je het avontuur vanuit het perspectief van Eleanora (ook wel Elena genoemd). Eleanora is een elf die niet beschikt over haar magische gave waardoor ze geen volwaardige elf is. In het boek wordt hier voor de term Dorjé gebruikt.

Deze reis wordt gestart met een gezelschap van 5, namelijk Eleanora, Yarbrin, de Doler Nathan,  prinses Ioanna en haar vader Charon. Deze reis is echter niet zo gemakkelijk als word gehoopt. Bij de eerste aanraking met de bloed ridders komt Charon te overlijden waardoor Eleanora word aangewezen op Yarbrin.

Vanaf het moment dat Eleanora afscheid heeft genomen van haar vader en de reis verder gaat komen er steeds meer obstakels en krijgt ze steeds meer vragen.
Yarbrin weigert echter haar iets te vertellen, alleen hier neemt Eleanora geen genoegen mee en blijft zoeken.

Tijdens de reis komt het overgebleven gezelschap langs dwergen die goed gezind zijn en besluiten ze een handje te helpen, tot deze wegen scheiden en ze besluiten de bloed ridders te ontwijken door de gevaarlijke bergen in te gaan. Dit kost ze bijna het leven, gelukkig vinden ze onderweg een schuilplaats en komt er hulp uit onverwachte hoek.
Tijdens grootste tijd van de winter verblijven ze in de bergen waar ze voor betalen door middel van klusjes.

Eleanora komt voor het eerst een andere mannelijke elf tegen en wordt opslag verliefd, dit wordt door Evi heel goed overgebracht. De emoties van verdriet om haar vader, maar de liefde die ze voelt voor Aimon ontdooit haar hart weer en ze durft te lachen en te leven.

Wanneer er woord komt van buiten de bergen worden het gezelschap gedwongen verder te reizen door een gevaarlijke pas. Dit liet mij echt niet los en kon niet meer stoppen, de rust was weg en de angst en het verlangen naar avontuur nam mij helemaal op. Wat ook echt een pluspunt is, zijn de emoties die in het boek aan bod komen. Ze zijn allemaal zo beschreven dat je het als lezer echt kan voelen. Ik heb gehuild, mijzelf groen en geel geïrriteerd maar ook gelachen. Zelfs soms gevreesd voor het leven van Eleanora en de rest van het gezelschap.

Naar mate Eleanora meer te weten komt over haar zelf, wordt er ook steeds meer jacht op haar gemaakt en is ze gedwongen een kamp te verlaten dat ze veilig achtte. Om in Thrill te komen moet ze alleen verder.

Kan ze dit, dat weten we niet, dit gaat verder in deel 2, de smaragden troon. Ik sta in de startblokken om deze te gaan lezen zodra die uit is!

Lang Verhaal Kort

Een verhaal vol liefde, avontuur en ook verdriet. Niks is zeker zo lang Eleanora niet veilig bij haar familie in Thrill is. Onderweg ontmoet je personen die lief en behulpzaam zijn (zoals de dwergen) en mensen die ze willen vermoorden om wie Eleanora is terwijl ze dit zelf niet weet. Het boek weet je te boeien als je houd van een verhaal met een grote world building en een hele hoop zijsporen. Evi is erin geslaagd een prachtig eerste deel te creëren waar je als lezer jezelf in kan verliezen en snakt naar meer als het af is gelopen. Ze laat een hoop vragen na voor Eleanora en de lezer waardoor ik als lezer nu nog denk aan hoe het nu verder moet!