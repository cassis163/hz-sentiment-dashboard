Het verhaal van Marijo opgetekend door Lineke Breukel, met mijns inziens veel respect voor beide dames.

Het verhaal bestaat uit de dagboekfragmenten die Marijo heeft opgeschreven tijdens het verwerken van haar trauma, Lineke Breukel heeft dit verwerkt tot een boek.

In Moeder is Boos, wordt het verhaal verteld van Marijo, de verschrikkelijke gebeurtenissen tussen haar 9e en haar 18e zullen je niet onberoerd laten. Menigmaal heb ik moeten slikken, en mijn misselijkheid moeten onderdrukken. Het verhaal is heftig en gedetailleerd, je zult vanaf het eerste begin medelijden hebben met Marijo, maar ook ga je inzien dat dit kleine meisje, wat zoveel leed is aangedaan, zich heeft ontwikkeld tot een ijzersterke vrouw die met haar verhaal openheid wil geven aan een onderwerp waar nog steeds een taboe op rust. Incest.

Vol ongeloof lees je het verhaal, lees je de waarheid, hoe een gezin kan functioneren achter gesloten deuren. Een meisje wat nergens haar steun vindt, zelfs niet bij haar moeder terwijl je er toch vanuit gaat dat zij voor haar kind door het vuur zal gaan. In hoeveel gezinnen zal dit nog gebeuren en in hoeveel gezinnen is zo`n zelfde verhaal nog een geheim. Marijo heeft de kracht en het lef gehad om haar verhaal naar buiten te brengen, vanuit het diepst van mijn hart hoop ik dat dit net het steuntje in de rug is voor andere kinderen om hun verhaal ook te vertellen. Zodat zij niet meer gebukt gaan onder het “grote geheim”, het is nooit te laat om je verhaal te vertellen.

Lineke Breukel heeft met zoveel respect, dat je kunt voelen tussen de regels door het verhaal, van Marijo beschreven, waardoor ze voor mij als schrijver nog meer in aanzien groeit. Respect voor de woorden en de zinnen, de manier waarop zij echt naar Marijo heeft geluisterd, haar verhaal heeft opgetekend zonder een oordeel te vellen. Je zult dit verhaal als lezer niet kunnen lezen, zonder iets van de pijn te voelen, Marijo waarschuwt bij sommige stukken en dat is niet voor niets. Maar ook hier lees je haar schaamte, haar oprechtheid en haar zorgzaamheid, dit terwijl zij juist trots op zichzelf mag zijn, trots op haar kracht en doorzettingsvermogen.
Moeder is Boos.

Het aangrijpende verhaal, wat helaas berust op waarheid. Laat dit een opening zijn voor de kinderen die nog rondlopen met hun Grote Geheim.

Dit boek zal je aangrijpen, het zal je zelfs doen walgen, maar het is waar gebeurd hier mogen we onze ogen niet voor sluiten. Met zoveel respect naar Lineke en zeker naar Marijo dat zij dit heeft durven delen met ons als lezer.