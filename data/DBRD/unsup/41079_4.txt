#hebbanbuzz
Lezersrecensie
De Knoppenkist - Een boek met vele invalshoeken en gezichtpunten
ebook door Paul Heijnen - a braindamaged person

De Knoppenkist lijkt een eenvoudig werkje van een paar blz. Het leest als een jongens/meidenboek/Jong Adult. King heeft samen met zijn co-auteur kans gezien om ook het jongere lezerspubliek met dit boek te bereiken. Het komt niet vaak voor dat een zo'n gevestigd auteur zijn markt weet te verbreden. Of dat bewust gebeurd is, weet ik niet, maar het is een goede zet voor die doelgroep een niet al te dikke pil te schrijven. Ergens is het jammer, want als je naar te tijdlijn kijkt, dan ga je er veel te snel door heen. Aan de andere kant laat het een spoor aan vragen achter. Waarom zo weinig uitdieping. Of zit de uitdieping in juist de weglatingen? Het zelf kunnen invullen of blijven zitten met vragen. Of zijn het mijn eigen beperkingen die zichtbaar worden. Wat is realiteit en wat is ficitie? Het is niet zichtbaar door de oncontroleerbaarheid van de feiten.
Elke keer als je over het boek nadenkt, ontdek je nieuwe dingen. Dat van het jongensboek was er slechts een.

Maar als je goed nagaat van hoe de bijbel in elkaar zit - zonder dat je een uitspraak over het geloof doet of daar een mening over hoeft te hebben - dan lijkt het op een of andere manier op King. Of lijkt King op de bijbel? Is de Knoppenkast een "bijbel"? Welke moraliserende lessen zitten er in de Knoppenkast van King? Ik ga er op een ander tijdstip nog eens naar kijken en wat over zeggen, maar ik ben vooral benieuwd naar de visie van mijn bijbelvaste vrienden van deze niet-bijbelvaste lezer. Vroeger waren de middelen om verhalen te overleveren beperkt en afhankelijk van de subjectiviteit van de verteller en overleveraar. Het verhalend karakter van deze vorm van overlevering was een sterke, omdat ze binnen de verhaaltrant aan de eisen van de tijd kon worden aangepast. In hoeverre is dit werk van KIng een "bijbelverhaal" aangepast aan de tijdsgeest en haar mogelijkheden op het moment van schrijven?
Kies je een andere invalshoek, het verslavende snoepje/chocolaatje, dan zijn het wellicht aan in elkaar overvloeiende hersenspinsels van de hoofdpersoon. De uitleg van hoe iets het beste in het verhaal uitkomt.

Het leuke om die verschillende invalshoeken te bekijken is, de zoektocht om een sluitend bewijs te kunnen presenteren. Mijn conclusie is dat het er op dit moment niet is of omdat het inzicht mij ontbreekt.

Wat ik wel weet, is dat je er een goede pakkende film van kunt maken en dat dit werkje smaakt naar een vervolg. Een vervolg in generaties. Kortom de Knoppenkist-sages.

De knoppenkist verdient het om op een examenleeslijst voor Nederlands te komen. Vergis je niet in de eenvoud van het boek en dat het niet al te lang is. Je zult verstelt staan waarmee een examinator je het lastig kan maken. Je zult je mening klaar moeten hebben staan om een weerwoord te pareren. Omdat het boek niet perfect in de details is, opent het de mogelijkheid voor discussie, bijvoorbeeld over rentmeesterschap en over het feit wat het betekent als je gevraagd wordt om een rentmeesterschapstaak op je te nemen. In feite de vraag van: waar sta je voor of waarvoor wil je later staan. Confronterender kan King niet zijn.

Maar je kunt dit boek ook naar de huidige tijd doortrekken doordat Trump en Rocketman ook met knoppen spelen. Rusland, China, Israel, Iran, Irak overal zitten mannen aan de knoppen. Het je als leider kunnen beheersen om niet gebruik te maken van de knoppenkist, is een kunst. Ik weet wel dat in de koude oorlog mijn vader ook zo’n knop zou krijgen en de hele tijd naar zo’n schermpje zou moeten kijken. Hij gaf aan dat hij niet kon uitsluiten dat hij een stipje zou zien, terwijl het er niet was en dan ten onrechte de knop zou indrukken. Naar verluidt heeft in Rusland iemand de gevolgen van de knop weten te voorkomen door in te grijpen. En dat zal niet makkelijk geweest zijn om tegen orders in te gaan. Maar wat er aan de andere kant van de oceaan gebeurd dat weten we ook niet. Maar ik verbaas me er over dat er bij ons nog steeds niets is gebeurd. Vaak hoefde je jaarlijks maar 1 vraag aan de juiste persoon te stellen en je wist genoeg over de systeemveiligheid. Dit boekje brengt je wel bij een aantal vragen over wereldleiders. Ze worden gekozen. In het bedrijfsleven zouden ze op z’n minst een psychologische test hebben gehad voordat ze knoppenman zouden mogen worden.




Opmerking:
Daarnaast zou ik wel eens willen weten wat de relatie tussen King en zijn co-auteur is. Welke invloed heeft deze op het gezamenlijk werk. Ik ken het werk van zijn co-auteur niet. Dat is een handicap. Eigenlijk zou een uitgeverij dit moeten uitbuiten door een eenmalig aanbod te doen om kennis te maken met het werk van de co-auteur. Kruisbestuiving.
Achtergrond over hoe het werk tot stand is gekomen, is wenselijk. Dat geeft een kijk op het eindproduct. Het zou wel eens kunnen zijn dat een boek meer gaat waarderen, omdat er bijvoorbeeld voor een bepaalde handicap is gekozen mbt het thema. Dit wel, dit niet.

Boek voor mensen met een geestelijke beperking? Ja/Nee?
Eigenlijk was tot het lezen van dit werk van mening dat alle details voor mensen met een geestelijke beperking zouden moeten kloppen om geen "onrust" in het brein te veroorzaken. De knoppenkist heeft mij een ander inzicht gegeven. Wil je na een ongeval met hersenletsel snel een deel van je taalvermogen terugkrijgen, respectievelijk herstel van de verbindingen in de bovenkamer afdwingen, dan is een gedetailleerd beeldend geschreven werk een goede optie. Dit werk van King is geschikt om de synapsen op een gestructureerde manier een "wildverband" te laten leggen, omdat het aantal mogelijkheden relatief gezien beperkt is. In feite wordt er een synapsenkader getekend. Kortom voor deze groep een aanrader.

Naschrift
Dit van het relatief gezien beperkte aantal mogelijkheden moet ik terugnemen, aangezien een aantal medelezers mij een aantal nieuwe invalshoeken heeft laten zien. En dat sterkt mij in mijn opvatting dat King aan zijn stand verplicht is om hier een serie van te maken. Hou een knoppenman maar eens in toom. Kortom we mogen van King verwachten dat hij met een vervolg komt met meer spanning en diepgang.