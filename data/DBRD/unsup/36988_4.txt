Tijdens de opnames, van de reeks Uten in Brugge, wordt een verkoold lijk gevonden in de auto van de hoofdrolspeler, Albert Track. Na onderzoek is gebleken dat het slachtoffer een Antwerpenaar was. Wanneer commissaris de Kee dit vernam besloot hij Van In, uit wraak, en Versavel naar de Scheldestad te sturen tot het onderzoek achter de rug was. Antwerpen en Van In zijn als water en vuur. Ook het onderzoek verloopt niet even vlot als verwacht. Is dit het gevolg van een niet optimale samenwerking en werken op onbekend terrein? Hebben hij en zijn Antwerps team iets over het hoofd gezien? Het zijn vragen die Versavel en Van In zich na een tijdje beginnen te stellen, want alle verdachten hebben een waterdicht alibi. Als ze voor de zoveelste keer alle mogelijke hypotheses naast elkaar leggen, gaat er bij Van In een belletje rinkelen. Vanaf dan gaat het onderzoek als een sneltrein vooruit maar toch komt men nog voor een onaangename verrassing te staan. De thriller speelt zich af in het nabije verleden. Het verhaal vertelt ons het volledige onderzoek maar geeft geen informatie voor de misdaad en ook niet na de ontknoping, wat zijn voor  en nadelen heeft. Enerzijds kan de lezer het verhaal minder goed kaderen door gebrek aan informatie. Anderzijds krijgt men een gedetailleerde beschrijving van de feiten en kan men zijn eigen interpretatie geven aan de gebeurtenissen. Het boek telt een kleine 300 pagina's wat zeker niet overdreven is en de, minder ervaren lezer, niet afschrikt. De schrijfstijl van Pieter Aspe is vlot leesbaar wat zeker een pluspunt is. Je krijgt een afwisseling tussen dialogen en het belevendeik standpunt. Alles gebeurt hier en nu en zo raakt de lezer heel nauw bij het verhaal betrokken. Nog een pluspunt van deze manier van schrijven is dat het boek spannend blijft tot de laatste bladzijden. De lezer weet immers niet meer dan de personages. Voor de lezer die vertrouwd is met de Aspe reeks wordt de nevenverhaallijn, die betrekking heeft tot het privé-leven van de personages, steeds belangrijker. De lezer krijgt zo een betere kijk op de karakters. Wie bekend is met de reeks ziet het verband tussen deze nevenverhaallijnen in de boeken. Ook al lijken de gebeurtenissen soms heel erg doordacht en onmogelijk, maar Aspe schrijft over dagdagelijkse onderwerpen. Het verhaal is realistisch en de link met de werkelijkheid is groot. Een thriller die je vanaf de eerste pagina weet de appreciëren.