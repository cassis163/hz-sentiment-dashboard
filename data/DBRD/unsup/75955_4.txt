Dit was weer een waar leesgenot: een prima spionagethriller zoals bijna alleen Ludlum die schreef. De goeden en de kwaden zijn in eerste instantie goed gedefinieerd en herkenbaar, tot er op een gegeven moment toch wat kriebelt: is de goede kant wel zo goed en de slechte kant wel zo slecht? Of wordt de lezer voor het lapje gehouden? Of toch niet. In ieder geval wordt Todd Belknap, de hoofdpersoon en agent van de Amerikaanse geheime dienst Consular Operations, van het kastje naar de muur gestuurd in zijn jacht op Genesis, het kwade genius achter het mislukken van een missie en de ontvoering van zijn vriend en collega Jared Rinehart. Todd wordt ook wel de Jachthond genoemd en hij doet zijn naam eer aan in zijn jacht op het grote kwaad.