In Vals gaan de vriendinnen Kim, Feline, Abby en Pippa vier dagen naar de Belgische Ardennen. Het weer wordt slecht en ze komen in een sneeuwstorm terecht. Op zich hartstikke gezellig, maar dan verdwijnt Kim en begint de rest zich toch wat zorgen te maken.

Ik ging het boek lezen, omdat de film nu in de bioscoop draait en ik voor ik die ga zien wel het boek gelezen wilde hebben. De eerste helft van het boek voelde nog niet echt aan als een thriller, maar vooral echt als een typisch meidenboek. Veel drama, onderlinge ruzies en haat en nijd. Drama waar ik echt wel wat te oud voor ben geworden.

Later wordt het boek een stuk spannender. Mel Wallis de Vries schrijft op zo'n manier dat, ondanks dat het verhaal wel wat voorspelbaar is, het boek dan eigenlijk tot de laatste bladzijde spannend blijft.

Niet een supergoede thriller, maar wel een verhaal dat lekker weg leest (ik had het in een avond uit). De acties van de meiden vond ik soms net wat te na√Øef om realistisch te zijn en het tienerdrama gehalte was naar mijn idee net iets te hoog, dus Vals krijgt van mij drie sterren.