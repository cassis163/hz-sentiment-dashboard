De eerste Hebban luisterclub daar kon ik echt niet nee tegen zeggen. Ik was onmiddellijk kandidaat en het is mij ontzettend goed meegevallen. Een luisterboek is al de helft geslaagd als de luisterstem zeer aangenaam is om naar te luisteren. Hymke De Vries heeft dit schitterend gedaan. Ze loodst u met gemak door de verschillende personages door de intonatie te veranderen en af en toe ook eens een adempauze in te lassen.

Wiegelied is het vierde deel van Cilla & Rolf BÃ¶rjlind. Voor mij was Wiegelied het eerste deel dat ik gehoord heb. In het begin was het niet zo gemakkelijk om te volgen want er waren verschillende verhaallijnen met verschillende personages. Naarmate het boek vorderde kwam alles mooi samen en zat je volledig in het verhaal. Je kon amper stoppen met luisteren omdat het zo spannend was. Je wilt zo gauw mogelijk het einde weten.

Het verhaal bevat een aantal actuele thema's zoals bv de vluchtelingenproblematiek, kinderen die zonder ouders gevlucht zijn en waar andere personen met slechte bedoelingen gretig misbruik van maken. Als ik nu het nieuws soms hoor, moet ik af en toe aan het boek terug denken.

Het luisterboek kon ik perfect combineren met andere karweitjes. Zelfs de minst leuke werkjes werden opeens veel aangenamer. Een echte aanrader!! Ik kijk al uit naar de volgende luisterleesclub.