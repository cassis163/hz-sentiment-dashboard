Het verhaal begint direct heel spannend als een onbekende vrouw in de armen van politie agente Lacey Flint sterft. Dit is het begin van een hele reeks vrouwen die op een gewelddadige manier worden vermoord. Wat is het verband tussen deze vrouwen en wat hebben ze gemeen met Lacey?

Doordat het grootse gedeelte van het verhaal vanuit het oogpunt van Lacey wordt verteld weet je dat ze dingen verzwijgt. Het verhaal werd hierdoor wel wat ongeloofwaardig. Ik heb niet het gevoel dat ik Lacey goed heb leren kennen. Het verhaal was af en toe wat langdradig. De informatie over Jack the Ripper vond ik wel interessant. Heel mooi vond ik de beschrijving van Camden market in Londen.

Tijdens het lezen van dit boek heb ik hier op crimezone een interview met Sharon Bolton gelezen. Hierin stonden wat dingen over het verhaal wat ik liever niet van te voren wilde weten. Dit maakte het einde wat minder verrassend.

Ik heb dit boek wel met plezier gelezen maar wat mij betreft is het toch wat minder dan Offerande.