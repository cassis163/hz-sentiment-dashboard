In dit boek maken we kennis met het hele gezin van Dorus Van Gogh en Anna Van Gogh-Carbentus. Naast de voor velen bekende zonen Vincent en Theo, leren wij ook de zussen Anna, Lies en Wil en de jongste broer Cor kennen. Het boek schetst aan de hand van veel brief-fragmenten een mooi beeld van de geschiedenis van deze familie. In die tijd werd er veel gecorrespondeerd via brieven. Nu te vergelijken met telefoon en social media.
Als lezer krijg je een goede indruk hoe het was om in de tweede helft van de negentiende eeuw en het begin van de twintigste eeuw te leven. Onder andere het vervoer per trein ontwikkelde zich goed waardoor het reizen steeds makkelijker ging.

Het verhaal is in chronologische volgorde geschreven, zo krijg je een goed beeld van hoe iedereen zich ontwikkeld in de loop der jaren. Naast de verhalen over de zussen krijg je ook een inkijk in het leven van de overige gezinsleden en familie en vrienden. Het geheel is ge√Øllustreerd met foto's tekeningen en schilderijen.

Voor mensen die nog niet heel bekend zijn met de familie van Gogh is dit een goed boek om met hen kennis te maken. En voor mensen die meer over die tijd willen weten is dit ook een aanrader. Omdat je door hun verhalen een goed tijdsbeeld krijgt. Opleiding, geloof, huwelijk, overlijden, reizen.

Het boek krijgt van mij vier sterren. De schrijver heeft duidelijk veel werk gestoken in het lezen van de brieven en die weten om te zetten in een goed leesbaar verhaal. Het verhaal wekt nieuwsgierigheid op om nog meer over die tijd te weten te komen en ook om zich meer te verdiepen in onder andere Theo en Vincent voor degene die nog niet heel bekend met die personen zijn. Voor mensen die al wel bekend zijn met Vincent Van Gogh is dit een leuke aanvulling op alle boeken die er al over hem geschreven zijn.