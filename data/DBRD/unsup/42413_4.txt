Van uitgever Anthos verzoek het nieuwe boek 'Honolulu king'van Anne-Gine Goemans te lezen. Het verwijst naar een, op waarheid berust, geschiedenis en voert terug naar Indonesië en onherroepelijk naar de Jappen.

'Maar wat moet je met oorlog? Geen Japanse wagen meer kopen? Moeten we dat doen? Moeten we blijven haten?..'Het is tegelijk een verhaal over een oude Indonesiër met een blanke vrouw(verzorgingstehuis).

Met de 'Willem Ruys' komt Hardy op 17november1955 aan in Nederland*Rotterdam.
De liefde voor de steelgitaar en muziek leert hij van zijn vader en brengt hij mee, het boek is doorspekt van muziek en in het bijzonder Hawaï klanken 'tickling the stars', maar ook Everly Brothers, Elvis&meer.
Goemans schrijft; 'Muziek is geschiedenis'.
In zijn kast bewaart Hardy 'een klassiek overhemd met de originele bamboe knoopjes’.
Houd van lezen van zo'n details en de aangehaalde muziek zorgt voor aangename herinneringen.

De toko in Nederland van Hardy en zijn toen nog gezonde vrouw wordt een ontmoetingsplek voor lotgenoten, vrienden en muzikanten. Veel mensen vertellen hun verhalen.
Een oude microfoon, cassetterecorder registreert de lotgevallen. Zijn kleindochter Synne (studente) luistert er met een ouderwetse walkman naar, zij heeft belangstelling voor de vaak wrede en ongelukkige geschiedenis.
Het zijn dan ook de afwisselende beschrijvingen van actualiteit en verleden die beide vreselijk boeien.
Als er een Japanse sushi bar geopend wordt tegenover de toko van Hardy begrijp ik de commotie: 'Heeft dan niemand meer een greintje historisch besef?

Het was de vader, John Hardy, die 'zag het als een morele plicht om de wereld van de gelijkwaardigheid van alle mensen te doordringen'..'ver voor de oorlog in Malang'..aansluiting te zoeken bij vrijmetselarij. Gedachten hieraan doen de nu 80jarige Hardy besluiten toe te treden tot het genootschap.
Hardy verteld er in vogelvlucht zijn verhaal, ontdaan van zijn emoties is het een schokkende geschiedenis. Op het einde geeft de 80jarige Hardy zijn grootste geheim prijs, misschien een begrijpelijk daad van een jonge man van wie alles werd afgenomen.

Het genootschap en de muziek geven hem levenslust, hij droomt nog over een toekomst, wat als hij de japanner tegenover hem kan verslaan, hij maakt een 'everything is possible-lijstje'.
Zo groeit een roman waarvan vermoed werd dat het een donkere herhaalde geschiedenis over de Jap in Indonesië was tot een krachtig, onderhoudend, aandoenlijk en verrassend actueel verhaal.