Het met prijzen overladen boek "de sympathisant" is het romandebuut van de Amerikaanse auteur van Vietnamese afkomst Viet Thanh Nguyen (1971, Buôn Ma Thuột, VNM).
o.a. de Dayton Literary Peace Prize, de Center for Fiction First Novel Prize, de Carnegie Medal for Excellence in Fiction, de Edgar Award for Best First Novel, de Asian/Pacific American Award for Literature in Fiction en bovenal de Pulitzer price voor Literatuur werden toegekend aan dit boek. Dat maakt dat de verwachtingen hooggespannen zijn.

Sympathiserend met het communistische gedachtegoed van de Vietcong, maakt een als dubbelspion in de generale staf van het Zuid Vietnamese leger opererende kapitein de val van Saigon mee in 1975. Via Guam belanden ze in de VS, waar ze via vluchtelingenkampen proberen een plek te verwerven in de Amerikaanse samenleving. De kapitein blijft in zijn rol en blijft informatie doorspelen naar het nieuwe noord Vietnamese regime in het thuisland. Uiteindelijk keert hij terug naar Vietnam waar hem geen heldenontvangst wacht maar een plaats in een heropvoedingskamp onder mensonterende omstandigheden.

Ik werd door dit boek getriggerd door een positieve vermelding in de VN detective en thrillergids. Wat het boek daar doet is me een compleet raadsel want het is zeker geen thriller of detective.. Wel is het een strijd van een man die een strijd voert tussen zijn idealen en het dilemma van het trouw blijven aan die idealen of verraad plegen aan de mensen die hem na staan..
Geen gemakkelijk onderwerp, en het helpt zeker als je wat bekent bent met de geschiedenis van Vietnam. Daarnaast is de schrijfstijl van Nguyen niet de gemakkelijkste met soms lange zinnen en het regelmatig gebruik van moeilijke niet gangbare woorden. Toch is het boek zeker de moeite waard, niet in de laatste plaats door het voor westerlingen interessante perspectief..

Door het verwachtingspatroon uiteindelijk toch een teleurstelling, Ik ben een thrillerlezer, terwijl ik ook regelmatig een geschiedenis non fictie boek verorber. Dit is een 100% roman. Not my cup of tea.