Toeval bestaat inderdaad niet. Heb ik net een roman uit met wiskundigen als hoofdrolspelers, gaat het in dit boek alweer over getallen. Althans: Grunberg zet enkele leuke gedachten op papier. Zoals: "Creatieve mensen zijn mensen die niet kunnen rekenen, die de schoonheid van de getallen niet zien, het wonder van de oneindigheid hebben gemist. Creativiteit is een geringe afwijking die wordt getolereerd, een creatief mens een gemankeerde ordeverstoorder die zijn oormerk blijmoedig heeft geaccepteerd."
Jammer genoeg worden deze filosofische zijsprongetjes niet verder uitgediept. Daar had meer in gezeten. De schrijfstijl van Grunberg vind ik scherp en altijd dicht op de realiteit. Veel herkenning dus.