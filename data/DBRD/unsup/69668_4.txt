In ‘De Overlevenden’ sterven er plotseling kinderen in heel Amerika. Diegene die overleven worden gezocht en in ‘heropvoedingskampen’ gestopt. Zo ook Ruby. Nu blijkt dat alle kinderen die nog leven enkele gaven hebben gekregen. Als Ruby zestien jaar is, ontsnapt ze uit haar kamp. Ze ontmoet andere tieners die ook ontsnapt zijn en samen gaan ze op zoek naar ‘Het Fantoom’ die hen zou kunnen helpen.

Dit is deel 1 van ‘The Darkest Minds’-trilogie en het neemt je van de eerste pagina volledig mee in het verhaal. Alexandra Bracken besteed veel tijd aan het neerzetten van de denkbeeldige wereld waar het verhaal zich in afspeelt en ook aan de personages. Deze zijn goed uitgewerkt maar toch weet je nog niet alles van hen.
Dit deel is al uitgekomen in 2012.. Het zit in hetzelfde genre als 'The Hunger Games' en 'The Maze Runner'

Het hoofdpersonage is Ruby. Een meisje dat het hart op de juiste plaats heeft. Een dappere meid dat haar gaven probeert tegen te houden zodat ze zichzelf en haar vrienden veilig wil stellen. Het is een heel realistisch personage, je kan je goed in haar verplaatsen.
Ook de andere personages Liam, Chubs en Zu zijn zeer geloofwaardig neergezet. Je leeft echt met ze mee.

Voor mij is dit boek zeker een aanrader. Een spannend verhaal, vlot geschreven, meeslepend, levendig neergezet, personages waar je, of ik toch zeker en vast, bevriend mee wil worden en een verrassend einde.
Door dit alles lees ik meteen deel 2 en deel 3 is al gereserveerd :-)