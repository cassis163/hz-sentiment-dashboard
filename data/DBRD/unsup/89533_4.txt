De poldermoorden komt uit in 2006 en ik schrijf half 2007 een recensie. Waarom dan toch nog? Om de simpele reden dat ik mijn enthousiasme voor het boek kenbaar wil maken. Ik heb er van genoten en vind het, als ik heel eerlijk ben, de beste. Een heerlijk leesbaar verhaal zonder al te veel toeters en bellen die afleiden. Uiteraard ben ik een paar keer behoorlijk op het verkeerde been gezet. De plot vond ik verrassend, maar heel goed mogelijk. Het is bijna logisch dat die twee oudjes zijn vermoord. Ik heb dit boek 4 sterren gegeven. Eigenlijk vind ik het 5 sterren waard, maar wat te doen als zijn volgende boek nog beter is? Ik kan geen 6 sterren toekennen. En over zijn volgende boek gesproken: "ik ben weer enorm benieuwd".