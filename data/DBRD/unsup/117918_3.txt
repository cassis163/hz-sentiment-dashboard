Hoe ver ga jij voor een baan? Alain werkt als magazijn bediende sinds hij is ontslagen als manager human resources. Nog maar net kunnen ze hun hoofd boven water houden als Alain een baan tegenkomt die precies inhoud wat hij kan en wil. Ondanks protesten van zijn vrouw nestelt Alain zichzelf steeds verder in zijn leugens om deze baan te kunnen bemachtigen. Het nette taalgebruik van de schrijver valt erg op voor een thriller. Maar eenmaal gewend leest dit erg fijn. De spanning zit vooral in het laatste deel van het boek waardoor je voornamelijk in het begin het idee hebt dat het om een psychologische thriller gaat. Op de flaptekst staat dat het boek een zogenaamde ''thriller noir'' is, maar zelfs na het lezen van dit boek kan ik hier eigenlijk weinig betekenis aan geven.