Een prachtig boek, mooi geschreven, zeer eigentijds en met de juiste dosis emotie en ontroering. Het bezorgde mij af en toe kippevel. Ondanks het zware thema toch luchtig geschreven.

De ik-persoon, Johan kijkt terug op zijn opgroeien en zijn vriendschap met Richard, Dennis, Alex en Joey. Van Joey ontvangen de vrienden op een dag allemaal eenzelfde ,alarmerende, sms.
Ik denk dat het verhaal voor velen herkenbare beelden oplevert. Griekse strandvakanties met zon, zee, bier en discotheken, de voetbalclub, tv kijken en feesten met je maatjes, maar ook het achterlaten van je dorp, je ouderlijk huis als je elders gaat studeren. En hoe vriendschappen daardoor in de knel komen of verwateren.
Ik vond het een aanrader!