Het verhaal van dit boek is goed, verrassend en overduidelijk geschreven vanuit een sociaal perspectief. We leren als lezer een wereld kennen die - vermoed ik toch - niet alleen in Stockholm maar in alle grote westerse steden onzichtbaar aanwezig is. Ik heb ook de vorige boeken van dit schrijversduo gelezen, maar voor het eerst kreeg ik maar moeilijk enige binding met de personages, en vond ik ook dat de spanning deze keer niet zo intens was. De schrijvers hanteren ook veelvuldig flashbacks, wat soms goed kan zijn maar in dit boek is de timing naar mijn gevoel meermaals verkeerd. Of het aan mij lag (wegebbende concentratie misschien) of aan het verhaal is moeilijk te zeggen, maar vanaf zo'n 80 pagina's van het einde wordt alles zo verward (en verwarrend) dat ik er zowaar de pedalen bij verloor.
Toch heb ik het boek helemaal uitgelezen omdat de problematiek (straatkinderen) mij wel interesseert, en daar werpen Roslund en Hellstr√∂m met dit verhaal wel een heel scherp licht op.
Ik hoop dat deze heren met hun volgende boek weer aanknopen bij hun vorige drie verhalen, die erg duidelijk, bijzonder spannend en heel soepel en vlot te lezen waren. Dit boek krijgt van mij nipt drie sterren.