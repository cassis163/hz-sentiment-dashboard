The Chalk Man, het goede debuut van C.J. Tudor, laat je gekluisterd aan het verhaal tot het bittere einde.

In het begin van deze thriller vormt zich een bekend beeld: Vijf kinderen waaronder één meisje (waarvan de vader haar vermeend mishandeld) en één dikkere jongen die rondfietsen en een mysterie proberen op te lossen. Een aantal moorden die dertig jaar later weer opduiken, klinkt bekend? Het boek doet me sterk aan 'It' denken van Stephen King, maar heeft gelukkig niet het bovennatuurlijke waar ik me bij 'It' soms aan stoorde.

De schrijfstijl bevalt me. Het verhaal loopt lekker snel en er gebeurt genoeg, hoewel ik soms wat diepgang miste bij het P.O.V. van de jongere Eddie. Dit is gelukkig te relativeren: Het heeft zijn charme dat de jonge Eddie, zoals kinderen doen, dingen meer beschrijft zoals ze gebeuren in plaats van hoe hij erover denkt en zich erbij voelt. Bij de oudere Edward is dit bijna andersom. En zodra je bij het einde van het verhaal komt, begrijp je ook waarom de jonge Eddie je weinig in zijn hoofd toeliet.

De personages in het verhaal zijn goed uitgewerkt en elk personage heeft zo zijn charme en zijn zonden. Het maakt het verhaal menselijk, het komt dichtbij je en houdt je geboeid tot het einde.

Het enige minpunt dat ik op te merken heb is, zoals reeds genoemd, dat het me soms wat deed denken aan 'It'. Het einde, en het feit dat het boek leest als een trein en me constant geboeid hield, heeft me ertoe bewogen vier sterren te geven. Een toffe debuut-thriller.