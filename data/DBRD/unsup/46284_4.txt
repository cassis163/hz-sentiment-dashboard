Het boek is voor 16+ geschreven, maar ik vind dat de seksuele beschrijvingen in het boek geen recht doen aan hoe, in mijn optiek, een 16-jarige de liefde moet beleven. Verder gebeuren er nogal bizarre dingen met de meiden, waardoor de geloofwaardigheid van de gebeurtenissen in het verhaal soms een beetje in het geding komen. Dit is eigenlijk mijn enige kritische noot. Het boek leest verrassend lekker snel weg en ik was heel benieuwd wat er met Joep aan de hand was (hoewel ik aan het einde wel een vermoeden kreeg). Het taalgebruik is even wennen, maar als jeugdige docent had ik daar weinig last van. Al met al een prima boek voor de wat oudere jeugd.