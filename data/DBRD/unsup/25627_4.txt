In deze maand, januari 2018, is Kim al 10 jaar schrijfster en heeft ze meerdere boeken geschreven, waaronder de lillith trilogie (gebonden in duister, verbroken in schemer en geboren in licht), daarnaast hydrhaga (stand-alone) en inmiddels is ook haar boek: vertellingen van de ondergang – bloed, verschenen. Naast al deze boeken zijn er inmiddels ook al boeken vertaald in Engels voor verkoop in het buitenland. Kim ten Tusser heeft dus echt bekendheid gemaakt als fantasyauteur van Nederlandse bodem.
Kim is geboren in 1979 in Twente en daar woont ze nog steeds in een huis uit 1902. Naast schrijven houdt Kim van geschiedenis, reizen en avontuur. Zowel fietsend als wandelend.
Gebonden in duister is het eerste deel van haar succesvolle Lilith trilogie, uitgegeven in april 2010, bij zilverspoor.

Lilith, een jonge en zeldzame drakenwisselaar, is als baby door de onbuigzame profeet Kasimirh geroofd om haar gave. Hij wil de wereld te vuur en te zwaard bekeren tot het geloof van Jakob. Kasimirh zet Lilith, die niet beter weet, aan tot gruwelijke daden jegens zijn tegenstanders. Als Lillith na jaren door begint te krijgen tot wat voor gruwelijk wapen haar ‘vader’ haar gesmeed heeft, besluit zij te vluchten. Maar Kasimirh laat de verwrongen relatie tussen meester en dienaar niet zomaar tot een einde komen…
In gebonden in duister wordt de voortvluchtige Lilith gevangen genomen en te werk gesteld in het paleis van de koning van Merzia. Als de hofmagier Ferhdessar in de gaten krijgt wat ze werkelijk is, beginnen de problemen pas echt. Hij wil haar inzetten als wapen tegen haar voormalige meester, zijn aartsrivaal Kasimirh, die op het punt staat Merzia binnen te vallen met zijn leger. Maar is de kille, afstandelijke Ferhdessar wel te vertrouwen?

Wat vind ik van het boek?
Als je naar de cover van het boek kijkt, geeft deze veel weg over het verhaal van het boek. Mysterieus, jonge vrouw, donker, draak, super dus. De cover past precies bij het verhaal van Lillith.
Wat een prachtig eerste boek over een jonge vrouw met grote en bijzondere krachten. Vanaf pagina een zit je in het verhaal, een verhaal dat je niet meer loslaat, een verhaal over overleving, kracht, woede, verdriet, pijn, geloof, vriendschap, verraad. Alle ingrediënten voor een echte pageturner zitten er in. Het verhaal neemt je mee, bouwt zich op, is duidelijk, is mysterieus… op de ene pagina wil je al weten wat er op de volgende gaat gebeuren.
Jammer genoeg bestaat het boek maar uit 296 pagina’s, waardoor ik erg blij ben dat dit het eerste deel is van een trilogie, zodat we Lilith verder kunnen volgen in de vervolgdelen. Ik ben daar erg benieuwd naar.