Ryo is voorbestemd om pottenbakker te worden net zoals zijn vader.
Tot op een dag een Verborgene een groep rovers verslaat in zijn dorpje.
Ryo wil ook een Verborgene worden en strijden tegen het kwaad en onrecht in de wereld.
De Verborgene verteld hem op zoek te gaan naar de Kluizenaar. Deze zal hem verder helpen op zijn reis.
Dus Ryo laat zijn leven als leerling pottenbakker achter en trekt de wereld in op zoek naar zijn lot.
Maar gaat hij vinden wat hij zoekt?

Soms denk je bij een boek "ja dit is het".
Dat had ik bij dit boek. De kaft en beschrijving van het boek trokken mij enorm aan.
Helaas ben ik een beetje telleurgesteld in het verhaal.
De kaft spreekt, maar het boek bleef stil.

De tijd verliep raar naar mijn mening. Veel werd herhaald terwijl dat niet nodig was.
Soms leek het alsof de schrijver later in het boek stukjes toevoegde die eigenlijk eerder beschreven hadden moeten worden.
De personages zijn ook een beetje vlak en niet uitgewerkt.
Ik miste ook het duidelijke Japanse tintje in het boek. Het is er wel, maar een beetje op de achtergrond.
En er zit geen totaal spanning in.

Maar de reis die Ryo maakt vind ik wel mooi. De keuzes die hij moet maken in zijn jonge leven herkennen we denk ik allemaal wel.
Is het een boek voor tieners? Nee dat denk ik niet. Ik zou dit als tiener niet spannend genoeg vinden.

Maar als volwassene kan ik het wel waarderen.
Maar het boek gaat meer om de filosofie die achter deze reis zit en tijdens de reis omhoog komt.
Ik vond het wel leuk om eens een "rustig" boek te lezen dat je laat nadenken in plaats van op elke pagina actie.
Verder vond ik de schrijfstijl wel prettig!

Maar met een tikkeltje meer spanning en uitwerking had het makkelijk 5 sterren kunnen krijgen.

De Zoon van de Pottenbakker krijgt van mij 3 sterren.