Het was alweer heel wat jaartjes geleden dat ik oudere literatuur had gelezen. Ik vond het nooit vervelend om te lezen, maar het kwam er nooit meer van.
Nu Het Dwaallicht van Elsschot gelezen en het heeft mijn verwachtingen overtroffen!
Het boek stamt uit de jaren 40 van de vorige eeuw, maar het leest nog steeds lekker en vlot. Daarnaast zijn de thema’s die door het verhaal heen sluimeren nog erg actueel.
Zaken als verschil in rassen, diversiteit van religies en de zoektocht naar de ‘ware/waarheid’ worden middels een mooi verhaal in het oude Antwerpen indirect besproken.

Hoofdpersoon Laarmans neemt 3 Afghanen mee op dwaaltocht door Antwerpen op zoek naar Maria...

Met de dreiging van WOII en alle maatschappelijke discussies die toentertijd op de achtergrond levert de dwaaltocht leerzame gedachten en overwegingen over het leven...

Dun en snel te lezen, maar kan ook leiden tot vele uren discussie...