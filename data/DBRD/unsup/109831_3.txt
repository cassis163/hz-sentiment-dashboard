De kaft van deze novelle is alvast uitnodigend. De geheimzinnige sfeer van het verhaal wordt goed weergegeven. Een man met een bolhoed, dorp, lange trap, ontmoeting tussen twee personages,... En toch ook een lichtere toets in de kaft door het kleurgebruik. Een perfecte weergave van deze novelle. Het boek bevat ook mooie tekeningen, een fijn extraatje tijdens het lezen.

Gwendy ontmoet een rare man met een bolhoed, na het beklimmen van de Su√Øcide Stairs. De man weet veel over haar en vertrouwt haar een kistje toe. Dit kistje is heel bijzonder. Het bevat gekleurde knoppen die ingedrukt kunnen worden, en een hendel. Bij gebruik van de hendel komt er telkens iets in een laatje. Maar het gebruik van dit kistje vraagt ook een grote verantwoordelijkheid. Er moeten keuzes gemaakt worden.

Het verhaal begint goed. De onderhuidse spanning is voelbaar. Maar de grote tijdsprongen en de herhalingen halen de vaart uit deze novelle. De boodschap is moraliserend en het einde een beetje teleurstellend. Van Stephen King had ik meer en beter verwacht.

Een kort en vlot leesbaar verhaal, zonder meer.