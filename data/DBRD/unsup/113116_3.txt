Vond het jammer dat ik zo weinig tijd had, omdat ik het boek nu echt in stukjes heb gelezen. Denk dat ik meer in het verhaal was gekomen als ik 'm in 2 of 3 keer had uitgelezen.

We volgen Lauri Kivi, een misdaadjournalist bij een Fins dagblad. Kivi heeft een enorm slechte en gewelddadige jeugd gehad en hier heeft hij nog steeds last van. Zijn leven is gebaseerd op acties die hem toen zijn aangedaan. Kivi volgt als misdaadjournalist de moorden van iemand die gezinnen uitmoord. Verleden en heden komen bij elkaar. Wat heeft Kivi met de moorden te maken?

Voor een debuut zat dit boek echt wel goed in elkaar. Een mooie plottwist en zelfs nog een paar kleintjes. Ondanks dat ik al lang dacht te weten wie de moordenaar was, bleek dit toch niet zo te zijn. In de eerste helft van het boek leren we vooral Kivi kennen. Waarom hij is wie hij is en waarom hij bepaalde dingen heeft gedaan. De tweede helft van het boek beslaat wat meer spanning.

Vond de Finnen wel héél bar neergezet. Nodigt me nou niet bepaald uit om erheen te gaan op vakantie ofzo, haha.

Ik denk dat ik over een tijdje, als ik wat meer tijd heb, er nog eens een re-read aan waag. Denk namelijk dat de spanning een stuk meer tot z'n recht zal komen als ik 'm niet in zoveel kleine stukjes zal lezen. En het verhaal zelf trok me wel. Leuk om het eens een keer vanuit de ogen van een journalist te zien, in plaats van een detective of agent. Voor nu even 3*.