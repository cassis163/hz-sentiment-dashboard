Het boek gaat over een clubje vrouwen die wraakacties voor de gemeenschap plegen. Dat stukje vind ik dan wel erg grappig. Tenminste, tot het een andere wending krijgt. Dan is de vraag: hoe ver slaan ze door in hun wraak? De personages vind ik zelf wel goed bedacht. Ze zijn leuk uitgewerkt, maar niet goed afgewerkt. Zo blijven er nog veel vragen over; hoe loopt het bijvoorbeeld af met die Martijn? Wat gebeurt er met de moeder van Marian? Dat is erg jammer.
Uiteindelijk eindigt het verhaal dan ook in een andere personage, wat het heel rommelig maakt. Je weet wel dat er ook vanuit een ander personage geobserveerd wordt, maar niet wie. Aan het einde van het boek wordt het duidelijk, maar het valt allemaal niet in elkaar, de puzzelstukjes. Het laatste hoofdstuk komt hierdoor ook niet tot zijn recht en past niet goed in het verhaal voor mijn gevoel. Overigens komt dit rommelige ook voor in de rest van het boek; scenes worden gestopt daar waar ze, naar mijn idee, nog niet af zijn.
Het boek werd voor mij ook niet spannend, het leest gewoon lekker weg als een soort roman, toevallig met een thrillerachtig tintje. Niet meer dan dat.
De sfeer zit er overigens wel goed in, het heeft niet echt iets vervelends. Maar het is niet de sfeer wat bij een literaire thriller zou moeten passen, ik voel zelf weinig onderhuidse spanning. Helaas, voor mij een leuk debuut wat lekker weg leest, maar ook niet meer dan dat. Ik heb me er wel een paar uurtjes mee vermaakt, dus vandaar ook 3 sterren.