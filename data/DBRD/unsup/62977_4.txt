Wat een heerlijk boek; ik heb er echt van gesmuld!

Het verhaal heeft een logische opbouw en nodigt uit tot blijven lezen; ik vond het lastig om het boek weg te leggen, je wil door.... Maarten Blom heeft een prettige manier van schrijven.

Het boek is spannend, indringend en ontroerend tegelijk en het is nergens langdradig of saai. De personages worden goed uitgediept waarbij de eigenaardigheden van een ieder duidelijk naar voren komen. Eigenlijk hebben ze allemaal iets vreemds, op het sinistere af.

Er wordt op een knappe manier naar het einde van het verhaal toegewerkt en het einde was voor mij zeer bevredigend. Over de inhoud van het boek vertel ik hier bewust niets; om niet, per ongeluk, iets prijs te geven.

Ik ga deze debutant, Maarten Blom, zeer zeker volgen want 'Het Hoofdgerecht' smaakt naar meer!