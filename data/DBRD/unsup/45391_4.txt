In 2008 schreef Sebes dit praktische naslagwerkje over het schrijven van een boek. Niet alleen hoe het verhaal optimaal kan worden geschreven maar het boek gaat ook in op hoe je je geweldige verhaal optimaal kunt presenteren. Hoe zit de markt in elkaar; hoe zorg je dat je boek wordt gelezen?

Het boek kent vele praktische tips voor de mn de beginnende schrijver. Sebes leidt je door het hele proces: hoe schrijf je consistent verhaal; hoe zorg je dat een uitgever jouw boek met plezier leest; wat kun je zelf doen als het boek eenmaal is uitgegeven? En wat is de rol van de literair agent hierbij?

Ik dacht altijd dat de agent pas kwam kijken als het boek al een bestseller was, maar juist dat is een van de hardnekkigste misvattingen over hun beroep. Ze begeleiden je juist voorafgaand aan je debuut. Nooit geweten.

Sommige delen van het boek zijn in de tussentijd wat achterhaald. Er gebeurt in de schrijverswereld gewoon erg veel in 8 jr tijd. Dat vonden Sebes en Bisseling blijkbaar zelf ook en in september volgt een geheel herziene druk.

Hierin wordt ingegaan op de rol van Social Media en de actieve rol die de auteur zelf kan vervullen. Het is ook geen geheim dat de heren een televisie programma krijgen. Dus het zal me benieuwen wat de heren allemaal te melden hebben in die nieuwe uitgave. En blijkbaar was ik zo nieuwsgierig dat ik de nieuwe druk hier op Hebban al heb gewaardeerd met 4 sterren... Tja, toch nog maar even wachten tot het boek er daadwerkelijk is...