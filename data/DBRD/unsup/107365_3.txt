Galgenveld is het eerste deel van een nieuw vierluik getiteld De Noordzeemoorden. Maud Mertens, een doorwinterde rechercheur en Kyra Slagter, een jonge studente die haar verdwenen zus wil terugvinden, zijn de hoofdfiguren in een verhaal. Kyra is geobsedeerd door het politiewerk en wil zelf in die richting verder gaan studeren. Alles begint met de ontdekking van het lijk van een man die tentoon wordt gesteld, opgehangen aan een lantaarnpaal. Dit zal ook niet het laatste lijk zijn in Galgenveld. Kyra bemoeit zich met deze moord vanaf het prille begin van het onderzoek. Maud is hier niet zo erg blij om, maar de suggesties die Kyra doet, worden wel door de rechercheur naar waarde geschat. Samen met dit moordverhaal loopt er een ander mysterieus draadje dat zich niet in Nederland maar in de Schotse hooglanden afspeelt.
Een gematigd enthousiaste beoordeling leidt me toch tot de interesse om het tweede deel te lezen. Ben veel te nieuwsgierig om te weten wat er verder met de Schotse verhaallijn zal gebeuren.