Route du soleil gaat over twee vriendinnen met beide een heel ander leven. Marit is een wat preutse, alleenstaande moeder van twee kleine kinderen en haar vriendin Fiona is een mannen verslindende single. Ondanks hun verschillen worden ze de beste vriendinnen en om Marit uit haar dagelijkse sleur te halen gaan de dames, zonder kinderen, op vakantie naar Frankrijk met het plan om daar even flink de bloemetjes buiten te gaan zetten. Marit valt voor de aantrekkelijke lifter Brian. Fiona vertrouwt hem niet, maar Marit kiest in haar na√Øviteit er toch voor om telkens weer in de zielige verhalen van Brian te trappen. Brian zorgt al snel voor de nodige problemen, die van kwaad tot erger worden. Wanneer je tijdens het lezen denkt het einde al aan te zien komen kan je nog voor verrassingen komen te staan.

Route du soleil leest als een luchtige roman waarbij continu de spanning als een donderwolk boven je hoofd hangt.