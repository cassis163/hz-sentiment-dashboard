De vakantiebieb heeft dan toch meer te bieden dan ik eerst gedacht had. Deze had ik snel op mijn lijstje gezet o.w.v de cover. En nu ja, misschien omdat ik maar al te graag eens een escape room zou willen uitproberen. Bij deze is die laatste gedachten volledig van de kaart. Wat een boek!
Dit is absoluut één van de beste plot twist boeken die ik ooit gelezen heb. Er wordt met plot twist gegooid alsof het confetti is en ik vind het niet eens zo erg! Ik was aangenaam verrast omdat ik bang was dat de taal en de plot misschien wat te eenvoudig zouden zijn. Gelukkig is dit niet het geval. Het boek biedt voor de gevorderde lezer nog steeds wat uitdaging.
Wat ik zo leuk vond? Dat je telkens opnieuw op een dwaalspoor werd gezet. Wist ik veel wat er allemaal ging gebeuren. Ik had andere vermoedens. Ook alles van de personages dat duidelijker werd, had ik niet kunnen raden.
Mocht dat nu net de manier zijn hoe je een super spannend boek schrijft! Deze schrijfster hou ik zeker in mijn achterhoofd want dit boek heeft me omver geblazen.

Waarom dan toch geen vijf sterren? Ik miste soms een klein beetje meer duidelijkheid. De perspectieven wisselen als een gek en ik denk dat iedereen toch een beetje meer kon tonen. Dan is de lezer ook interactiever met het oplossen van de puzzel.
Ook dat de perspectieven zo vaak wisselen en dat er zoveel zijn, maakte het voor mij soms wat minder interessant. Ik heb namelijk graag een sterke band met de personages.