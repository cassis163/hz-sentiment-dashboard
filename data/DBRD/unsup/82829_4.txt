Het Zelfhelend Vermogen is het nieuwe boek van Deepak Chopra en Rudolph E. Tanzi. Een revolutionair plan om je immuunsysteem te versterken en gezond ouder te worden. Eerder schreven ze samen “Supergenen” en “Superbrein”.

Deepak Chopra is de bekendste en belangrijkste deskundige op het gebied van integrale geneeskunde. Rudolph E. Tanzi is een baanbrekend neurowetenschapper en ontdekker van genen die de ziekte van Alzheimer veroorzaken.

Het Zelfhelend Vermogen is gericht aan “de genezer in ons allen” en start met een overzicht van wat gezondheid vandaag is en welke bedreigingen er heden ten dage voor de gezondheid zijn, waardoor immuniteit niet meer vanzelfsprekend is. Maar er is ook hoop doordat onderzoekers veel verder terug kijken om oorzaken van aandoeningen aan te wijzen. Daardoor krijgt de mens handvaten om maatregelen te treffen, voordat gezondheidsbedreigingen de kop opsteken. Gelukkig is dit niet een taai, theoretisch stuk. Voor mij werden snel de basisbeginselen en de intentie van het boek duidelijk gemaakt.
Vervolgens wordt uiteen gezet dat ieder mens een breed scala aan keuzes heeft om zelf te werken aan een gezonde levensstijl en zo het zelfgenezend vermogen te ondersteunen.

Door iedere dag bewuste keuzes te maken kunnen wij ons immuunsysteem versterken en onszelf zo beschermen tegen ouderdomskwalen, (resistente) bacteriën, epidemieën en schadelijke milieu invloeden.

Deepak Chopra en Rudolph E. Tanzi bieden hiervoor een 7- daags actieplan zodat je meteen kan starten met het werken aan je zelfhelend vermogen. Iedere dag van de week is er een andere focus.
Zo blijf je natuurlijk evenwicht in stand, wordt je minder afhankelijk van medicijnen en de farmaceutische industrie en wordt je gezond ouder.
Je neemt zelf de verantwoordelijkheid voor je gezondheid.

Het boek telt 312 pagina’s en is dus meer dan een instructieboekje.
Het geeft handvaten om te bepalen waar je op dit moment staat wat je gezondheid betreft en om te bepalen wat je potentieel is om een toestand van welzijn in stand te houden.
Het boek richt zich op de Bodymind en gaat er vanuit dat er geen scheiding is tussen lichaam en geest. Er wordt gebruik gemaakt van het nieuwste onderzoek op het gebied van de verbinding van lichaam en geest.

Concluderend is het niet allemaal nieuwe informatie die ik lees, maar het boek biedt mij een duidelijk en informatief totaalplaatje, heeft veel praktische voorbeelden en is zeker inspirerend.