'De juiste man' is de tweede thriller van de Nederlander Max van Olden, die met 'Lieve edelachtbare' een droomstart kende. Het nieuwe boek heeft weliswaar een advocaat in de hoofdrol, maar is toch minder een rechtbankthriller dan het debuut.

Wanneer advocaat Oscar na een cursus naar huis rijdt, wordt hij ingehaald door een duidelijk dronken collega. Wanneer later op de avond zijn 17-jarige zoon overreden wordt, is Oscar ervan overtuigd dat de schuldige niet ver gezocht moet worden. Helaas heeft Alexander geen sporen achtergelaten en wordt de zaak al snel geklasseerd. Twintig jaar later heeft Oscar niet alleen zijn zoon verloren, maar is ook zijn huwelijk op de klippen gelopen en is hij geroyeerd als advocaat. Hij heeft het overlijden van zijn zoon duidelijk geen plaats kunnen geven en gaat op zoek naar gerechtigheid. Maar hoe zeker is de schuld van Alexander?

Van Olden gebruikt eenvoudige taal, zijn schrijfstijl is prima geschikt voor dit soort thriller. Het verhaal is goed opgebouwd, er wordt duidelijk naar een ontknoping toegewerkt. Een paar flashbacks aan het begin van het boek zijn zeer geslaagd. De personages zijn goed uitgewerkt, maar helaas zijn vele situaties en handelingen verre van geloofwaardig en compleet over the top. De spanning gaat daardoor een beetje verloren, waardoor 'De juiste man' niet helemaal weet te overtuigen.

Leesplezier 3, Spanning 3, Originaliteit 3, Schrijfstijl 3-4, Plot 3-4