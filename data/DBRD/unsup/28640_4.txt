Al zolang Ivy zich kan herinneren, draait haar leven om wijn. Haar opa was een master-sommelier, haar vader droeg deze titel ook en nu is Ivy zelf sommelier. Ivy is dus gespecialiseerd in wijnen en bij welke gerechten deze het beste passen. Nadat Ivy haastig de VS heeft verlaten woont zij in bij haar jeugd- en beste vriend Bernd en zijn vriendin Rosie in Nederland. Zij hebben een bar, waar Ivy in de bediening werkt. Elke zondag spelen zij het spel kiss the bottle. Ivy heeft namelijk een talent. Niet alleen herkend ze elke wijn door deze te proeven, zij hoeft alleen aan het glas te ruiken om de wijn al te herkennen. Als op een dag de spelregels worden veranderd als Alexander Ford haar een specifieke wijn laat raden, heeft Ivy niet alleen een nieuwe baan bij zijn hotel-restaurant Lâ€™orage, maar ook meteen een intense (seksuele) relatie. Alexander is mysterieus en niet te peilen. Ivy valt als een blok voor hem, maar er zijn nog te veel geesten uit het verleden die haar plagen waardoor Ivy zich niet helemaal kan overgeven aan Alexander, of haar nieuwe baan.

Dit klinkt heel erg 50 shades, maar dat is het absoluut niet. Dit is niet het standaard rode oortjes romannetje, nee, Een ondertoon van liefde verteld het verhaal van een jonge vrouw die worstelt met een grote deuk in haar zelfvertrouwen en loyaliteitsgevoel richting haar familie. Daarnaast is er nog niet zo lang geleden haar iets overkomen wat niet alleen voor een litteken op haar hart heeft gezorgd, maar ook haar toekomst heeft bepaald. Nu krijgt Ivy ineens een prachtige kans om zichzelf als sommelier te bewijzen, iets wat ze ook echt doet, maar uiteindelijk wil ze niets liever dan wegrennen.

Het seksuele aspect voert zeker niet de boventoon (eerder de ondertoon) en Kate heeft de personages heel erg eigen gemaakt. Ieder personage heeft een eigen karakter, zijn eigen maniertjes. De flashbacks die je leest zijn heel erg intens en interessant, precies lang genoeg zodat de flashbacks geen aparte verhaallijn worden in het boek maar juist een aanvulling zijn. Stukje bij beetje vallen de puzzelstukjes op hun plek. En jezus wat en plottwists (en wees niet bang voor een lovetriangle!).

Een ondertoon van liefde is een heerlijk vlot verhaal met diepgang dat lekker wegleest op een zwoele dag onder het genot van een glas wijn. Voor de mensen die even een luchtig maar toch diepgaand boek willen lezen, is dit zeker een aanrader! Bovendien doe je ook nog even wat kennis voor wijn op!