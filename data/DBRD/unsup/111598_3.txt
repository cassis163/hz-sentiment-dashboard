Tijdens mijn tour-de-table van bestselling Nederlandse schrijfsters mocht Saskia Noort niet ontbreken. Als eerste boek van haar koos ik 'Debet', omdat ze hiermee recent een Nederlandse boekprijs gewonnen heeft.
Het boek begint spannend met de ultieme momenten van Michel Brouwers, overduidelijk een succesvol Nederlands zakenman, die ten einde raad aan hoge snelheid zijn luxueuze wagen tegen een betonnen pijler aanrijdt. Het vervolg van het boek geeft het emotionele verwerkingsproces van zijn vrouw Karen weer Ã©n haar zoektocht naar de vraag: 'waarom?'
Saskia Noort schrijft vlot, maar haar taal is me te hard-Hollands.
Hoewel deze periode in haar leven hard en pijnlijk is, slaagt 'Debet' er niet in bij mij veel sympathie voor Karen op te wekken. Andere figuren zoals haar dochter en vroegere vrienden blijven in mijn ogen eerder cardboard personages. Zoals gezegd: dit is mijn eerste boek van haar. Het boek is blijkbaar een vervolg op een eerder werk, 'De Eetclub'. Misschien komt het doordat ik dat boek niet gelezen heb dat ik niet echt in het verhaal kom komen? Veel aandacht gaat naar de decadente levensstijl van welstellende, tegen het lichamelijke verval strijdende veertigers. De hele tijd had ik iets van: wanneer komt die spanning nu? Als die dan komt, is het weinig overtuigend. De ontknoping is ook far-fetched. Toen ik de laatste pagina gelezen had, had ik iets van: was dit het nu?
Esther Verhoef en Linda Jansma heb ik als Vlaamse veellezer zeker kunnen smaken. Saskia Noort is blijkbaar veel minder mijn ding...