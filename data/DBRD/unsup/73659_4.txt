Een aansprekend boek waarin de musici die tijdens de reis van de Titanic speelden gevolgd worden. Hierbij wordt de sfeer op het schip, het vertrek en alles wat bij zo'n grote reis komt kijken beeldend neergezet. Toch ligt de nadruk op de (verzonnen) verhalen die over de afzonderlijke orkestleden gaan. Via een terugblik of een dagdroom wordt de lezer meegenomen naar hoe deze persoonlijke levens eruit hebben gezien voordat de eigenlijke reis begon. Hoe is het zo gekomen dat zij scheepsmuzikant zijn geworden. De manier van schrijven is schilderachtig en soms poÃ«tisch. Het laatste korte hoofdstukje waarin de ijsberg geraakt wordt, de musici spelen, de ontreddering en vervolgens het zinken van de Titanic komt wat zwak over.