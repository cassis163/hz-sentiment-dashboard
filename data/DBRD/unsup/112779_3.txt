Jasper Fforde schrijft een beetje rare boeken. Het is geen fantasy, maar realistisch is het ook niet. Wel hilarisch. Thursday Next is een detective in de literaire afdeling. Ze sporen valse manuscripten op en lezen continu boeken om te kijken of er iets verandert in de verhaallijn, een symptoom van criminele activiteit! Dat zou best een baantje voor mij kunnen zijn. Next gaat in overdrive als haar favoriet Jane Eyre wordt bedreigd. Als een ware Lara Croft gaat ze de strijd aan met de vijand die alleen zij kan zien.

Ok, dus de wereld is een beetje funky. Next is een veteraan die de oorlog rond Crimea (de Krim) heeft meegemaakt. Het boek is gepubliceerd in 2001 en van de enigszins vijandige overname van de Krim in 2014 was nog geen sprake. Dat komt nu wel een beetje gek over, want in het boek maken zowel de US als Rusland aanspraak op het schiereiland. Hoofdpersonage Next vindt dat het aan de Russen gegeven moet worden. Anyways, veel wapengeweld later is zij een broer kwijt, ligt haar relatie aan diggelen en heeft ze een suf baantje als literair detective.

Dit verandert als ze door een geheime afdeling wordt gevraagd te assisteren bij een zaak rond een ongrijpbare crimineel, Acheron Hades. Next is de enige die weet hoe hij eruit ziet, dus mag aan boord komen. Als een stakeout volledig mislukt en Next zichzelf vertelt dat ze een baantje in haar geboortedorp Swindon moet aannemen, doet ze dat maar (really, it makes sense).

Wat volgt is een kennismaking met de bizarre uitvinding van haar oom Mycroft, die een Prose Portal heeft uitgevonden. Hij heeft genetisch gemanipuleerde boekenwormen gecreëerd die bepalen tot welk boek het portal toegang biedt. Het leger en de grote bad guy zien elk een eigen mooie toepassing voor die uitvinding, maar dat wil Mycroft niet. Hij wil zijn uitvinding vernietigen, maar dat kan pas als hij zijn vrouw Polly gered heeft uit een Wordsworth gedicht.

Ah jongens, dit boek is lastig samen te vatten. Geloof me als ik zeg dat de shit hits the fan hierna en dat het een enorme achtbaan van bizar avontuur is, met een basketbal die de wereld redt, een dodo die Pickwick heet en een vader die niet meer van deze tijd is. En dat zijn géén spoilers, want de centrale verhaallijn is rond Jane Eyre en wat daarmee gebeurt, dat zul je moeten lezen in The Eyre Affair. Het is het eerste deel in de zevendelige Thursday Next-serie. Alleen dit deel is ooit vertaald. Het krijgt drie sterren omdat het een tikje chaotisch verteld is.