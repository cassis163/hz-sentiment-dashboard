Daan Remmerts de Vries/Geest : Met Jochem gaat het op school niet erg lekker, hij is namelijk liever aan het gamen dan aan het leren, en ook thuis zijn problemen.
Zijn ouders besluiten om een nieuwe start te maken in het Noorden van Schotland en daar blijkt geen wifi te zijn, zelfs geen internet. Jochem wordt ziek van ellende, hoe moet hij dit overleven?
Geen contact meer met zijn vrienden in Amsterdam, het is een verschrikking. Maar dan blijkt dat je ook zonder wifi vrienden kunt maken.
Geweldig boek dat gaat over de verslaving aan internet en het constant online zijn. Echt een boek dat op scholen gepromoot moet worden, gooi die telefoon opzij en lees dit boek!