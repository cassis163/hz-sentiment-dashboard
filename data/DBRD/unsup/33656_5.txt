Recensie “Made in Sweden” van Roslund & Thunberg – november 2014

Drie broers bedenken een masterplan om nooit meer geldzorgen te hebben. Niet veel later vormen ze de bende achter de grootste reeks gewelddadige bankovervallen uit de misdaadgeschiendenis. Hun band werd gesmeed toen ze samen opgroeiden onder het juk van hun geweldadige vader, een band die nu tot het uiterste wordt getest. Want lukt het ze hun steeds ambitieuzere plannen uit te voeren, en kunnen ze uit de handen blijven van de politie?

Cover;
Vind ik echt knap gevonden, dit boek roept om opgenomen te worden, het straalt iets uit en het gezichtje met de kogels op de rugzijde van het boek vind ik met name goed bedacht omdat het in dit boek ook aan bod komt. Ik geef deze cover 9 punten.

Dit boek bestaat uit twee delen: het eerste deel vertelt het verhaal van de bende en hoe ze tewerk gingen en het tweede deel is van “toen”, het verhaal van hun jeugd.
Dit boek is gebaseerd op waargebeurde feiten maar is in een zodanige vorm gegoten dat het fictie is en dit omdat de auteurs er de onderliggende motieven en emoties naar boven wilden brengen. Wat hun overigs goed gelukt is!
Het gaat om de broers Leo, Felix en Vincent en hun jeugdvriend Jasper. Allen van rond de twintig jaar oud, snotjongens die geen academische opleiding hebben maar die er desalniettemin in slagen om de grootste wapenroof uit de Zweeds geschiedenis uit te voeren en er nog in slagen ook. Omdat ze geen geldzorgen meer willen hebben beramen ze op een ingenieuze wijze een bunker op te blazen van het Zweedse leger waar ze 221 automatische wapens stelen.
Leo heeft een aannemersbedrijf en ze behouden deze ook om geen argwaan te wekken en het komt hen goed uit. De garage is een geschikte plaats en zelfs een kamer in het huis is ook van onschatbare waarde voor hen. Alles wordt tot in de puntjes voorbereid en zelfs na de bankovervallen houden ze nog met alles rekening. Niets maar dan ook niets mag fout gaan !
Nu dit plan is uitgevoerd en met succes is geslaagd, beginnen ze hun bankovervallen te plannen. Deze zijn zo vernuftig en gedetailleerd uitgevoerd dat het voor de Zweedse rechercheur Broncks een onmogelijke taak is om dit tot een goed einde te brengen. Deze bende laat geen sporen achter en het is dan ook een ware hel voor Sanna, die technisch rechercheur is. De politie denkt al vlug dat ze met zware criminelen te maken hebben. Broncks gaat ervan uit dat dit professionals zijn en dat ze het al eerder gedaan hebben. Deze bende gebruikt alle middelen die ze hebben om aan geld te komen. Gaande weg doorheen het verhaal valt een klein detail hem zodanig op dat Broncks er nu zeker van is dat de leden een band hebben. Maar ze kunnen klissen is natuurlijk een ander verhaal, deze bende doet gewoon verder met banken overvallen en telkens zijn ze een stapje verder bij Broncks verwijderd.
Na een half jaarlijkse controle ontdekken de veiligheidsmensen van het Zweeds leger dat de bunker leeg is waar de wapens lagen. De pers geeft hen vanaf dan de naam “Militaire Bende”.
14 maanden bijt hij zich vast in dit onderzoek, rapporten terug overlopen, getuigenverklaringen lezen en terug getuigen opzoeken om maar iets te weten te kunnen komen.
Broncks worstelt ook met privéproblemen en dat uit zich ook tijdens het onderzoek. Maar hij is zeer vastberaden en deze bende tot welke prijs dan ook achter de tralies zetten.
Het tweede luik van dit boek gaat over hun jeugd. Dit is een intriest verhaal hoe de jongens worden groot gebracht met een vader die verslaafd is aan de alcohol en zeer gewelddadig is. Dit verhaal vertelt ook hoe ze zijn opgevoed en wat waarden zijn binnenin het gezin. De vader heeft het er echt in gedramd en is dus iets dat de broers zo een hechte band geeft en waar ze zich ook aan vastklampen. Jaren later zijn de ruzies en geschillen nog altijd heel voelbaar tussen vader en zoons. Dit heeft echt een impact gegeven op hun latere doen en denken.
Ik heb de auteurs mogen ontmoeten in de Boekenbeurs en hun verhalen klonken toen al zeer bijzonder en emotioneel en in dit boek beleef je alle emoties zodanig mee dat je moeite hebt om dit naast je te leggen. Alles tot in de precisie geschreven en ook zo gedetailleerd mogelijk alsof je kijkt naar een film in plaats van een boek te lezen. Ook sommige gebeurtenissen zijn zo levendig beschreven en hun manier van denken en doen ook, dit zijn absoluut geen dommeriken geweest als je het hele land zodanig in de ban kunt houden en dat voor een zeer lange periode.
Ik heb spijt dat ik het boek niet voor de meet en greet heb gelezen want ik had nog wel enkele vragen willen stellen aan de heren en in het bijzonder aan Thunberg.
Dit boek leest zo vlot en is zo spannend dat je het eigenlijk in een wip uit hebt ondanks dat het 700 bladzijden telt. Ik ben het er mee eens dat dit ‘de thriller’ van het najaar wordt genoemd. Dit is echt een topboek en een emotionele rollercoaster.
Ik geef dit boek een dikke 5 ***** en ik zou het ten zeerste aanraden om het eens te lezen, een echte must read vind ik dit !!