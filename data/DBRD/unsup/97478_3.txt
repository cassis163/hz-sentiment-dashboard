Informatie over martelingen lekt uit. De martelingen zijn uitgevoerd door Amerikanen tijdens verschillende oorlogen en dit mag koste wat kost niet naar buiten komen. De informatie komt in handen van Mahmoud en hij betrekt zijn ex vriendin Klara erbij. Samen proberen ze uit handen te blijven van de moordenaars die de informatie terug moeten krijgen.
Klara is opgevoed door haar opa en oma, want haar moeder is vermoord toen ze nog maar twee maanden oud was. Wie haar vader is weet ze niet. Ze weet dus ook niet dat ook haar vader betrokken is bij deze smerige oorlogsvoering. De moordenaars betrekken George, een Zweedse lobbyist, erbij om alle opgevangen gesprekken te vertalen vanuit het Zweeds. Als George begint te begrijpen waar hij in beland is, is het al te laat. Ondertussen komt Klaraâ€™s vader erachter dat haar leven in gevaar is.

Het verhaal begint met veel beeldspraak en een soort voorstelronde. Daarom duurt het even voordat ik in het verhaal zat. Pas na een aantal keren dat Klara in het verhaal voorkwam ging ik een beetje meeleven en begon ik in het verhaal te komen. De schrijver heeft volgens mij vooral geprobeerd meerdere verhaallijnen te beschrijven en die langzaam bij elkaar te komen, waardoor het in het begin wat moeizaam loopt.

Het verhaal kon meerdere kanten op gaan, dus heel voorspelbaar kan ik het niet noemen. Maar er zitten geen grote verrassingen in. Ook de ontknoping is niet origineel. Toch was het een prettig boek om te lezen toen ik er eenmaal in zat, ik wilde het graag uitlezen. Het verhaal is lekker vlot geschreven, alles klopt aan het verhaal, er was voor mijn smaak alleen een beetje te veel beeldspraak. Daar moet je van houden.

Dit boek krijgt van mij drie van de vijf sterren. Het verhaal zat goed in elkaar, het was prettig om te lezen door de snelheid en het taalgebruik en de personages waren niet geweldig maar zeker goed genoeg beschreven om mee te kunnen leven. Ik wil wel meer van deze schrijver lezen.