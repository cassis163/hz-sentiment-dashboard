Het verhaal speelt zich af in deze tijd, de hoofdpersonage van het boek is Marguerite. De ouders van haar zijn beroemde wetenschappers, die een uitvinding hebben gedaan om te reizen in verschillende dimensies. Je kan er niet mee in de tijd reizen, maar ze gaan van de ene naar de andere dimensie. Als ze in de verschillende dimensies reizen nemen ze hun eigen ik over, maar daar moeten ze wel mee uitkijken. Zo laten ze verschillende sporen achter. Wanneer hun mede-uitvinder Paul Markov in rep en roer de 'Vuurvogel' (het apparaatje waarmee ze in dimensies kunnen reizen) mee neemt en de data vernietigt, reizen Marguerite en Theo naar verschillende dimensies om achter Paul aan te gaan. Paul is namelijk de moordenaar van haar vader, zodat hij makkelijk de 'Vuurvogel' kon stelen, maar is die stelling wel juist of hebben ze het helemaal mis? Dat lees je in Duizend Stukjes van Jou.

Dit boek is echt mega mega mega goed, daarom geef ik het verhaal 5 Sterren! Het verhaal is echt een emotionele rollercoaster, het ene moment ben je aan het lachen, het andere moment ben je aan het huilen, het andere moment kan je wel het boek weg gooien van frustratie en dat allemaal in 333 pagina's. In het begin wordt je al meteen mee gesleurd naar een andere dimensie, tussen door zie je verschillende flashbacken van hoe ze tot dat moment gekomen zijn. In het begin is dat heel erg wennen, maar naarmate je in het boek zit blijf je lezen. Dit is echt een boek die je niet kan weg leggen en die je meeneemt van begin tot eind! Ik zou dit boek aan iedereen aanraden, want dit boek is zo mooi dat je het echt gelezen moet hebben. Het liefst zou je het boek in één ruk uitlezen, maar je wilt ook het liefst er zo lang mogelijk over doen. Je wilt gewoon heel graag weten hoe het afloopt, maar als het afgelopen is hang je in een groot zwart gat. Dat is hoe ik me nu op dit moment voel. Ik kan echt niet wachten tot dat deel twee in het Nederlands vertaald is, maar dat duurt helaas nog 4 maanden!