I love unicornfood van Sandra Mahut

Eenhoorns zijn hip. Ik moet toegeven dat ik er ook voor val: de kleuren, de glitters, de vrolijkheid. En dan verschijnt er een boek met unicornfood, je begrijpt dat ik dat niet kon laten liggen.

Ik had een beetje schrik dat het allemaal heel mooie maar ongezonde recepten gingen zijn maar dat is niet waar. Alle kleurstoffen zijn natuurlijk en het zijn naast zoete ook hartige recepten. Moeder natuur heeft van zichzelf al een hele regenboog aan lekkers in de aanbieding.

Echt tof gedaan dit boek. Ideaal om eens uit te pakken als je een feestje geeft maar ook perfect om jezelf een glimlach op het gezicht te toveren als je je lunchbox opent op een grijze dinsdag.

Geweldig mooi, origineel en nog gezond ook. Iedereen aan het unicorndieet :)