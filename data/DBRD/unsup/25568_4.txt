Anna portes - Liberty

Paige is nog student als ze geronseld wordt voor een geheime organisatie in haar geboorteland Amerika. Nee zeggen is geen optie, want deze organisatie kan haar helpen met de verdwijning van haar ouders. Deze zijn spoorloos verdwenen tijdens een van hun reizen in een oorlogsgebied. De organisatie helpt haar als zij een klokkenluider kan uitschakelen. Hij brengt informatie de wereld in die nogal heftig is. Paige krijgt een opleiding en begint een echte spion te worden, is nergens bang voor en zeker niet op haar mondje gevallen. Haar naam veranderen ze naar Liberty. Ze sturen haar als student naar Moskou. Daar maakt ze al snel vrienden. Door erbij te horen, hoopt ze dichter bij haar doel te komen? Maar kan ze wel doen, waar ze voor gekomen is?

Dit boek leest echt snel. De hoofdstukken zijn kort en het zit bordevol met humor. Zelfspot en grappige uitspraken wisselen af met een vleugje spanning. Het is nét alsof Liberty tegen jou, als lezer zijnde praat. Ze geeft je ook af en toe een opdracht. Het voelt daarom alsof ze haar verhaal aan jou persoonlijk aan het vertellen is.

Een erg leuk boek en ik hoop op een vervolg! Ik kan nog uren doorlezen. De schrijfstijl is bijzonder vlot. Soms met een knipoog en soms doodserieus. Ik vond het een pageturner en geef het 4****.

Liberty is een gewéldig sterke dame, die iedereen aan kan, zelf jou!