Ik heb al meerdere boeken van deze schrijfster gelezen en ook deze behoort tot de vier sterren categorie. Het verhaal leest lekker weg, aan het einde begint de spanning. Dit boek leest dan ook zeker niet als een thriller, maar meer als een spannende roman.

De twee hoofdpersonen zijn de halfzusjes Myrthe en Eva. Myrthe laat veel te veel over zich heenlopen. Eva overdonderd haar met haar charme. Wat eerst als een logeerpartij begon, eindigt in een “vaste” verblijfplaats. Steeds meer begint Myrthe te twijfelen aan de eerlijkheid van Eva, wat voert zij in haar schild.

Daarnaast heb je de verhalen van een oud-rechercheur, dit zijn aparte hoofdstukken, die een onnatuurlijke dood die nooit is opgelost weer onder de loep neemt en hierdoor in contact komt met de B&B van de halfzusjes. Uiteindelijk blijkt Eva toch niet zo onschuldig te zijn.

Je voelt de onderliggende spanning tussen Eva en Myrthe, wat voert Eva in haar schild. Zijn de “onnatuurlijke dood” van hun moeder en later de buurman van Myrthe wel onnatuurlijk of speelt hier iets anders?