Herders liggen bij nachten in het veld. Het begin van het boek en een zeer passend begin voor een boek met een titel: Kerstdagen.
Het boek begint met een geschiedkundige uiteenzetting over Kerstijd. Zeer leerzaam. Daarna:
12 verhalen. Het ene al beter dan het andere maar allemaal goed. Het best is voor mij: De Sneeuwmama.
Bij het lezen van de verhalen dacht ik terug aan de Vlaamse Filmpjes die we als kind hebben gelezen.
Of ze nou heidens of autobiografisch zijn , de twaalf verhalen zullen onze kinderlijke verbazing over geloof in de kerst opnieuw aanwakkeren. Dit was zeker in mijn geval zo.
Men kan een boek het ganse jaar lezen maar voor dit boek moet men echter een uitzondering maken. Dit boek moet men lezen in de periode rond Kerstmis.
Ook zijn er 12 feestelijke recepten voor 12 dagen rond Kerst. Weer een rede om het boek vast te nemen rond Kerst.
Wat ook zeer mooi is, zijn de korte verhalen , beschrijving bij de recepten. Deze geven een mooi beeld van de sfeer rond Kerst.
Wat de gerechten betreft. Zeer duidelijk beschreven en zeker niet moeilijk om te maken.
Besluit. Een aanrader voor jong en oud.
Voor zij die mijn recensie lezen: Een Zalig Kerstfeest en een Gelukkig Nieuwjaar 2017.