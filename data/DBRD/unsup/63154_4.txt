Verstikkende en uiterst pijnlijke debuutroman, waarin de disfunctionele relatie tussen een vader en een zoon helemaal wordt uitgeplozen. Sukkwan Island 1 en 2 zijn verreweg het meest indrukwekkend van deze bundel. Het weet zo onthutsend mooi het onvermogen van vader en zoon om nader tot elkaar te komen te koppelen aan de letterlijke vlucht van de beschaving. Moet alweer een tijdje terug zijn dat ik zo boos werd op een personage dat zichzelf en zijn zoon helemaal de vernieling in hielp met zijn slappe gedrag. Onmacht, pijn en woede in een geslaagde vermenging van autobiografie en fictie.