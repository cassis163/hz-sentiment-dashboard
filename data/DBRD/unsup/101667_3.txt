In hst.1 wordt er een "randstad-madam" dood gevonden. Waarschijnlijk gedood tijdens een inbraak. Dan verwacht je dat de politie of TR sporen gaat nazoeken, of contacten van die vrouw nagaat, maar daar lees je helemaal niets over. Vanaf hst.2 staat Heloise centraal en wordt haar heden en verleden afwisselend beschreven.
In hst.2 had ik het idee dat Helen en Heloise dezelfde persoon zijn, dat blijkt meteen in hst.3 te kloppen. Wat ik jammer vind, is dat ook meteen deze namen door elkaar gebruikt worden.
Ik had liever gezien dat de auteur consequent was geweest: "toen" was het Helen, "nu" is het Heloise. Deze fout komt nog een paar keer voor.
Door de uitgebreide "kennismaking" met Helen/Heloise had ik het idee dat ik een roman aan het lezen was. Er zijn allerlei gebeurtenissen en personen die worden besproken, maar het lijken allemaal losse draadjes, die niets met elkaar te maken hebben. In zo'n beetje de laatste 10 hoofdstukken van het boek vallen dingen op zijn plaats, worden verbanden tussen personen en gebeurtenissen duidelijk, en blijken er veel meer draadjes met elkaar verbonden te zijn, dan op het eerste gezicht leek.
Het boek leest vlot weg, maar wat meer spanning in de eerste helft had wel gemogen van mij. Wat spanning betreft, haalt het het bijv. gewoon niet bij 13 uur van Deon Myer. Toch heb ik geen spijt het boek gelezen te hebben.