Voor mij was het het eerste boek van Elizabeth George dat ik las. Ik was aangenaam verrast omdat ik eigenlijk geen idee had wat ik moest verwachten van haar schrijfstijl. Het verhaal zit enorm goed in elkaar. Wat ik zo fijn vind aan dit boek is dat er echt geen enkel detail in het onderzoek naar de moorden over het hoofd gezien wordt. Ieder kleinigheidje wordt onder de loupe genomen. Bijna alles wat in realiteit ook moet gebeuren, zit in het verhaal vermeld. Een volgend positief punt is het feit dat het einde van het verhaal totaal niet voorspelbaar is zoals je in veel boeken wel hebt. Het is echt een subliem boek, bijgevolg een echte aanrader!