Odell Deefus is de naam van een vrij naieve (op zijn zachts gezegd) die om werk verlegen zit en zich aanmeldt bij het amerikaanse leger die bonussen in het vooruitzicht stelt als je daar wil komen werken (ivm oorlog in Irak is er weinig animo)en dat zie Odell wel zitten.

Met goede moed gaat hij op pad naar Callisto waar de basis is gevestigd, maar dan krijgt hij panne met zijn auto en belandt in een afgelegen plaats waar hij in een woning Dean aantreft die bij zijn tante Bree inwoont, vanaf dat moment raakt Odell in allerlei situaties verzeilt die zowel soms kolderiek als ongelooflijk zijn, de doodgoede Odell komt zelfs met zware misdaad in aanraking, en dat was geenszins de bedoeling.

Het boek ben ik op het spoor gekomen via een interview van Simone van der Vlugt in de Esta (die een heel behoorlijke boekenpagina heeft)die het boek in haar top 3 heeft staan, en dit boek omschrijft als een verbluffende leeservaring, en daar sluit ik mij helemaal bij aan.