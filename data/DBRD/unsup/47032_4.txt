Henk Apotheker is schrijver en scenarist van o.a. De Turkenflat en de zeer succesvolle tv-serie Flikken. Kirsten van Dissel is actrice van oa. Baantjer. Samen bundelde z\e hun krachten en schreven deze mooie thriller.

Het verhaal

Als Chris Meyers een nieuwe opdracht krijgt, gaat ze er voor de 100% voor. Als priv√©detective heeft ze nu de taak om de jonge Mathias op te sporen. Hij is nu 4 jaar al spoorloos verdwenen na een schooluitje. Wat als leuk schoolreisje was begonnen, eindigde in een drama, want Mathias was verdwenen en aan het einde van de middag nergens meer te vinden. Chris begint serieus aan de speurtocht en heeft veel apparatuur tot haar beschikking, zoals afluisterapparatuur en bijzondere computerprogramma's. Vindt ze hiermee de jongen en is hij nog in leven?

De elementen

De cover is pakkend en de titel kort maar krachtig. Ook deze titel kan op meerdere zaken slaan in het boek. De vertelperspectief is 3e persoon. In vloeiende zinnen lezen we over de vrouwelijke hoofdpersoon Chris.Zij is een
stoere persoonlijkheid met een dik pantser om haar heen en een klein hartje. In haar zoektocht vraagt Chris ook de hulp in van Max. Er zijn veel momenten van geweld en Chris komt in benarde situaties terecht. Toch vond ik het verhaal wat "vlak" lezen. Zonder al te veel emotie of gevoel toegevoegd aan het verhaal. De spanningsboog was het hele boek hoog gespannen. Er was veel te lezen over de afluisteritems, trackers en het scannen van computers & telefoons. Toch verslapte mijn aandacht daardoor. De plottwist was mooi bedacht. Maar naar mate het einde vorderde vond ik het nogal "to easy" allemaal. Het verraste mij niet meer.

Conclusie

Het schrijversduo heeft hiermee een mooi en indrukwekkend verhaal neergezet. Thema's als kidnapping, de onderwereld, bedreiging en vermissing worden goed beschreven. Deze deel 1 met Chris Meyers bevat vele snelle actie-momenten. De schrijfstijl is vlot en de omgeving en personages worden voldoende beschreven. Helaas zakte mijn enthousiasme richting einde van het boek. Mogelijk was mijn verwachting te hoog gespannen. En haalt hij daarom de 5 sterren niet.

**Voor de lezers van snelle acties & achtervolgingen**.

Waardering
4 sterren voor deze regenval aan actie, spanning & sensatie. Maar voor mij op sommige momenten "to easy" en minder verrassend.

Hartelijke groeten,
Annette Overvoorde
Birdy's Boeken