Lisette Jonkman (1988) won in mei 2011 met haar manuscript Glazuur de Chicklit Schrijfwedstrijd van Luitingh-Sijthoff, Chicklit.nl en Bol.com.
Haar tweede roman Verkikkerd verscheen in juni 2013

Lucille (Lucy) is vast van plan om op kamers te gaan als ze gaat studeren in Enschede. Ze verheugt zich erop om zonder haar ouders en hoogbegaafde zusje haar studententijd door te brengen. Maar wanneer ze zelf niets kan vinden regelt haar moeder een kamer op de campus, in een huis vol nerds. Dit had Lucy dus niet in gedachten. De nerds die er wonen hebben vreemde bijnamen en zien er niet uit. En waar kent ze die lange blonde jongen van en waarom slaan de vlinders in haar buik op hol als ze hem ziet?
Verkikkerd heeft alles in zich wat je heden ten dage in de huidige maatschappij vindt.
Het heeft humor, romantiek, pesten, verraad etc.

Het boek leest heerlijk weg, de hoofdstukken worden verteld vanuit het personage Lucy.
Als lezer leef je mee met Lucy wanneer ze vertelt over haar twijfels, haar verdriet en soms kun je haar wel door elkaar schudden wanneer ze de schuld bij anderen legt of wanneer haar egocentrische aard naar voren komt.
Verkikkerd is een boek die gelezen wordt met een lach en een traan en vaak is het moeilijk om te stoppen met lezen. Het is jammer als de laatste bladzijde gelezen zijn en het boek uit is.