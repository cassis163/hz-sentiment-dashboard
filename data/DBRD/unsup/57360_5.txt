Mooi boek! Jess Walter beschrijft met een mooi oplopende spanningsboog en een goed gedoseerde portie humor de lotgevallen van Vince Camden, een kruimeldief uit New York die in het kader van het getuigenbeschermingsprogramma is ondergedoken in Spokane. Zijn nieuwe leventje komt aan een zijden draadje te hangen wanneer een huurmoordenaar uit New York zijn pad kruist. Hij moet kiezen voor de aanval of afwachten.
Maar er is nog een belangrijke gebeurtenis waar hij zich mee bezighoudt: voor het eerste in zijn leven mag hij stemmen en binnenkort zijn de presidentsverkiezingen. De keuze voor wie hij zal gaan houdt hem bijna net zo bezig als zijn probleem met de huurmoordenaar.

Meesterlijk, meeslepend beschreven door de auteur. De plot is geweldig goed uitgewerkt met mooie, prettige personages.