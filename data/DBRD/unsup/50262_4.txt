Momenteel lijken er wel enorm veel boeken te verschijnen van bekende mensen (sporters, bloggers, columnisten). Zo vind je in mijn boekenkast het boek van Ellen Hoog, Annemerel de Jongh en Khloe Kardashian. Is het een overvloed of brengen de boeken allemaal wat anders? Persoonlijk vind ik de boeken die ik in mijn kast heb allemaal anders. Misschien dat het boek van Jet en In perfecte conditie van Ellen Hoog nog het meest op elkaar lijken maar Jet heeft geen oefeningen in haar boek staan.

Jet laat je in haar boek zien hoe leuk een gezond leven kan zijn. Geen streng of saai dieet, maar in balans op weg naar een fitte, gezonde en slanke leefstijl. Het boek staat bomvol tips over sporten, voeding en de favoriete recepten van Jet. Van healthy snacks en workout food tot aan feesthapjes en een katerontbijt. Groene asperges met gepocheerd ei en parmezaan, Speltpizzetta’s, Appelmoes en nog veel meer lekkers komen voorbij om te maken.

Het boek van Jet is een hardcover boek wat ik gelijk al een pluspunt vind omdat het fijner in de hand ligt en voor een kook/lifestyleboek vind ik dit wel echt een must. Met een hardcover blijft het boek veel mooier en het geeft een luxe uitstraling. Ik blader het boek door voor ik erin ga lezen en recepten probeer. Wat me opvalt is de vrolijkheid die het boek uitstraalt. De grote foto’s, de pagina’s in twee kleuren met tekst en illustraties komen heel vrolijk, licht en fris over. Het is een boek wat ik er af en toe even bij pak, een boek wat op de tafel ligt om even in te kijken. Een feelgood boek door er alleen al even in te bladeren.

Naast recepten geeft Jet tips zo staat er een tip voor conditie; elke dag een paar minuten touwtjespringen en je krijgt een turbo conditie. Touwtje springen is zo lekker dus baal ik enorm dat ik geen tuin heb, misschien maar vaker beneden op straat gaan staan. Bij elk recept zit er in de hoek wel een tip van Jet. Niet alleen maar tips met betrekking op voeding en actief zijn nee ook kwa styling want zo tipt ze dat de glaasjes die je over houd na een drankje te maken leuk staan als vaasje op tafel. De recepten zijn heel divers en de meesten niet moeilijk om te maken.

Door de lunch tips heb ik ook echt zin om meer aandacht te besteden aan mijn lunch en er echt de tijd voor te nemen zelfs op het werk.

Op mijn to make lijstje staat de Echte citroencake want die klinkt en ziet er zo lekker uit, Summer rolls kunnen deze zomer ook niet ontbreken en Salsa Verde. Zo kan ik nog wel even doorgaan met dingen die ik wil maken het is dus een boek die ik er nog vaak bij ga pakken.