Recensie : De laatste strijd- boek 1 Illiyana –Arwen Mannens
Uitgeverij Zilverbron
Maart 2015
ISBN: 9789490767945
Het verhaal gaat over Illiyana, een arme vissersdochter uit Imbrië. Ze is een echt buitenbeentje, omdat ze qua uiterlijk op geen enkele inwoner van Imbrië lijkt. Ze is jaren geleden al uitgehuwelijkt aan een persoon die ze nog nooit heeft gezien. Wanneer haar verloofde ineens voor de deur staat , wordt het leven van Illiyana volledig op zijn kop gezet.
Illiyana moet op de vlucht , samen met haar verloofde. Ze hoort ook stemmen in haar hoofd, die haar in vreemde talen vertellen wat ze moet doen. Ze gaat op zoek naar haar ware identiteit. Als snel komt ze er achter dat haar verloofde niet degene is die ze dacht en dat ze op alle fronten wordt tegengewerkt. De antwoorden op de vragen die ze heeft , blijken verrassender te zijn dan ze had gedacht. Het wordt een tocht met de nodige tegenslagen en bijzondere verhaallijnen.
Het verhaal speelt zich in een andere wereld af, de schrijfster is er in geslaagd de omgeving waar in alles zich afspeelt, goed en boeiend te vertellen. Het karakter van Illiyana en haar verloofde zijn voldoende uitgewerkt om je in te kunnen leven in hun situatie. Door het verhaal heen komen er meer personen bij die voor een wending in het verhaal zorgen. Dit maakt het spannend.
De hoofdstukken zijn vrij lang maar het boek leest redelijk vlot. Omdat de schrijfster ervoor gekozen heeft sommige stukjes in een andere “taal” te schrijven, is het in het begin wel wennen. De andere “taal” wordt door middel van voetnoten in het Nederlands vertaald. Dit vind ik goed gevonden en als je er aan gewend bent, niet meer storend.
Op sommige momenten is het niet duidelijk of het verhaal verteld wordt vanuit Illiyana of vanuit iemand anders.
Het eind is totaal anders dan ik van te voren in mijn hoofd had, dus zeker verrassend. Er blijven nog een aantal vragen open, die hopelijk in deel twee beantwoord gaan worden.
Een verrassend verhaal, 4 sterren.