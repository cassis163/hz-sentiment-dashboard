In het begin van het boek begint het met een tekst via de mobiel van Peter de Haan tijdens een iets uitgelopen les. Hij stond er eerst niet bij stil :Hora est. Maar later ontvangt Peter de Haan nog meer vreemde berichten die toch verband houden met elkaar. Als dan ook iemand in de per toeval ontdekte ondergrondse gangen verdwijnt, bemerkt Peter dat deze vreemde berichten ook een gevaarlijke ondergrond voor hem hebben, omdat zijn goede vriendin Judith tevens verdwenen is. Zijn zoektocht door Leiden begint.
Jeroen Windmeijer gebruikt in zijn boek zeer veel aspecten van verschillende geloven met natuurlijk als "hoofpersoon" Paulus.
Enige kennis en interesse in Godsdienst is dan ook wel van belang.
Omdat er ook veel straatnamen en plaatsen van Leiden in dit boek gebruikt worden, voelde het voor mij als een flinke achterstand, omdat ik Leiden niet echt ken.
De spanning was er zeker, maar tegen het einde vond ik het net iets te langdradig worden, waarop ik mij betrapte dat mijn concentratie toch wel aan het afnemen was.