De "master of twist and turn" is in dit boek weer geweldig op dreef. Het boek bevat drie verschillende verhalen die op het eind allemaal samenvallen. Wanneer je uiteindelijk denkt dat je weet hoe de zaken in elkaar zitten, brengt Coben een nieuw feit naar voren, waarna je terug bij af bent. Dit alles gebeurt met een vanzelfsprekend gemak waardoor het ganse verhaal geloofwaardig blijft!
Harlan Coben is de eerste auteur die alle grote Amerikaanse thrillerprijzen op zijn naam heeft staan. Wanneer je zijn boeken leest, kan je niet anders zeggen dan dat dit verdiend is.