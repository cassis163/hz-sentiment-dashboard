Aanvankelijk was ik van plan om drie sterren uit te delen aan deze aflevering uit de Kate Brannigan-serie.
Kate werkt aan een aantal verschillende zaken, die allemaal netjes worden opgelost zonder dat ze er vreselijk veel inspanningen voor heeft moeten verrichten. Ze telt gewoon 1 plus 1 bij elkaar op, en ondertussen observeert ze de wereld (vooral het noordwesten van Engeland).
Dit alles is degelijk vakwerk, grappig en onderhoudend.
Maar op de laatste bladzijden komt er toch nog een onverwachte ontwikkeling, en het boek kent zelfs een enigszins ontroerend einde. Toch maar weer vier sterren.