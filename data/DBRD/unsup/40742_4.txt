Maud Mertens en Kyra Slagter, die de opleiding forensisch onderzoek in Amsterdam volgt, komen in dit tweede boek van Isa Maron weer samen. In West-Nederland verdwijnen op mysterieuze wijze kinderen in de leeftijd tussen acht en twaalf jaar.
In het nawoord wordt verwezen naar de zaak van het meisje van Nulde (2001) en het feit dat er nog steeds kinderen worden onderdrukt, worden mishandeld en moeten werken.

IJskoud is een super spannende en gruwelijke thriller, vooral ook omdat er kinderen in het spel zijn. Het boek leest echt vlot, mede door de vlotte schrijfstijl en de korte zinnen. De personages zijn levensecht. De spanning wordt gedurende het boek opgebouwd en het enige wat de lezer wil is verder lezen en weten hoe het afloopt. Ik heb genoten van dit geweldige boek. Een absolute aanrader! Ik kijk uit naar het volgende deel!