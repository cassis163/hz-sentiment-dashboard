Dit was toch weer een spannend boek dat heel vlot leest. Deze keer met Maura Isles in de hoofdrol. Ze is naar een medisch congress geweest en gaat nadien met een vriend die ze van vroeger kent, mee skieÂ‰n. Samen met nog enkele vrienden van hem en zijn dochter komen ze vast te zitten in de sneeuw. Ze gaan dan te voet verder en komen in een dal bij een twaalftal woningen uit. Er is niemand aanwezig, maar het lijkt wel alsof de bewoners net vertrokken zijn en ieder moment terug kunnen komen. Ondertussen zitten het gezelschap vast door een zware sneeuwstorm. Meer ga ik niet verklappen. Het einde is zonder meer heel verrassend.