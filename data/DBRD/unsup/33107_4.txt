Gotcha!

Sofia, viroloog in het Instituut voor Tropische Geneeskunde, krijgt op haar werk een telefoontje van haar dochter, Lorena. Wat ze dan hoort is hartverscheurend. Haar man en haar dochter worden overmeesterd en vermoord door criminelen.

‘Hij is hier, mama. Hij is hier!’ Ik hoor gekletter en de woorden: ‘Niet doen, niet doen…’ En dan niets meer.
Dan hoor ik een mannenstem, die iets brult wat me bijna tot waanzin drijft: ‘Gotcha’, gevolgd door een sadistische schaterlach.

Waarom zijn haar man en dochter van haar af genomen. Hoe moet Sofia met dit verschrikkelijke drama omgaan?

Rani Diaz, hoofdinspecteur moordzaken, heeft een nieuwe zaak om te onderzoeken. Er is een arm gevonden. Al snel vinden ze een tweede arm.

En dat is nog maar het begin van het boek. Wat kan Sterre Carron schrijven! Het boek begint met een wervelstorm dat veranderd in een zacht briesje om vervolgens weer in vol ornaat op te laaien.

De hoofdstukken zijn kort en verdeeld tussen Sofia en Rani. Dit is erg subtiel gedaan, daardoor blijft het makkelijk leesbaar.

Sterre Carron’s boeken zijn altijd een genot en ook dit boek is weer geweldig. Een ware sensatie voor de thrillerlezer. Ze kan zo mooi gedetailleerd de gruwelijkheden omschrijven die haar karakters overkomen dat het maar goed is dat ik zeker weet dat het maar een boek is.

Sterre is een geweldige criminal mastermind en ik hoop nog veel boeken van haar te kunnen lezen. Op naar de volgende plottwist!

4 en een halve ster!