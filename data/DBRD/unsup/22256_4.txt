Blind vertrouwen is een waardige opvolger van Twee Zomers. Het is wederom prettig leesbaar en spannend. Tevens worden het Franse leven/land/cultuur ook nu weer herkenbaar beschreven. Het boek heeft een mooie verhaallijn met een spannende plot. Het nodigt uit om mee te denken met de hoofdpersoon. Door de natuurgetrouwe weergave van het Franse platteland en de sfeer, kun je je gemakkelijk in het verhaal inleven.
In Blind Vertrouwen is Chantal Zwart opnieuw de hoofdpersoon. Ook het regionale radiostation speelt net als in Twee Zomers een prominente rol. Toch is het een op zichzelf staand verhaal dat goed te lezen is, zonder dat je het eerste boek gelezen moet hebben.
Het boek is vrijwel niet weg te leggen. Wees dus gewaarschuwd: Blind vertrouwen is verslavend!