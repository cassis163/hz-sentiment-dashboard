Prulletje vindt een zijden ei is geschreven door Thea Dubelaar en geïllustreerd door Liënne ten Kate. Thea heeft mij het boek opgestuurd en ik vertel jullie waar het over gaat en wat ik er van vind.


Wanneer Prulletje uit zijn ei is gekomen, vindt hij een heel raar ei. Het is niet hard, het heeft geen schil. Hij vraagt aan iedereen die hij tegen komt, of ze weten van wie het ei is. Uiteindelijk blijkt het van een zijderups te zijn. Prulletje vindt het reuze interessant en wilt het liefst meteen het ei openen. De zijdevlinder houdt hem gelukkig tegen.

Prulletje vindt een zijden ei, is een mooi verhaal over dat je niet meteen moet oordelen over iemand uiterlijk. Mensen of dieren die er iets anders uit zien dan de rest, kunnen ook heel erg lief zijn. Het verhaal is geschreven op rijm, wat een extra dimensie geeft. Wanneer ik een boek op rijm voorlees, stop ik soms voor het einde van de zin om de kinderen te laten raden welk woord er komt. Dit boek kun je er ideaal voor gebruiken!