Eindelijk weer een goed boek met Frieda Klein, beter dan de vorige twee.
Sandy, de ex-vriend van Frieda wordt uit de Theems gevist met doorgesneden keel. Al snel worden er bewijzen gevonden bij Frieda en ze is verdachte nummer één. De dag dat ze met haar advocate naar het politiebureau zou moeten gaan, komt ze niet opdagen. Ze duikt onder.
Dan gaat ze dingen doen die helemaal niet bij haar passen, zoals op kleine kinderen passen om op die manier informatie in te winnen. Ze verandert haar uiterlijk, kleed zich anders en woont aan de zelfkant van de maatschappij. Ze leert er veel, ook over zichzelf terwijl ze onderzoek doet.
Spannend, goed boek.