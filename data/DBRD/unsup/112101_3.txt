Het boek gaat over Sara, een jonge vrouw die onder het juk van haar moeder een aangepast leven leidt in Den Haag. Ze droomt over een ander leven en verzint een plan om ruimte voor zichzelf te creÃ«ren en even niet aan de sociale verplichtingen (van o.a. vrijgezellen ontmoeten) te hoeven voldoen. Haar vader vindt het goed dat ze naar hun buitenverblijf gaat om het verblijf te laten opknappen. Dat wat leest als een historische roman, met beeldende taal, geeft meer beeldspraak prijs dan je op het eerste gezicht zou denken. Zo leert Sara in de beschermde Hof haar liefde kennen, een eenvoudige geitenhoeder en tuinman, die haar inwijdt in de vertrouwdheid die liefde op kan roepen. Binnen het Hof komen haar zintuigen tot leven en geniet ze van de geuren, kleuren en vrijheid. Binnen en buiten het Hof leert ze het eenvoudige dorpsleven kennen en leert ze de eenvoud bij de dorpsmensen waarderen. Ze ontwikkelt vriendschap en een vertrouwdheid met vrouwen, die net als haar liefde, niet past bij haar Rang en Stand. Als zich nog meer taboes voordoen, leert ze met de steun van haar liefde en de vrouwen om haar heen, keuzes te maken, zodanig dat ze haar hart kan volgen en toch binnen haar Rang en Stand blijft functioneren. Mooi dat ze hierin ook de ruimte neemt om de sociale verplichtingen te vervangen door cultureel samenzijn, met kunst en muziek.
Het boek is gebaseerd op grondig onderzoek naar de Hof van Assendelft en de figuur Sara die daadwerkelijk heeft geleefd. Het gedegen onderzoek komt terug in de beschrijvingen van beelden, manier van omgaan met elkaar en gebruiken, die passen bij die tijd. Aangezien de overlevering niet volledig was over het leven van Sara heeft de schrijfster verder haar eigen fantasie gebruikt om er een goed leesbare historische roman over te schrijven.