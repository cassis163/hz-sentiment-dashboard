Jeroen Brouwers heeft een ongelooflijk beeld geschetst van het leven in een jongenspensionaat. Al zou de helft er maar van waar zijn, dan is het nog te bizar voor woorden.
Wat me vreselijk stoorde, was dat de hoofdpersoon, Eldert Haman, totaal geen moeite deed om zijn lot te ontvluchten.
Patricia haalde me de woorden uit de mond toen ze zei:"Die paar misbruiken wel op schandelijke manier hun macht over ventjes en jij houdt net als de hele bende je mond erover dicht, want de macht van zo'n opperjurk strekt zich uit over de hele kwezelgemeenschap die uit schijtlaarzen en laffe apen bestaat. Jij bent medeplichtig, besef je dat. " "Je bent daar zelf voor je leven gedrild en volslagen verknipt. Jij zit daar precies zo gevangen. Ook de cipier leeft achter tralies."

Hoeveel verknipte jongens zouden er hebben rond gelopen toen ze eindelijk de leeftijd hadden om uit dat pensionaat te ontsnappen?