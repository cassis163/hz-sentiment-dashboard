Werd je bij 'Het Amazone verbond' al op de eerste pagina met een lijk geconfronteerd, hier ga je vanaf de eerst pagina in een wervelstorm van gebeurtenissen mee.
De beiden boeken zijn goed los van elkaar te lezen, maar ik vond het wel fijn om 'het Amazone verbond' te hebben gelezen - al was het alleen maar omdat dat ook een super boek is -.

In de eerste hoofdstukken komen diverse personages langs die je even moet plaatsen en dan gaat het als een trein. Samen met Laura rol je van de ene in de andere gebeurtenis en ondertussen gebeuren er ook andere dingen die later weer een link met elkaar hebben. Het verhaal is zo geschreven dat ik af en toe het gevoel had dat ik als Laura in een film meespeelde (niet dat ik haar postuur en looks heb undecided).
Tot het einde van het verhaal vroeg ik me af hoe het nu allemaal zou gaan komen. Gelukkig blijkt dat aan het einde goed te komen in die zin dat de Amazones en Laura nog lang niet klaar met elkaar zijn. Een heerlijke gedachte vind ik dat.
Direct heb ik actie ondernomen en de boekenkast opgeruimd en er is dus nu ruimte om ook een plankje van de Lisdonk te gaan vullen.

Al met al een aanrader dit tweede boek over de Amazones!