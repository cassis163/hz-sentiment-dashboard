Als zijn zuster Aisha Peter erop duidt dat ze achtervolgd worden door een duister figuur veranderd dit zijn leven voorgoed. Als ze ook nog verdwijnt in een pashokje en niemand haar meer kent komt hij terecht in een wervelstorm die zijn weerga niet kent. Niets lijkt meer wat het is....

In snel opeenvolgende scenes neemt J. Sharpe je mee op een spannend en mysterieus avontuur. Niets lijkt wat het is en dit is het sterke van het verhaal. Het gaat niet om de karakterontwikkeling, maar om de verbazing, de spanning, de vervreemding die het verhaal opwekt. Hij weet je verschillende keren op het verkeerde been te zetten en dat maakt dit verhaal juist zo fascinerend. Het sleept je mee en je kan niet meer ophouden met lezen.

Syndroom is werkelijk een spannend boek geworden met een fascinerende uitgangspunt. Een aanrader voor iedereen, want je valt van de ene verbazing in de andere spanningsboog..

Nog een aanbeveling van mij. Koop de hardcover, daarin zit een extra verhaal. Dit verhaal is anders dat Syndroom, maar net zo fascinerend en gruwelijk als we van J. Sharpe zijn gewend.