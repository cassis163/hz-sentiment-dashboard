Met dank aan Sanne Hillemans voor de recensie-exemplaren.

Auteur: Sanne Hillemans

Uitgever: Sunny Hill Books

Aantal pagina’s: 210

Genre: Roman

Verschijningsdatum: mei 2017

Over de auteur:

Sanne Hillemans (25) is auteur van New Adult boeken. Ze heeft Bedrijfskunde (MER) en Psychologie gestudeerd in Groningen, woont regelmatig over de grens (Frankrijk, Indonesië) en is in haar vrije tijd het liefst aan het schrijven. Ze is in 2017 begonnen met het uitgeven van haar werk in eigen beheer, omdat ze een control freak is die alle touwtjes zelf in handen wil houden.

( Bron: http://www.sannehillemans.com )

De cover:

Wat een prachtcover. De kleurstelling, de sfeer. Op uiterlijk zou ik dit boek direct oppakken en de achterflap willen lezen!

Wat vond ik dit een heerlijk wegleesboek! In een originele setting, met pakkende personages neemt Sanne je mee het circusleven in.
Na het tragische verlies van Sara gaat het niet lekker met Noah. Drank en wiet lijken een uitvlucht maar is het dat ook wel?
Noah wordt na een bezoek aan het optreden wakker in het circus, oorzaak drank, en Noah blijft en reist vervolgens mee op verzoek van de circusdirecteur Cesar. Cesar, mijn held in dit verhaal. Hij is mysterieus maar vooral ook de goedheid zelve.

Meerdere personages doen hun intrede en via switchen van het heden naar het verleden leer je met name Noah en Emily steeds beter kennen. Circus Cesaria biedt een nieuwe familie, een nieuwe wereld en ik geniet.
Waarom en hoe zijn ze bij het circus beland? Daar blijkt bij een ieder een heel verhaal en verleden achter te zitten.
Liefde, verlies, eenzaamheid en vertrouwen, het zijn thema’s die er in dit verhaal er toe doen maar vooral ook hoe ga je daar dan mee om? Het lezen over het circusleven met al zijn ‘bewoners’ vind ik heerlijk, en langzaam lijkt het allemaal naar elkaar toe te groeien.

De schrijfstijl is mooi en eenvoudig van aard en het leest als een speer. Sanne doet nergens moeilijk en gedurende het verhaal werd ik verrast met een toffe plottwist. Dat zag ik niet aankomen!
Het verleden wordt goed uitgediept en ook de bijkomende gevoelens neem je met gemak over vanaf het papier. Richting einde wist Emily me zelfs een beetje te irriteren, dat je denkt: Nu weet ik het wel.
Het einde zelf blijkt open te zijn. Mijn eerste reactie, al knipperend met de ogen: Neeeeeee, is dit een eerste deel?? Om vervolgens te denken: het tweede en laatste deel, Ave Cesaria pak ik zeker op, want ik wil toch echt weten hoe dit afloopt.
Nog even geduld hebben tot eind 2017 dus!


Conclusie:

Schrijfstijl: 3.5
Leesplezier: 3.5
Plot: 3.5
Originaliteit: 3.5
Psychologie: 4

Drie en halve sterren voor Circus Cesaria.

Karin Meinen.