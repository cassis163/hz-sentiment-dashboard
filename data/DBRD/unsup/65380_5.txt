Een ontspannend boek van Sandra Berg. Liselot is begrafenisondernemer, maar heeft het daar zo druk mee, dat ze een beetje overwerkt raakt. Gevolg is dat ze overal dode mensen ziet lopen, die ze net begraven heeft. Haar vriendin Hilke besluit dat Liselot hard aan vakantie toe is en ze boekt een rondreis langs eeuwenoude Engelse spookhuizen. Een soort desensibilisatiekuur, zegt Hilke. Hoe meer spoken Liselot gaat zien, hoe minder ze er last van heeft.
Onderweg komen ze natuurlijk de nodige leuke mannen tegen, want Hilke vindt ook dat haar vriendin best weer eens aan een man toe is.
Een vlot leesbaar boek met humor, romantiek en allerlei onverwachte plotwendingen.