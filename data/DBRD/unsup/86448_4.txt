Elizabeth George levert steeds boeiende verhalen af en ook ‘Zand over Elena’ was zo een boek. Het aspect van een dove leerling die vermoord wordt aangetroffen en de verschillende mogelijke motieven maken het voor de lezer een giswerk naar de dader. Telkens weer is er een goed motief, maar klopt de tijdsaanduiding niet of omgekeerd. Er zijn dus meer dan genoeg pistes die openliggen. Lynley en Havers’ verhaal wordt ook in dit boek dieper uitgewerkt en gaat verder op de vorige delen. Havers’ moeder gaat achteruit en Lynley zit nog steeds met zijn hoofd bij Lady Helen. Het verhaal vordert mondjesmaat en bevat terug enkele interessante elementen. George’ weet telkens opnieuw te verrassen met haar karakters en een extraatje toe te voegen. Wederom heb ik genoten van een Lynley en Havers verhaal!