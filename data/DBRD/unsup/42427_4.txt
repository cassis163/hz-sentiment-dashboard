Het begin is erg vreemd, het gaat over Marcel een werkloze gepromoveerde student. Hij moet dus wel heel intelligent zijn, maar desondanks lukt het hem pas na een paar jaar een baan te vinden als hij zijn CV bij elkaar liegt. In de baan waarvoor hij in tegenstelling tot de functie-eisen totaal geen ervaring heeft, slaagt hij wonderwel! Totdat hij om aanvankelijke redenen wordt ontslagen. Persoonlijk dacht ik dat het met de vervalsing van zijn CV te maken had, wat dus achteraf een verkeerde aanname is. Het tweede deel van het boek gaat over een Kunstenares, Bodine, die nadat ze een kind heeft gebaard niet meer tot het maken van kunstwerken in staat is. Ze gaat uiteindelijk in op een uitnodiging van het instituut waar Marcel gewerkt heeft (enkele dagen na zijn ontslag aanvaardt ze de uitnodiging). Tijdens de reis en het verblijf van de speciale bijeenkomst probeert ze uit te vinden waarom Marcel ontslagen is. Bij 'toeval' hebben ze beide een moeder die veel zorg nodig heeft. Werkelijk op één van de laatste pagina's begin ik door te krijgen wat de relatie tussen Marcel en Bodine is. In mijn ogen beide geflipte studenten kunstgeschiedenis.
Pas na deze ontknoping, bijna thrillerachtig, steeg mijn waardering voor dit boek naar 4 sterren!.