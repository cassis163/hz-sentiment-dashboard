Je leest het iedere zomer wel eens: vader of moeder vergeten baby af te zetten bij de oppas of creche en ontdekt op het einde van de werkdag dat het kind dood in zijn maxi cosy zit, gestorven door de hitte. Dan denk ik iedere keer: hoe is dat nu mogelijk, dat weet je toch dat er een kind in uw auto zit?

Wim en Saskia zijn gelukkig getrouwd en hebben samen een zoontje Fenne en er is ook nog Bo, dochter uit een vorig huwelijk van Saskia en oma, de dementerende moeder van Wim. Op een dag overkomt Wim het ergste, hij vergeet zijn zoontje en ontdekt 's avonds het lijk van zijn zoontje. Verteerd door schuld kan hij zijn vrouw amper nog in de ogen kijken. Het huwelijk gaat eraan kapot.

In het tweede deel krijgen we een inkijkje in het leven van Saskia voordat ze gehuwd was met Wim. Dan begin je al het een en ander door te krijgen, er zit iets niet helemaal juist.