In De schim vertelt Jo Nesbø het vervolg van het turbulente leven van Harry Hole, ex politieman en verslaafde. Als hij een veroordeelde van moord op Gusto Hanssen in de gevangenis bezoekt schrikt hij als hij in het gezicht van zijn zoon Oleg Fauke kijkt.
Hole leeft dan gescheiden van Rakel Fauke en heeft zijn eigen leven nauwelijks op de rails.
Hij krijgt zijn zoon vrij maar moet dan nog wel op zoek naar de werkelijke moordenaar.

Ronddolend in de wereld van drugsverslaafden en handelaars probeert hij ook de vermiste Irene Hanssen op te sporen, een pleegzus van de vermoorde Gusto.

De schim schept een beeld als zou Noorwegen voornamelijk uit drugs- en drankverslaafden bestaan. In een speurtocht die bijna een zwerftocht dreigt te worden, probeert Harry Hole helderheid te krijgen in de moordzaak die eigenlijk al gesloten is. Leuk gevonden is het beeld dat Nesbø schept vanuit de blik van een rat die een dood lichaam verkent.
Het laatste stukje van de ontknoping lijkt als een rit in een snelle achtbaan in het donker. Geen oriëntatievermogen en niet wetend waar het einde is. Daar tenslotte toch aangekomen, is het de vraag of je dat einde wel gewenst hebt.
Niet het sterkste verhaal uit de Hole-reeks van Nesbø maar wel duidelijk herkenbaar.