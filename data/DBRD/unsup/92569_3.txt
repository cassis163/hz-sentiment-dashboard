Het boek is opgedeeld in 3 delen: Becoming me (hoe ik Michelle werd), Becoming us (hoe ik Obama werd) en Becoming more (hoe ik meer werd). Ik vond het middelste deel het fijnste om te lezen, de ontmoeting met Barack en de dynamiek tussen hen beiden was grappig, ontroerend en vol liefde. Het eerste deel was voor mij wat te oppervlakkig en het laatste deel was vooral politiek getint. Hier en daar zijn er wel leuke anekdotes van Michelle's leven als FLOTUS, bijvoorbeeld met Queen Elisabeth en haar krappe schoenen of hoe de kinderen in the White House van een schuine gang naar beneden glijden. En ook mooie verwezenlijkingen op vlak van kinderobesitas door samenwerkingen aan te gaan met bedrijven, scholen, ... wat allemaal start met een koppige First Lady die per se een moestuin wil uitgraven in de prachtige tuinen van het White House. Straffe dame waar ik alleen maar bewondering voor kan hebben!