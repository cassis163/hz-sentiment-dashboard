Ik wilde dit boek zo graag lezen – in bed – maar daar
was hij dus veel te dik en te zwaar voor. Dus ik heb het boek
gedriëendeeld…wat dus eigenlijk bijna een misdaad is, maar
nu heb ik het wel eindelijk kunnen lezen.
Dit is echt een fascinerend boek wat je vastgrijpt en meesleurt.
De hoofdpersoon is Toru Okada en samen met hem, begin je aan
een interessante zoektocht. Op zoek naar de weggelopen kat en
naar zijn vrouw die plotseling niet meer thuis komt. Je leert allerlei
verschillende personen kennen, waarvan de ene nog onwerkelijker
is dan de ander. Maar hoe vreemd ook: je leert ze echt kennen en
waarderen. Bijvoorbeeld de twee bizarre mysterieuze zussen, het
rare vreemde buurmeisje, de oude bejaarde man die vroeger als
soldaat heeft gezien hoe iemand levend werd gevild. Of de madam
waar Toru voor gaat werken, of haar zoon, de chauffeur en computer-
deskundige, die sinds zijn kleutertijd nooit meer heeft gesproken.
Zo leer je nog zo’n vijf vreemde personen kennen die allemaal,
toch eigenlijk weer heel gewoon worden door de briljante geschreven
stijl van Murakami.