Intrigerend boek, dat tot nadenken stemt. Een geactualiseerd '1984', zeg maar. Al grijpt de huidige digitale revolutie nog niet zo ingrijpend in in ons leven, zoals Orwell of  Dave Eggers in De Cirkel beschrijven.

Toch bekroop me al lezend het gevoel dat Google, Facebook en Apple wel erg veel macht hebben, cq het leven van alle dag enorm kunnen beinvloeden. Laat ik het met een klein voorbeeldje illustreren: Onlangs zat ik met mijn vrouw in een cafeetje. Achter me zaten wat mensen die ik niet kon zien. Maar horen deed ik ze ook niet.Tot ik opstond en zag dat het om een stel jongelui ging dat tegenover elkaar zat....allebei geconcentreerd kijkend op de eigen smartphone. Geen enkele onderling communicatie dus. Ik bedoel maar...

Of neem dat dorp in Groningen: Op 21 september 2012 brak groot oproer met vernielingen en plunderingen uit in Haren na een publiekelijk verspreide uitnodiging voor een verjaardagsfeestje via de sociaalnetwerksite Facebook. De gebeurtenissen kregen de naam Project X Haren mee en brachten het dorp in het wereldnieuws.

Ik zelf twitter niet, heb geen facebook en mijn iphone is van voor de oorlog. En dat wil ik zo lang mogelijk volhouden.