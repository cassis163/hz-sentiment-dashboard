"Mislukt" is het nieuw YA-Boek van schrijfster Iris Boter, eerder schreef zij al "zwaartekracht en "Wish you were here", maar de meeste zullen haar kennen van haar kinderboeken zoals "De dierenridders".

In "Mislukt" volgen we Lois, een in eerste instantie erg onzeker meisje. Na de middelbare school besluit ze zonder dat haar ouders achter haar beslissing staan naar de kunstacademie te gaan. Ze valt niet op en zorgt er wel voor dat dat ook niet zal gebeuren. Totdat ze opeens Giel ziet. Ze kon Giel al van de middelbare school, ze vond hem toen al stiekem wel een beetje leuk. Giel is toen alleen plotseling verhuisd nadat zijn moeder was overleden. Nu zag ze hem eindelijk weer en meteen sloeg de onzekerheid weer toe.

Plotseling moet Lois haar studenten kamer verlaten en Giel bied haar aan te helpen. Na een aantal nachten bij Giel te hebben gelogeerd vind ze een kamer midden in het centrum aan de gracht bij de oude mevrouw Vogel. Ze neem de kamer en vanaf dat moment gebeuren er vreemde dingen, Lois kan bijv. opeens prachtig piano spelen zonder ooit een muzieknoot te hebben geleerd. Giel en Lois groeien langzaam naar elkaar toe maar Lois laat Giel niet te dichtbij komen, maar waarom niet?

Dan... valt Lois van de trap... en vanaf dat moment verandert haar leven..

"Mislukt" is een duidelijk en vlot geschreven verhaal. Je leeft echt met Lois mee en het boek wegleggen is niet gemakkelijk. Nadat het uit is zweeft het nog een aantal dagen door in je hoofd. Het verhaal bevat mooie quotes en laat je over een hoop dingen anders nadenken. Het verhaal is echt een beetje filosofisch geschreven. Het bevat zoals veel YA-Boeken romantische stukken maar het is niet teveel, mooi gedoseerd waardoor het voor de mannelijke YA-Fans ook een genoegen is om dit te lezen.

Mislukt is absoluut gelukt! Een aanrader voor alle YA-liefhebbers!