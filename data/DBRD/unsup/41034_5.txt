Allereerst wil ik Terrence en uitgeverij Ambilicious/Aqua ZZ bedanken voor het toesturen van het recensie-exemplaar.
Het verhaal Wegversperring gaat over een Nederlands gezin Richard, Paula en dochter Shirley van 9. Ze zijn op vakantie in de Verenigde staten en komen midden in de woestijn vast te staan in de file. Waarom er ineens een file is, is lang onduidelijk. Eerst valt de autoradio uit en later is er een ontploffing, daarna doet de accu van de auto het niet meer, en die van de andere auto’s ook niet ..En het landschap veranderd .Erg raar. Ze zullen dus moeten wachten tot er hulp van buitenaf komt. Richard krijgt de taak zijn gezin te beschermen tegen deze dodelijke fenomenen.
Hij krijgt het idee dat iemand in deze file het op hen gemunt heeft.. maar toch gaan Richard en Paula met een paar anderen samen een uitweg zoeken. Jake is een rare, Floyd is mysterieus en Ellen met haar kind jong en onervaren.
Voor Richard is dit erg lastig, hij heeft wat trauma’s opgelopen in het verleden en die spelen nu op . Kan hij zijn gezin beschermen tegen hetgeen er gebeurd?
Het verhaal leest erg vlot, al vanaf de eerste bladzijde zit je in het verhaal en wil je weten wat er daar gebeurd. Je kan je goed inleven in Richard, die worstelt met zijn trauma maar toch zijn gezin wil beschermen. Je kan je ook inleven in Floyd, die als oudste ook de wijste lijkt te zijn. De andere karakters zijn wat oppervlakkiger maar toch kan je je wel in hen verplaatsen.
De spanning in het verhaal is goed voelbaar, zowel de spanning tussen de personen als de spanning van wat er nu aan de hand is. Het is een boek met een hoog suspense en horror/thriller gehalte waar ook humor in voor komt.
De opbouw naar het plot is goed, het eind is erg verrassend. Dit had ik niet zien aankomen.
Wat mij betreft een aanrader.
5 sterren.