1956, Nazi Duitsland is al ruim 10 jaar verleden tijd en Bernie Günther, de hoofd figuur uit 10 eerdere werken van Phillip Kerr heeft zich gevestigd aan de Franse Rivièra waar hij zijn dagen slijt als conciërge in het Grand Hotel du Cap Ferrat onder de schuilnaam Walter Wolf.

Het rustige leven van Wolf, wat naast zijn werk in het hotel voornamelijk bestaat uit iets te veel drinken en het spelen van bridge krijgt een wending als hij toetreedt tot de inner-circle van de onmeetbaar rijke, populaire en teruggetrokken schrijver W.S. Maugham. Als Wolf er achterkomt dat Maugham op de hoogte is van zijn bewogen leven dringt het al gauw tot Wolf door dat hij wederom zijn eigen ik moet worden en verwikkeld raakt in een spel vol intrige en chantage waarbij ook een demon uit het verleden een belangrijke rol speelt.

Wederom een boek van Kerr geplaatst in een setting met menig historisch figuur met daaromheen een fictief verhaal. Bernie is Bernie, het vertel tempo is prachtig en de eerste helft van het boek heeft alle sterke elementen die we van Kerr gewend zijn, daarna komt de klad er in een kabbelt het verhaal naar de climax.

Het verwachtingspatroon voor de Bernie Günther verhalen is hoog, en dat wordt met name in deel 2 niet waargemaakt. wat overblijft is echter nog een zeer behoorlijk, kwalitatief verhaal. Op naar deel 12

totaal score: 3,5 sterren

Spanning: 3***
Plot: 4****
Leesplezier: 4 ****
Schrijfstijl: 4 ****
Originaliteit: 3 ***
Psychologie: 3***