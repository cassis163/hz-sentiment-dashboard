Met deze twee novelles in één bundel bevind je je weer even in de wereld van Kat en Carter uit Stuk van jou en Max en Grace uit Stil van jou. Het eerste verhaal speelt zich af tussen boek 1 en 2 en het tweede tussen 2 en 3, heel erg leuk om zo toch nog wat meer te weten te komen over de personages die je in je hart gesloten hebt. (misschien niet verstandig om verder te lezen als je boek 1 en/of 2 nog niet uit hebt!)
Carter en Kat wonen samen en gaan een grote stap nemen, maar dat gaat niet zonder slag of stoot, want Kat’s moeder is nog altijd niet erg weg van ex-gevangene Carter. En dan zit Carter’s beste vriend Max ook nog in een afkickkliniek. Carter maakt zich veel zorgen om hem. Gelukkig gaat het de goede kant op en heeft Max zijn Grace leren kennen.
Kat is dolgelukkig met haar grote liefde, maar ze blijken het toch ergens niet helemaal eens over te zijn, zal dat tussen ze in komen te staan?
Wat was het fijn om Kat en Carter weer tegen te komen! En om nog wat meer te lezen over Max (al gaat het voornamelijk om die andere twee). Deze twee korte verhalen zijn echt een aanvulling op de boeken, losstaand zouden ze niet zoveel zeggen, maar als je de voorgeschiedenis kent is het weer zo mooi, romantisch en intens! Het eerste verhaal is wat luchtiger dan het tweede, daar wordt het wel even echt serieus… Wat bij allebei hetzelfde is, en ook in de andere boeken, zijn de onwijs sexy erotische scènes die erin zitten. De vonken vliegen er weer vanaf.
Super leuke aanvulling op de reeks, voor de echte fans <3