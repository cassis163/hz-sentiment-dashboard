!In deze review komen spoilers en mijn ongezouten meningen in voor!
Review 31#

Het zevende boek van de serie Zoop. Deze review niet lezen als je de andere boeken van der serie nog niet gelezen hebt.

Het verhaal:
Bastiaan ziet voor zichzelf een mooie toekomst als dj. Hij weet zijn mederangers vaak urenlang bezig te houden met zijn muzikale escapades. Bastiaan heeft zijn oog op nieuwe apparatuur laten vallen en koopt die met geld wat hij niet heeft. Hoe komt hij nu aan geld om die ongure types terug te betalen?
!Spoiler alert!
8 studenten doen de opleiding dierenverzorger in de dierentuin Ouwehands Dierenpark Rhenen. De rangers bestaan uit: De dappere Mike, de mysterieuze Elise, de lieve Alwin, de muzikant Bastiaan, de verwende Bionda, de slimme Moes, de aparte Taffie en de eigenwijze Sira. Zij krijgen les van de strenge Gaby en de charmeur Fabian. Moes had met het oplossen van de dierenvergiftiging (lees Moes speurt naar vergif) geld gekregen. Dat geld is niet iedereen vergeten. Taffie, Bionda en Bastiaan geven hints dat het geld naar hun toe moet gaan. Bastiaan is in de veronderstelling dat hij de goedkeuring van Moes heeft en schaft een dure dj set aan van ongure types. De 3 rangers eisen zowat het geld en Moes zegt tegen alle drie nee. Ondertussen raakt Bastiaan alleen nog maar verder in de problemen. Moes geeft het geld aan een bijzonder project voor de leeuwen en nodigt prins Dayo daarvoor uit. De prins is gecharmeerd van Sira en laat dat duidelijk merken. De 2 beginnen een relatie en er ontstaan cultuurbotsingen. Na een hoop drama, leert Bastiaan een wijze les en is alles opgelost.

Ik haat geldwolven, je moet gewoon werken/sparen voor je geld.

Conclusie:
Boek bij de tv-serie.
Jeugdsentiment.
Snel uit.

Cheen