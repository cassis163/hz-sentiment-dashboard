In dit boek krijg je een kijkje in het leven van de Zwitserse garde. Zij zorgen voor de beveiliging in het Vaticaan. Marin Hochstettler is de commandant, hij werkt bijna elke dag nauw samen met de paus. Waar de paus is, zul je Martin in de buurt kunnen vinden. Hij heeft in het begin van zijn carrière een paus op een vreemde manier zien sterven. Nu dreigt er gevaar, iemand wil de paus om het leven brengen, maar wie? En hoe pak je dat aan, als de dreiging vanuit de kerk zelf komt?
Een andere verhaallijn is die van Jaap Hofhuis. Hij is pastor van de kerk der friezen in Rome. Zijn vader ligt op sterven, dus gaat hij terug naar Nederland. Zijn vader laat hem iets afschuwelijks na. Jaap kan niet anders, hij moet de onderste steen boven water halen. Wat hij te zien krijgt, kan hem voor altijd van zijn geloof afbrengen. Hij krijgt veel tegenstand van de kerk zelf, bij zijn onderzoek. Voordat hij heet weet raakt hij betrokken bij duistere zaken. Het komt een stukje dichterbij, omdat er een stukje Nederland in zit. Hierdoor voel je nog meer mee!
De verhaallijnen komen pas laat in het boek echt samen, maar als lezer weet je dat ze met elkaar verbonden zijn. Ze vechten allebei tegen de corruptie in de kerk.
Het is een bijzonder goed boek, je ziet alles zo voor je. Wegleggen is ook geen optie. Het is nagelbijtend spannend. Als de naam Opus Dei valt, weet je dat het mis is. De kerk is een machtig apparaat en men maakt er misbruik van, op diverse manieren. Het is een wereld op zich. Ééntje die je niet meer loslaat. Laten we hopen dat ze daar echt het beste met de gelovigen voor hebben…. En dat ze niet uit zijn op macht. Want wie er met de scepter zwaait, daar is niet iedereen het mee eens. Dat is herkenbaar in alle maatschappijen.
Leest als een speer. Nagelbijtend spannend. Een einde waarbij ik naar de tissues moest grijpen. Dikke 5sterren*****