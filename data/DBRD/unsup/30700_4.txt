Ik was erg blij dat Edward weer terug was! Héél erg blij! Zonder hem is Bella maar saai. En toen hij weg was, was zijn familie ook weg, dus er was geen één vampier meer in Forks! Help! Maar goed, hij was terug, zijn familie was terug, ik was blij.
Ik denk dat ik dit boek het “minst spannend” vind, maar dat is alleen omdat er wel een boek moet zijn dat wat minder is. Het hele idee is erg spannend, maar “het gevecht” dat aan het einde van het boek wordt gestreden is erg kort, en bovendien zijn Edward en Bella er niet bij. Ik was daarom positief verrast toen Victoria langskwam, want dan was er toch nog een soort strijd waar ik echt naast kon staan. Maar ook dat was helaas snel voorbij. Volgens mij was ik in de stemming voor veel actie!

De verhalen van Jasper en Rosalie vond ik erg interessant om te lezen. Ik wilde wel eens weten waarom zij vampiers werden! Ook de verhalen over de Quileutes waren gaaf en mooi uitgewerkt.

Wat ik alleen niet echt snap is dat Bella het zo erg vindt om met Edward te trouwen! En ik vind het zo raar dat ze de bruiloft gebruiken in onderhandelingen! Edward wil alleen dat Bella een vampier wordt als ze trouwen, en Bella doet alsof dat het einde van de wereld is! Ik snap heus wel dat als ze gaan trouwen, dat ze het allemaal menen enzo, maar het kwam echt heel erg raar over op mij.

De schrijfstijl is weer fantastisch, ik heb er verder niet veel op aan te merken. Soms verloor ik wel even mijn concentratie omdat het zo lang duurde voordat het gevecht plaatsvond. Maar voor de rest… Het is gewoon een goed boek!

Het lint op de cover stelt de keuze van Bella voor tussen Edward en Jacob. Een mooiere verklaring die ik heb gevonden is dat Bella nooit helemaal zal kunnen breken met haar menselijke leven. De paar draadjes die je nog ziet zitten tussen de twee helften van het lint laten dat mooi zien.

Misschien is dit het wat mindere boek uit de serie, het is nog steeds een boek dat er echt bij hoort, en hij behoort gewoon tot mijn favorieten! Lezen dus!