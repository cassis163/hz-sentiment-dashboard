De teerling is geworpen is het eerste deel in de serie Leona van Jenny Rogneby. Het is het debuut van Rogneby, en ik moet zeggen, een zeer goed debuut!
Het boek gaat om Leona, een rechercheur op de afdeling AED. Leona heeft een persoonlijkheidsstoornis en is niet in staat om ergens gevoels voor te hebben, behalve haar kinderen. Ze heeft al lang geleden geleerd hoe je je moet gedragen en hoe een 'normaal'  leven eruit hoort te zien. Ze wordt op een onderzoek gezet naar een bankoverval waarbij een klein meisje de bank in is gelopen en met een grote zak met geld naar buiten is verdwenen en in rook is opgegaan. Het blijft niet bij deze ene overval. Leona blijkt verslaafd te zijn aan pokeren op internet en heeft hiermee al heel veel geld verloren. Nu heb ik zelf een vriend die hier helaas ook last van heeft, dus ik herkende veel in het verhaal en kreeg hierdoor ook in de gaten dat deze mensen precies hetzelfde hierover denken. Het verhaal is heel geloofwaardig geschreven en is zeer spannend. Het verhaal is mooi opgebouwd en zit vol verrassende plotwendingen, de personages zijn mooi uitgewerkt en er is te zien in het verhaal dat er goed onderzoek is gedaan naar deze persoonlijkheidsstoornis. Je valt van de ene verbazing in de andere. Het boek was te snel uit, met een min of meer open einde en ik ben nu al erg benieuwd naar het vervolg van dit verhaal..
Kortom, een spannend, meeslepend en toch wel een beetje een confroterend verhaal.