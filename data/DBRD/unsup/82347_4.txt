De cover was precies een magneet die mij het boek deed opnemen en de achterflap liet lezen.
De variant op het werk van Michelango is subliem goed gevonden en past perfect bij het verhaal. Ook de kleurschakeringen zijn doordacht. Onderaan nog een hoekje blauwe hemel die al snel overvloeit naar de bewolking om daarna onheilspellend grijs te worden. De titel is overduidelijk en toch werd hier goed over nagedacht, zeer passend bij het verhaal en de gouden lepeltjes.

Ik weet wat ik mag verwachten van een boek geschreven door Bart Debbaut. Toch stelde ik mij de vragen: "Wat soort verhaal wordt dit? Waar leidt dit, ons lezers, naartoe? Een satire op het thema "God", wat moet ik mij daarbij voorstellen?" Uiteindelijk ben ik er maar aan begonnen en het werd vrij snel duidelijk welke richting Bart Debbaut ons heen wil leiden.

Of de karakters voldoende worden uitgediept, is iets wat er niet toe doet. Er wordt vanuit een totaal ander perspectief geschreven. Voor bepaalde personages wordt er gerefereerd naar Bijbelse figuren. Figuren die 2000 jaar terug heel belangrijk waren en waarvoor die stonden, wordt duidelijk meegegeven.

De nieuwe Messias "Kevin" tweede zoon van God brengt nogal wat teweeg op aarde. En hier draait het allemaal rond. De manier waarop het geschreven is, is echt wel goed gevonden. Wat er in de hemel allemaal gebeurt, wil ik niet verklappen, maar in elk geval is het geschreven met de nodige Bijbelkennis. Het plot was verrassend, maar mij ging het toch iets te ver.

Enkele quotes en citaten:
Zolang je boos bent, laat je de ander winnen.
Ruzie is een vorm van liefde. Je kan geen ruzie maken met iemand die je onverschillig laat.
Vrees is het gevolg van onwetendheid
Je kunt beter ruzie hebben met een wijze dan vriendschap met een dwaas.

Ik heb het boek zo objectief mogelijk vanuit alle ooghoeken bekeken, desondanks ik niet zo te vinden ben voor dit boek. Mij heeft het niet kunnen bekoren, wat niet betekent dat het boek slecht is, zeker niet! Het is blijkbaar niet het genre boek dat ik graag lees.
De schrijfstijl vind ik wel heel goed dus 4 sterren
Originaliteit krijgt ook 4 sterren
Het plot geef ikzelf slechts 2 sterren

Geef mij maar de andere boeken van Bart Debbaut, die vind ik dan wel subliem!!!