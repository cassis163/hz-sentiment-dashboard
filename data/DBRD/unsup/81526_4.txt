Lizzy, de hoofdpersoon van dit boek, krijgt van haar opa op zijn sterfbed een opdracht. Ze moet een aantal documenten uit zijn landgoed halen en voor gerechtigheid zorgen.

Bij het openen van het testament krijgt de familie een onplezierige verrassing te verwerken. Het landgoed in de Vogezen is nagelaten aan twee vreemden, David en Ella Bloch. Opa, Bodo Kirchmann, was een vermogend man en hoofd van een horlogedynastie in Baden.

Aan het zorgeloze luxe leven van Lizzy en haar gezin komt abrupt een einde. Ze wil echter toch de belofte aan haar grootvader nakomen en begint een onderzoek. Haar familie is daarbij geen grote hulp. Ze wordt juist tegengewerkt. Ze komt er achter dat het echtpaar Bloch de nazaten zijn van de Jood Samuel Bloch, de voormalige bedrijfspartner van haar opa. In 1937 moet Samuel de fabriek gedwongen verlaten door de opkomst van de Nazis.
Welke geheimen had haar grootvader en waarom is de rest van de familie zo tegen haar onderzoek. Is de rijkdom van de familie misschien op kosten van de familie Bloch verkregen.
Terugblikken op de periode van de 2e Wereldoorlog schetsen een steeds duidelijker beeld van de omstandigheden.
Ook binnen het eigen gezin van Lizzy zijn spanningen, met haar dochter en haar vriend Tom. Tom blijft haar een eerdere fout verwijten.

Het verhaal gaat over vriendschap en familie, over moraal, verraad en vergeving. De spanning bouwt zich gedurende het gehele verhaal op en laat je tot het laatst wachten op het emotionele einde.
Een prachtig meeslepend debuut dat in een plezierige stijl is geschreven. Echt een boek dat je gekluisterd houd aan je stoel.