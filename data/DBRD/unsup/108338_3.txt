Breek mijn hart niet

Na het eerste deel gelezen te hebben was ik erg benieuwd naar het vervolg. De schrijfstijl is lekker weg te lezen. Echter had ik vooral in het begin moeite om in het verhaal te komen. Dit kwam mede door de personage van Eddie/Eduard de broer van Freddie/Frederick. Deze stond me zo tegen dat hij mij ook irriteerde. Ook het feit dat Sophie dat wat Eddie bij haar heeft gedaan zo "naast" haar neer kan leggen kan ik niet bij. Dit stuk vind ik dan ook ongeloofwaardig overkomen. Verder zorgt de schrijfster ervoor dat je het verhaal wel verder wilt lezen. Er gebeuren genoeg dingen om het spannend te houden en de vaart blijft ook in het verhaal zitten. Helaas vind ik de hoofdpersoon Sophie af en toe erg naïef overkomen, wat ik best wel jammer vond. De cliffhanger op het eind zorgt er dan wel weer voor dat ik ontzettend benieuwd ben naar het derde deel. Waarin ik toch wel hoop dat voor sommige mensen Karma gaat werken. En dat Sophie wat minder naïef is. Al met al een leuk boek om weg te lezen, ik zou zeggen op naar boek drie.