Nadat ik eerst Strijder een half uur heb zitten aaien door wederom de heerlijke cover die hij had, was het tijd om te beginnen. Ik had nogal hoge verwachtingen aangezien ''Jager'', deel 3 uit de serie, me erg verraste. Het kon alleen maar beter worden toch? En ja hoor, dat werd het!

De boeken lezen heerlijk weg door de simpele maar boeiende schrijfstijl. Ook krijgen we aardig wat informatie waar ik persoonlijk erg op zat te wachten. Het boek was niet langdradig en de informatie werd mooi verdeeld over het hele boek. Geen informatiedump dus.

Normaal gesproken heb ik het niet zo op die clich√© driehoeksverhoudingen maar deze vond ik niet zo erg. Ergens vond ik het eigenlijk best wel leuk. In dit boek ben ik er veel meer mee bezig, ik denk dat dat komt omdat er echt wat meer diepgang in zit dan ik normaal gewend ben.

Dit deel vond ik ook oprecht het spannendste deel. Eindelijk brak de strijd aan, zoals de titel meegeeft. Dit was voor mij iets waar ik echt op zat te wachten en eindelijk kregen we het dan! Ik kan dan ook niet wachten met wat het laatste deel voor ons in petto heeft. Helaas moeten we daar nog veel te lang op wachten. :(