Kennedy's brein vond ik niet alleen een spannend, maar ook een erg aangrijpend verhaal over de aids problematiek in Afrika en de misbruiken in de medische industrie. Het verhaal deed me erg denken aan De toegewijde tuinier van John Le Carre, dat ook verfilmd werd als The constant gardener.

Mankell verblijft meerdere maanden per jaar in Mozambique en ik denk dat hij met dit verhaal heeft willen duidelijk maken welke indrukken en ervaringen hij daar opdoet tussen de plaatselijke bevolking. En daar is hij volgens mij zeer goed in geslaagd. Ook al is het natuurlijk maar fictie, je voelt duidelijk met welke grote problemen de 'gewone' mensen daar dagelijks te kampen hebben en hoe ver dit van ons af staat.
Op de website van Henning Mankell kan je ook een filmpje bekijken waarin hij in Afrika bij mensen thuis gaat die besmet zijn en met hen praat over hun ervaringen. Erg indrukwekkend.