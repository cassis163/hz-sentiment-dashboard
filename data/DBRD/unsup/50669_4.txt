Met zinnen als een 'stilleven' en met aangrijpende woorden vertelt schrijfster Stephanie Butland in “Omringd door water” het verhaal van Elizabeth; ze verloor haar man; van Patricia, ze verloor haar zoon; van Blake&Andy, ze verloren een vriend.
Michael Gray verdronk toen hij Kate Mickletwaite uit het ijskoude water had gered.
Kate herinnert zicht niets, was ze uitgegleden, wat was er aan de hand? Was het toeval dat Mike langs het water liep, juist daar?

Zus Melanie komt uit Australië om Elizabeth te ondersteunen. Er breekt een periode aan van diepe rouw, ongeloof, machteloosheid, maar er is meer. Langzamerhand dringt er spanning op, wat is er nooit gezegd, wat moet geheim blijven?
Als de geheimen het kleine dorp Trockton bereiken, roddels dreigen door te dringen, de spanning is doorbroken, verlossende woorden zijn gesproken ontstaat er een dramatische situatie.

“Ze ziet dat Mel iets zegt; ze ziet haar lippen bewegen en hoort iets, maar haar oren zijn zo in de war dat ze de woorden niet kunnen samenvoegen tot iets begrijpelijks”.

Voor de gevolgen wordt gevreesd, men waakt, beschermd, wacht af totdat er ergens op een avond een klein ontroerend bericht alle harten bereikt.

Stephanie Butland schrijft met “Omringd door water” een hartverscheurende, verrassende roman, heel erg mooi.