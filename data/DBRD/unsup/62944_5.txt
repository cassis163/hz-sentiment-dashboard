Oh mensen, wat een fantastisch boek is ‘Nieuwe maan’ van Sarah Crossan! Het verhaal gaat over de 17-jarige Joe Moon die zijn broer Ed tien jaar niet heeft gezien en nu naar Texas vertrekt om Ed bij te staan gedurende zijn laatste weken in de dodencel. Familiebanden, (broeder)liefde, verlies en hereniging, het komt allemaal voorbij in dit verhaal. Al lezende kom je er achter hoe de jeugd van Joe is geweest en de rol die zijn oudere broer Ed daarin heeft gespeeld.

Het verhaal is in versvorm geschreven, maar leest niet, waar ik bang voor was, vervelend. Door die paar zinnen per pagina ga je in sneltreinvaart door het verhaal heen. En dat moet ook, want dit verhaal gaat door merg en been en het enige dat je wilt is doorlezen.