Ik heb veel moeite gehad om dit boek uit te lezen, ik had hem bijna afgeschreven, maar mijn nieuwsgierigheid heeft toch van me gewonnen. En het einde van het boek maakte het allemaal goed! In de laatste 100 pagina's ontpopt Cassia zich eindelijk tot de rebel waar we vanaf de eerst bladzijde al op zaten te wachten.

Wat ik leuk vond aan dit boek:
De wereld-opbouw: De wereld die Ally in dit boek heeft weten te creeren is in een woord fascinerend! Een wereld waar alles gepland word en er geen ruimte is voor een eigen wil of creativiteit. Ik denk niet dat ik het er een dag vol zou kunnen houden! Angst aan wekkend!

De prille liefde: De prille liefde die ontstaat tussen Cassia en Ky, Ky de mysterieuze jongen die kan schrijven en zijn geheimen met Cassia deelt. Ik hoop dat we in het volgende boek nog meer van hem te zien krijgen!

Wat ik niet leuk vond:
De traagheid waarmee het verhaal vorderde, voor mij miste het actie, of verrassende elementen of misschien wel schokkende scenes. Ik weet het niet, maar voor mij duurde alles te lang. Hierdoor legde ik het boek iedere keer weer weg, en heeft het mij ongeveer een maand gekost om me er doorheen te bijten. Dit vind ik wel een groot nadeel. Maar hier is ook waarin ik mijzelf tegen spreek. Kijkende naar de wereldvorming en verhaallijn, had Ally het ook niet anders kunnen schrijven. Het doorbreken van gedachten/gedragspatronen is niet iets wat je in een dag doet, zulke dingen kosten tijd en dat is waarom het verhaal zich langzaam voortbeweegt.

Lees meer op: http://www.ijskoudepassie.com/2013/05/recensie-matched-ally-condie.html
Voor de Engelse lezers: http://www.icecoldpassion.com/2014/10/review-matched-ally-condie.html