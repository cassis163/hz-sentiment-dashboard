Jansen-Kim heeft in haar boek Contact 29 verhalen gebundeld, waarvan sommige ultra kort zijn en andere juist weer wat uitvoeriger beschreven. Zoals de titel reeds prijsgeeft is contact in de vorm van relatie en interactie tussen mensen de rode draad. Ondanks de heftige thema's lezen de verhalen bijzonder soepel, en is er een goede balans in diepgang en humor. Hier schuilt de kracht van Jansen-Kim's schrijftalent, de verbinding in woord en gevoel en de fijne overdracht ervan op de lezer.

Bij een verhalenbundel zoals deze is het prettig om steeds een verhaal te kunnen lezen tussen je bezigheden door. Alhoewel eenmaal begonnen de andere bezigheden wellicht vergeten zouden kunnen worden, want de aandacht is zeer makkelijk gepakt en laat vrij moeilijk los.

Anders dan de wat sober uitgevoerde cover doet vermoeden raak je al lezend in een vlotte stroomversnelling en schiet je van de ene emotie in de andere. Voor de oplettende lezer(es) kan er ook winst te behalen zijn in de levenslessen die in de verhalen verweven zijn, een stukje moraal in een verhaal die bij sommige verhalen een kreet als 'oh nee' kunnen oproepen en bij andere juist weer wat leedvermaak als in 'gevalletje boontje komt om zijn loontje', zoals bijv. in 'De schim in de hoekwoning'. Jansen-Kim speelt fijntjes met ironie, dat als een dun vernislaagje over de verhalen glanst.

Ze maakt via de verhalen een directe verbinding met je door haar rake, pakkende zinnen. Less is more is een begrip dat deze auteur goed in de vingers heeft. Derhalve vind ik Contact een aanbevelenswaardige verhalenbundel die de ge√Ønteresseerde lezer(es) beslist zal kunnen waarderen.