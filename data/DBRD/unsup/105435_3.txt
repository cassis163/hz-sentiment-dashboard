Ik zit duidelijk niet in de juiste leeftijdsklasse voor Cathy's boek. En dat is jammer, want ik was erg geintrigeerd door het uiterlijk van het boek. Voorin zit een mapje vol 'bewijsmateriaal'. Bij het verhaal staan ook allemaal aantekeningen geschreven, zoals telefoonnummers.
Ik was van plan me helemaal in het verhaal te storten met alle bewijzen en telefoonnummers. Ik heb ook alles goed bekeken en ook nummers gebeld. Maar voor het verhaal zelf was dit niet echt nodig geweest; als lezer kun je passief het verhaal lezen en begrijpen.
Het verhaal zelf wordt weinig uitgediept. Maar ik denk dat ik dat vind, omdat ik gewoon niet de juiste leeftijd heb. Ik vind het boek héél erg geschikt voor de eerste twee leerjaren op de middelbare school en misschien voor groep 8 van de basisschool, maar ik ben het zelf een beetje ontgroeid.
Toch vind ik Cathy's boek nog steeds erg leuk en mooi weergegeven. Erg leuk hoe het hele concept van zelf meedenken met een verhaal, is uitgedacht. Ik hoop dat iemand dit concept ook eens uit gaat werken voor volwassenen, want ik weet zeker dat het erg uitdagend kan zijn!