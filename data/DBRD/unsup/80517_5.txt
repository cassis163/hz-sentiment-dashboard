In tegenstelling tot het eerste deel van deze reeks is dit boek me veel beter bevallen. Het verhaal ontwikkeld zich en was niet eentonig.
Na de wijze raad van Middernacht vertrekken de zes katten op weg terug naar het woud. Onderweg worden zij echter onderschept door een wildvreemde groep katten die zich een 'stam' noemen. Zij hebben bijzonder veel interesse in Stormvacht maar er wordt niet duidelijk waarom. De stam wordt geteisterd door de aanwezigheid van Scherptand die constant de stam binnendringt en de stamkatten als prooi claimt. Eigenlijk moeten de katten zo snel mogelijk terug naar het woud, maar kunnen ze de stamkatten zomaar aan hun lot overlaten?

Dit was een spannend deel uit de serie. Ondanks dat de stamkatten vreemde snuiters zijn leef je wel enorm met ze mee, zeker wanneer Scherptand de stam binnendringt en een ravage aanricht. Eigenlijk zijn zij hetzelfde als de clankatten maar dan met andere gebruiken en een ander 'geloof' namelijk de Stam der Eeuwige Jacht. Dit vind ik een leuke toevoeging. Het einde van het boek was wel een beetje open. Ik snap dat dit pas het tweede deel was uit zes boeken, maar hoe zit het met de losse eindjes? Hoe verloopt het Klauw, Vogel en Rots? Waar is Beek? En zullen de zes clankatten hen ooit weer terugzien? Er werd namelijk geen woord meer uitgewisseld na hun confrontatie met Scherptand. Hopelijk wordt dit toegelicht in het volgende deel!