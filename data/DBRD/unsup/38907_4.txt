De poppenspeler is het eerste boek van Paul Leander. Hij was werkzaam in Moskou bij de inlichtingendienst en wilde een boek schrijven over zijn ervaringen en belevenissen. Om het verhaal meer karakter te geven en de personages te ontwikkelen, vroeg hij de hulp van Camilla Grebe - een van de zussen van het duo Grebe en Traff.

De hoofdpersoon in het boek is de Zweed Tom Blixen, hij is - ten tijde van het boek in 2003 - al tien jaar werkzaam in de financiÃ«le wereld in Moskou. Hij werkt bij een van de meest invloedrijke banken in Rusland. Hij wordt aangewezen een zakelijke deal te begeleiden tussen een aandeelhouder en een groot olieconcern. Vanaf dat moment gebeuren er steeds eigenaardiger dingen en wordt Tom meegesleurd in een wereld van samenzwering, omkoping en geweld. Een van zijn beste Zweedse vrienden wordt gemoord en Tom probeert de waarheid boven tafel te krijgen met alle gevolgen van dien.

Erg leuk en interessant vond ik dat het boek zich in Rusland afspeelt en je de handel en wandel in de grote stad Moskou krijgt lezen. Weer eens een andere locatie voor een thriller. Ik had nog niet eerder een thriller gelezen, welke zich in Rusland afspeelt. De gebruiken en gewoontes in Rusland komen uitgebreid aan bot Echt een pluspunt. De dialogen worden "zweeds-waardige" uitgebreid beschreven.

De titel van boek, De poppenspeler, is eigenlijk de vraag door het hele boek. Wie is de poppenspeler, wie trekt aan de touwtjes om de zakelijke deal tegen te werken op alle mogelijke manieren. Sommige verhaallijnen zijn voorspelbaar, maar andere zie je weer totaal niet aankomen. Vooral de grote verhaallijnen blijven lang vaag.

Ik heb genoten van dit boek en geef het dan ook vier sterren.