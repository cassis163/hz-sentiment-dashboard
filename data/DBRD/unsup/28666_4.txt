Het is een zeer aangrijpend boek om te lezen en je voelt heel duidelijk de pijn van de ouders en zus en overige mensen die dicht bij Nadine stonden. Het moet vreselijk zijn als je zoiets van heel dichtbij meemaakt. Wanda, de moeder verwoordt het heel goed moet ik zeggen, ze schrijft uit haar hart. Het eerste gedeelte van het boek sprak me veel meer aan dan het tweede gedeelte. Het klopt ook wel wat ik al bij eerdere reacties las; hier en daar is het allemaal wat zweverig (dat Nadine er nog bij is want het donderde buiten op een specifieke tijd of de muziek ging spontaan spelen). Ik geef het boek vier duimpjes omdat het goed geschreven is en de liefde erg goed merkbaar is voor Nadine.