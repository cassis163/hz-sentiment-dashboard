Dit was weer een prima boek van Peter Robinson met Alan Banks in de hoofdrol.
In een klein dorp wordt het half vergane lijk van een man gevonden. Wanneer Alan Banks probeert te achterhalen wie hij is en waarom hij werd vermoord, lopen de spanningen in het kleine dorp langzaam maar zeker op. Toch lijkt het erop alsof de moordenaar vrijuit zal gaan; alle sporen lopen op een gegeven moment dood. Ook een connectie met een moord vijf jaar eerder kan niet worden aangetoond. Het verhaal lijkt zachtjes aan door te sudderen. De vaart komt er weer flink in wanneer Banks notabene helemaal naar Canada gaat om een getuige te zoeken. Wanneer de moordenaar eindelijk gevonden wordt, zijn de levens van heel wat mensen door elkaar gegooid en zal het in het kleine dorp nooit meer zo worden als het is geweest.