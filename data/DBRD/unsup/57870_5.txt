Dit boek heeft me diep geraakt en ik ben er stil van.
Ongelooflijk als je leest wat Ferry Holtkamp heeft meegemaakt als verzetsstrijder in de oorlog om Nederlands-Indië.
Ferry werd geboren in 1927 in Soerabaja.
Zijn vader is Nederlands, zijn moeder half-Javaans. Aan zijn onbezorgde jeugd komt in januari 1942 met het binnenvallen van Japanse troepen een einde.
Ferry Holtkamp is dan een jongen van veertien en gaat het verzet in. Na amper drie maanden wordt de verzetsgroep echter verraden en belandt hij, net als zijn maten, in een Japanse gevangenis.
De martelingen die hij daar ondergaat zijn met geen pen te beschrijven.
Hij komt van de ene in de andere gevangenis terecht,vaak denkt hij was ik maar dood,maar steeds overleeft hij al de ellende.
Na de oorlog gaat hij naar nederland en bouwt daar een nieuw leven op,trouwt en krijgt kinderen.
Zijn oorlogsverleden stopt hij diep weg,maar naarmate hij ouder wordt komt alles naar boven,krijgt nachtmerries en uiteindelijk besluit hij zijn verhaal te vertellen
Elise Lengkeek heeft van zijn verhalen een erg mooi boek gemaakt,wat ze achterin haar boek schrijft is zeker waar.
“Iedereen zou dit boek moeten lezen,van generatie op generatie.”
Een periode in de geschiedenis die heel erg onderbelicht gebleven is.