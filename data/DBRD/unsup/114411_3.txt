Bewaring, het debuut van talkshowhost Graham Norton… dit kan alleen maar goed zijn, was de eerste gedachte toen ik de aankondiging van dit boek zag. En aangezien ik een ongelooflijk fan van deze man ben en zijn show, stond het ook hoog genoteerd op mijn te-lezen-lijst.

Hoge verwachtingen zijn soms een tegenvaller maar met het gegeven dat het een spannende roman ging zijn in een Agatha Christie-stijl heb ik met plezier dit boek ter hand genomen en me laten meevoeren naar het dorpje Duneen.

Plattelands, beetje ingedommeld en de mensen die er wonen ogen grijs, verouderd en een beetje ingeslapen door een eentonig leventje. Niets is minder waar wanneer er een lijk gevonden wordt. Plotsklaps komen de roddeltantes boven water en lijkt Duneen een dorpje vol geheimen en intriges. Het ene personage heeft er al meer dan de andere. En dan komt er weer een lijkje bovendrijven…

Geen thriller maar een spannende roman is Bewaring zeker geworden. Plezier heb ik er ook aan beleefd, met name de geheimen die naar boven komen, de rivaliteit tussen bepaalde personages en het hoofdpersonage brigadier PJ Collins, die ik reeds in mijn hart heb gesloten.

Dit debuut van Graham Norton is voor mij zeker geslaagd en ik hoop dat hij met PJ Collins een weg ingeslagen heeft die ons nog talrijke verhalen in de stijl, niet van Agatha Christie maar van Miss Marples, gaat brengen.

Rating: 3,5/5