Willem-Jan Verlinden gaf in dit boekeen prachtige uiteenzetting van de levens van de zussen van Vincent Van Gogh. De levens waarvan velen, waaronder ook ikzelf, niet eens wisten dat ze er ooit waren. Andere familieleden komen ook zeker aan bod maar de nadruk ligt toch vooral op de zussen. In deze verhalende non-fictie werden alle belangrijke gebeurtenissen in het leven van de zusters uitvoerig en chronologisch besproken. Van hun geboorte tot aan hun dood. Hij vertelde dit aan de hand van de velen brieven die de kinderen Van Gogh naar elkaar stuurden Ã©n bewaard zijn gebleven. Het is interessant om erachter te komen hoe men in de 19e - 20ste eeuw dacht en handelde. Hoe belangrijk het contact met de familie was.
Dit is geen boek om zomaar eventjes aan het strand te gaan lezen. Je moet er echt je aandacht bijhouden, vooral in de eerste hoofdstukken. Hier verteld Willem-Jan in het kort de familiegeschiedenis van vader en moeder Van Gogh. Er komen dan zoveel data en namen op je af dat het wel eens een warboel kan worden. Gelukkig verdween deze warboel naarmate het verhaal vorderde en je de verbanden tussen de personen beter kan leggen. Al moet je eveneens aandachtig blijven lezen.
De zussen Van Gogh is zeker een aanrader voor fans van Vincent Van Gogh en/of kunstliefhebbers, maar ook gewoon voor iedereen die van non-fictie houdt.