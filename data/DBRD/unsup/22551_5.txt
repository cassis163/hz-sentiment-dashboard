Een mooi, boeiend, knap boek, dat wel veel concentratie vraagt om al het geschrevene goed tot je door te laten dringen. Maar het is goed te volgen als je er echt voor gaat zitten. Het is fantastisch om jezelf terug te kunnen vinden in de gedachten van de ik-persoon als hij al mijmerend aan het vertellen is. Je doet jezelf ook tekort als je de filosofische gesprekken tussen de verschillende personen niet volgt. Ze geven een beeld van de manier van denken en leven in die tijd; vooral van het denken van de geestelijken, die veel invloed hadden. Zo is dat eveneens met de historische stukken die gaan over de verhoudingen tussen kerk- en wereldlijke regering en over de tijden van de heksen en de ketters die verbrand werden zijn . Al die vertellingen zijn niet zomaar de context, ze maken helemaal deel uit van het geheel; en tegelijkertijd is het een spannend, mysterieus boek.