De 39-jarige Joan Kinkade heeft een succesvol adviesbureau. Deze is gevestigd in een luxe kantoor in een wolkenkrabber. Wanneer er ‘s avonds na werktijd in het stille gebouw vrouwen worden vermoord, wordt Joan bang. Zij werkt namelijk vaak tot midden in de nacht...

Dit boekje is speciaal uitgegeven voor de Maand van het Spannende boek 2000.

Het is een echte David Baldacci want de spanning is vanaf het begin aanwezig.

Het personage van Joan is geweldig neergezet. In het begin is ze een ijskoude harde zakenvrouw, maar later ontdooit ze tot een sociale vrouw. Ze is eigenlijk best eenzaam en ze heeft eigenaardige uitspattingen.

De titel past prima bij het verhaal, ‘Nachtwerk’ kan je op verschillende manieren interpreteren. De oorspronkelijke titel is ‘Office hours’.

Het slot is niet erg verrassend, maar wel goed in elkaar gezet. Het liefst zou ik verder willen lezen.