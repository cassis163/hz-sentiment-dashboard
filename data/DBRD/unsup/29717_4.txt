Mijn mening:

Voor de tweede keer las ik dit boek en was weer geboeid door het verhaal. Romatiek, fantasie, spiritualiteit, spanning alle ingrediÃ«nten zitten erin om mij te boeien en ik denk menig lezer.

Een normaal leven is alles wat ik wil

Het boek is onderverdeeld in de hoofdstukken over Roza en Daan en dan vertelt in de ik-vorm

Het verhaal begint met de vrienden Roza en Daan. Daan die iedere ochtend Roza oppikt om naar school te gaan en maar niet de moed vind om Roza zijn liefde te verklaren.

De beste vriendin van Roza, Mara, is van plan Daan te versieren. Roza kan niet over haar lippen krijgen tegen Mara te zeggen dat zij verliefd is op Daan. Moet Roza nu stappen ondernemen of laat ze Mara maar begaan en kijkt ze wel wat Daan doet.

Samen met haar vriendinnen de identieke tweeling , Marianne en Leanne en haar beste vriendin Mara en natuurlijk Daan gaan ze uit om te vieren dat Roza is geslaagd voor haar rijexamen. Er wordt veel gedronken, teveel en dan vooral door Mara.

Wanneer Roza en Daan door een ongeluk in het ziekenhuis belanden en apart op een kamer liggen, krijgt Roza het voor elkaar dat ze bij Daan op de kamer wordt geplaatst. Roza die verlamt is en Daan die in een diep coma ligt door het ongeluk. Krijgen zij ooit nog de kans hun liefde te laten bloeien!

Liefde is zo verdomd ingewikkeld, het kan veel moois brengen en toch ook zoveel kapot maken.

Daan bezit een gave die hij lang geleden de rug heeft toegekeerd, maar nu moet hij die toch weer gaan gebruiken. Tijdens het ongeluk is hun vriendin Mara omgekomen, maar Mara kan het leven niet los laten en zuigt alle energie uit Roza. In de dromen van Roza, die steeds angstaanjagender worden, moeten Daan en zij vechten tegen Mara, maar Roza wordt steeds slapper en ook Daan raakt uitgeput. Wat moeten ze doen om Mara te verslaan. Krijgt hun liefde ooit nog een kans.

Wat een heerlijk verhaal, ik kon het niet weg leggen. De romantiek en fanatsy spatten uit het verhaal en nemen je mee in duistere dromen en mooie liefdes verklaringen. Een YA verhaal, maar ook zeker aan te raden voor volwassen romantische zielen.