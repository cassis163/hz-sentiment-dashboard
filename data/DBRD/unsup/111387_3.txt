Met 'Reagan' schrijft H.W. Brands een zeer omvangrijke biografie over de aimabele Ronald Reagan, veertigste president van de Verenigde Staten. Door de hoeveelheid personen die Brands opvoert en de enorm gedetailleerde beschrijvingen van gebeurtenissen is het af en toe hard werken om de draad van het verhaal niet kwijt te raken. Daarentegen zijn taalgebruik en schrijfstijl vlot en makkelijk leesbaar. De rode draad in deze heschiedenis is een president die dol was op aandacht, maar niet zozeer op macht zat te wachten. De vuistdikke biografie van Brands is een mooi slotapplaus voor de mediagenieke Reagan; is veelomvattend maar mist een kritische noot en daardoor diepgang.