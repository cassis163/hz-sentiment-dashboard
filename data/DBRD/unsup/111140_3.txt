Johannes is een star persoon, alles moet zoals het hoort. Zijn vrouw Tina is weg met zijn beste vriend, zijn vader dementeert en hij is directeur van een uitgeverij, maar besteed daar weinig aandacht aan.
Als hij op een dag een agenda vindt, ingevuld met afspraken en uitspraken veranderd dat zijn leven.

Hannah is net begonnen met een kinderopvang, als haar leven op z'n kop komt te staan. Ze kan niet meer functioneren. Met behulp van familie en vrienden kan ze toch verder.

Een boek met twee verhaallijnen die erg lang naast elkaar worden beschreven. Elk hoofdstuk wisselt af tussen beide personages. Het wordt langzaam duidelijk waar de overlap in beide levens zit. Het boek komt daardoor wat traag opgang. Toch is het een hartverwarmend verhaal over twee mensen die een verandering doormaken en weer een nieuw evenwicht moeten vinden.

De vlotte schrijfstijl en de korte afwisselende hoofdstukken maken dat het boek goed leesbaar is. Met thema's als omgaan met afscheid en dood is het geen standaard feelgoodboek, maar geeft het net wat meer pit. Dat het uiteindelijk goed afloopt maakt het helemaal af.