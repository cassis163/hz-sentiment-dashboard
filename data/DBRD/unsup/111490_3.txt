Huidpijn vertelt het verhaal over Anne en Sam. Anne, bekende Nederlander, presentatrice van het tv-programma Rondom Nieuws heeft een relatie met de acht jaar jongere Sam. Anne wil graag zwanger worden maar dit wil niet lukken. Uiteindelijk komen Anne en Sam terecht in een ivf-kliniek in Duitsland. Anne hoopt dat het eindelijk zal lukken.

Het loopt helaas anders. In de steek gelaten door Sam wordt de keerzijde van het bekend zijn meer dan duidelijk. Anne rouwt maar naar buiten toe moet zij trachten haar professionaliteit te bewaren.
Als Sam dan plotsklaps lijkt te zijn verdwenen, zijn alle ogen gericht op Anne.

Het is een prettig geschreven verhaal, wat lekker weg leest. Echter, niet de naam thriller waardig. Het plot is voorspelbaar en enigszins ongeloofwaardig.

Ook de relatie tussen Anne en haar 17-jarig buurmeisje kwam op mij onrealistisch over.

Al met al een prima boek, maar verwacht niet op het puntje van je stoel te zitten of je te verbazen over onverwachte plotwendingen.