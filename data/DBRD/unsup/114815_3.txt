In De eigenzinnigheden van Leah Burke staat Leah Burke centraal. Leah werd al ge√Øntroduceerd door Becky Albertalli in Simon vs. De verwachtingen van de rest van de wereld en kan dus gezien worden als een vervolg.

In dit boek zitten Leah en haar vrienden in het laatste jaar van de middelbare school. Over enkele weken zullen ze allemaal gaan studeren en naar andere universiteiten gaan. Leah is bang dat haar vriendengroep uit elkaar zal vallen en maakt zich zorgen over de toekomst. Ook worstelt Leah met het feit dat ze biseksueel is.

Allereerst was ik super enthousiast dat Becky Albertalli door ging met een verhaal over personages uit de wereld van Simon. Leah is wel anders dan Simon. Aan de ene kant ergerde ik me soms aan hoe Leah soms reageerde. Ze kan nogal zeuren. Aan de andere kant vond ik het heel mooi om te lezen hoe Leah haar emoties beschrijft en hoe realistisch het verhaal is. Ook is Leah sarcastisch en bevat ze gevoel voor humor. De schrijfstijl van Becky is echt geweldig. Ze kan heel goed en mooi de bepaalde elementen beschrijven.
Daarnaast zorgde de humor van Leah ervoor dat het verhaal luchtig bleef, maar was het toch mogelijk om belangrijke onderwerpen te bespreken. Het verhaal bevat geen spannende momenten, waardoor het soms moeilijk was om mijn aandacht erbij te houden.

Al met al heeft Becky Albertalli een luchtig en realistisch verhaal geschreven met leuke en humoristische personages.

Met dank aan Blossom Books voor het vrijstellen van een recensie-exemplaar.