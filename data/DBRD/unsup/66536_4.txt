Het boek begint als typisch hedendaags jeugdboek, eigenlijk niet meer voor volwassenen. Maar al snel wordt je zonder het te willen meegezogen in deze meedogenloze thriller. Ieder hoofdstuk zit je in het hoofd van een andere jongere,maar het meest zit je in het hoofd van Sunny, een meisje die zichzelf niet vooropstelt maar steeds goed wil doen voor anderen. De andere personages zijn niet altijd goed uit elkaar te houden dus enige aantekeningen maken is misschien wel aangewezen.
De broer van Sunny heeft een levensbedreigende ziekte, en wanneer hij niet vlug een donornier krijgt zal hij niet lang meer leven. Maar een persoon vinden met dezelfde bloedeigenschappen is als een speld in een hooiberg zoeken. En dan is daar plots Nodig. Nodig is een nieuwe sociale media website die je belooft te geven wat je nodig hebt in ruil voor een opdracht. Wat heb jij nodig, of liever gezegd wat denk jij nodig te hebben om erbij te horen. De meeste jongeren vragen eenvoudige materiÃ«le dingen, een iphone, concerttickets, geld,... Enkele verzoeken worden al snel ingewilligd, maar wat als je vraagt om de kwelende honden van de buren te laten ophouden of wanneer je vraagt naar meer uitdagende opdrachten of een wapen om zelfmoord te plegen of naar een nier voor je broer. Wat heb jij er voor over om deze opdrachten ingewilligd te krijgen en is het correct dat dit ten koste van anderen gaat?
Met haar boek tracht Joelle Charbonneau je er bij te doen stil staan welke invloed sociale media op mensen kan hebben, en hoe ver je kan gaan om zaken te bewerkstelligen. Een ideaal boek om te bespreken in groepsverband.