De 9 jarige blanke Starla en donkere vrouw Eula kruisen onverwachts elkaars wegen in het conservatieve Amerika van de jaren 60 en niets zal meer hetzelfde zijn.
Starla, ons impulsief weglopertje , is op zoek naar haar moeder en de bedeesde Eula zal haar hier door een samenloop van omstandigheden in helpen. Samen maken ze van alles mee op deze zoektocht die hen confronteert met vooroordelen en onmacht.
Parallel in dit verhaal is dat ze beiden op zoek zijn naar liefde en beiden proberen ze een plaats te vinden in de maatschappij.
Mooi aan hun vriendschap is dat ze elkaar prachtig aanvullen . Ze bouwen gaandeweg een speciale band op die hen beiden veel leert over zichzelf. Ze confronteren elkaar subtiel met elkaars zwaktes en laten elkaars sterktes meer tot hun recht komen.
De thema’s rassensegregatie, identiteit en familie worden op de voorgrond geplaatst. Dit bekeken door de ogen van een 9 jarig kind die voor haar leeftijd al goed kan redeneren, zorgt ervoor dat je hier als lezer een andere kijk op krijgt. Het was wel bevrijdend om deze kwestie eens te lezen vanuit de ‘naïeve’ visie van een blank kind die leert nadenken over deze thema’s.

Het is mooi en vlot geschreven , in het begin een beetje stroef maar dit vergeet je al snel.
Het einde had meer uitgewerkt mogen worden maar het is een leuk boek om te lezen.