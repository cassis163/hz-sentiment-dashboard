Ik ben al fan van Fitzek vanaf zijn eerste boek en als er weer een boek van hem uitkomt denk ik altijd dat het nooit het voorlaatste kan overtreffen. Toch is het hem ook deze keer weer gelukt. Wat een verhaal.

Een mislukte auteur wordt totaal onverwacht geconfronteerd met moderne technieken die voorspellen dat hij in de toekomst een misdaad zal gaan plegen. Tegelijkertijd krijgt hij te maken met mensen die willen voorkomen dat hij dat ook gaat doen en mensen die juist wel willen dat hij t doet.

Het verhaal wordt vanuit wisselend perspectief verteld en daardoor krijg je de kans het van alle kanten te bekijken en mee te maken. De psychologie druipt van de pagina's en hij weet het zelfs voor elkaar te krijgen dat je sympathie krijgt voor een pedofiel.

Interessante personages, psychologie en spanning maken dit boek een echte pageturner. Kan niet wachten op zijn volgende!