"Een band, gemaakt in het heetst van de strijd, zal alles weerstaan, verbonden voor altijd." ~ p110.

Eindelijk lees je hoe het allemaal begon, de band tussen mens en draak. En het enige wat ik denk is: dat wil ik ook! Dit boek zorgt er gewoon voor dat je van draken gaat houden!

"Zijn we ooit werkelijk vrij als we aan een ander gebonden zijn, of die ander nu mens of draak is, een groep of een clan?" ~ p240.

Een Onbreekbare Band is het vierde boek in de wereld van Dr채gan Duma, en speelt zich 300 jaar af voor het verhaal van de trilogie. Het is een los te lezen verhaal dat je meeneemt naar het begin van het verbond tussen mens en draak. Het vertelt het verhaal van Feniksa Drakena, die tegen haar zin in wordt voorbereid op haar rol als vrouwe van Slot Silverfang. Wanneer de Dr채gannymarai haar komen halen om zich te verbinden met een draak, ziet ze dit als een kans om te ontsnappen aan de strenge wil van haar vader. Aan de andere kant lees je het verhaal van de draken, hun vlucht vanuit de Buitenwereld, de strijd met de Morbiden in hun nieuwe wereld en hun kennismaking met de tweebeners.
Vanaf het eerste deel ben ik fan van de boeken van Patty van Delft, en ook met dit vierde deel weet ze mij weer blij te maken. De manier waarop zij de band beschrijft tussen draak en mens, maakt dat je er in gaat geloven. Je wil meevechten tegen de Morbiden, vliegen op de rug van een draak en zelfs helpen de schubben te wassen ook al weet je dat het een zware rot klus is. Alles om maar even in de wereld van Dr채gan Duma te kunnen zijn. Een verhaallijn die nooit gaat vervelen, met voldoende spannende elementen, gruwelijke details, vriendschap, liefde, angst, personages die in je hart kruipen, een traan die af en toe over je wang biggelt... dit verhaal heeft alles!

"Uit de as van onze vernietigde levens zullen wij herrijzen, sterker dan ooit tevoren. Gehard door het vuur zijn we als staal, gepolijst en scherp. Onbreekbaar, onbuigzaam en onverslaanbaar." ~ p389.

Fantasy werelden zoals Dr채gan Duma wil je eigenlijk gewoon nooit meer loslaten, dus ik was super blij toen ik hoorde dat er nog een boek kwam! En hopelijk is dit niet de laatste... Al worden het honderd delen, ik lees ze allemaal!!! Dikke, vette 5 sterren, maar ik had ook niet anders verwacht.