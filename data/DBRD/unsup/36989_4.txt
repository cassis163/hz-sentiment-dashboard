4 3 2 1 doet denken aan het beste werk van John Irving. Maar het is tegelijkertijd op geen enkel moment een kloon daarvan. Paul Auster beschrijft in ruim 860 pagina's (Engelstalige hardcover editie) in 4 parallelle lijnen de persoonlijke geschiedenis van zijn hoofdpersoon Ferguson: achtergrond, jeugd en coming of age. En passent komen de beeldvormende en bepalende momenten in de VS samenleving van de jaren ' 60 en '70 indringend aan bod.
Het is een imponerend, uitstekend geschreven en heerlijk boek, dat de lezer op iedere bladzijde verrast en beloont. Een groot en zeer aangenaam contrast met de vele boeken die vandaag de dag als literatuur gepresenteerd worden, maar die titel niet verdienen. 4 3 2 1 verdient die titel in kapitalen!