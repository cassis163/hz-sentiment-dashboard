Kerstin Cameron (1960), van Duitse afkomst, woont 39 jaar in Afrika (Tanzania) en heeft het er reuze naar haar zin. Met haar tweede man Cliff Cameron onderhoudt zij onder andere een vliegmaatschappij. Ondanks dat Cliff soms teveel Whiskey drinkt en regelmatig gewelddadig gedrag vertoont lijkt zij met Cliff gelukkig te zijn.
Het is verbazingwekkend te lezen hoe zij in het begin daarmee omgaat.

Het duurt dan ook niet lang dat Kerstin aan Cliff duidelijk maakt te willen scheiden. De scheiding volgt. Toch blijft Cliff Cameron Kerstin ontmoeten. De laatste keer zal dat fataal aflopen. In de nabijheid van Kerstin schiet Cliff zich met een pistool door zijn hoofd. De politie wordt ingeschakeld, maar die heeft in Tanzania echter niet de kennis en de vaardigheid om een degelijke zaak, als zelfmoord, goed te onderzoeken. In eerste instantie wordt de zaak door de politie afgedaan als zelfmoord en sluit men de zaak.

De familie van Cliff neemt daar geen genoegen mee en doen aangifte van moord gepleegd door Kerstin. Dat leidt ertoe dat Kerstin, ondanks het ontbreken van enig concreet bewijs, na een lange tijd als verdachte van moord wordt gearresteerd. Op moord staat in Tanzania de doodstraf. Kerstin wordt opgesloten in een vrouwengevangenis. Daar ondergaat Kerstin de nodige ontberingen.

Kerstin is een geziene persoonlijkheid in haar woonplaats Arusha. Zij krijgt het voor elkaar om privileges voor zichzelf te krijgen. Onder andere betekent het dat zij dagelijks bezoek mag ontvangen die haar eten en drinken mag brengen. Ook ondervindt Kerstin veel steun van haar eigen familie en de gemeenschap waar zij woont. Mede daardoor houdt zij het in de gevangenis vol. Meerdere keren is voorgesteld om haar vrijheid af te kopen. Maar wil Kerstin niets van weten. Zij is vastbesloten om haar onschuld tijdens een rechtszitting aan te tonen.

In tegenstelling tot wat wij in Nederland gewend zijn, duurt het in Tanzania lang voordat het tot een daadwerkelijke rechtszaak komt. De familie van Cliff maakt daarvan gretig gebruik om op hun eigen manier een onderzoek naar de dood van Cliff in te laten stellen door louche personen. Dat dit tot niets leidt zal later tijdens de rechtszitting blijken.

Het vermoeden ontstaat dat Cliff tot zijn daad is gekomen wegens overmatig drankgebruik en zijn hoge schuldenlast. De tijd die volgt wordt gevuld met een langdurig proces, met veel, heel veel vertragingen. Al die tijd blijft Kerstin opgesloten in de vrouwengevangenis.

Tijdens het feitelijke proces wringt het Openbaar Ministerie zich in allerlei bochten om te bewijzen dat Kirsten haar ex-man Cliff heeft vermoord. Echter, daar falen zij schromelijk in. Tijdens een langdurig slotbetoog van rechter Rutalangwa, blijf er van het aangeleverde bewijs geen spaan heel. Dus blijft er maar een uitspraak over. Vrijspraak.



De Hemel boven Afrika, geschreven door Kerstin Cameron, in 2008 uitgegeven door De Kern, De Fontein bv in Baarn, betreft het ware verhaal over haar zelf. Na de zelfmoord van haar man, werd zij ten onrechte als verdachte van moord op haar man gearresteerd en in de vrouwengevangenis opgesloten. Kerstin heeft het verhaal vlot en boeiend geschreven. De cover van het boek is op zich al indrukwekkend genoeg.
Rillingen lopen over je rug als je leest over het rechtssysteem zoals dat in Tanzania toentertijd werd gehanteerd.