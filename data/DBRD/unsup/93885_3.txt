Korte anecdotes in dagboekvorm, uit de ik-vorm van een dertienjarige puber die op humoristische wijze vertelt over zijn dag-tot-dag enorme, wereldschokkende problemen waar hij mee te maken krijgt. De teksten zijn humoristisch, satirisch en bevatten soms een dubbele bodem naar ouders/onderwijzers toe. De illustraties spelen een ondergeschikte rol. Een puber zal er zich vast in herkennen (hopelijk met de nodige relativering), een volwassene zal er zijn vroegere ik in herkennen (hopelijk ook met de nodige relativering en zelfspot, anders heeft die wel echte problemen).