Titel : Live And Let Die
Auteur : Ian Fleming
We kunnen er dit jaar niet naast kijken : Bond is back. De actieheld viert zijn 50ste verjaardag in de filmwereld en op 26 oktober 2012 komt ook de nieuwe Bondfilm genaamd Skyfall uit. Naar aanleiding van dit 50-jarig bestaan en de nieuwe film haalde ik één van de oudere bondverhalen van onder het stof. Ik las het door de geestelijke vader van geheim agent 007 geschreven boek: Live And Let Die van Ian Fleming.
Toen het eerste boek van Ian Fleming over James Bond, Casino Royale, in 1953 uitkwam, ging er niet meteen veel aandacht naar toe. Pas bij zijn 2de boek namelijk Live And Let Die, kwam zijn werk meer in de picture. In zijn boeken beschrijft Fleming altijd zeer nauwkeurig de omgeving en de verschillende personages. Wanneer het verhaal zich afspeelt op Jamaica of op de Caraïben merk je dat Fleming nog meer aandacht besteed aan de beschrijving van de natuur en dan vooral de onderwaterwereld. Dit komt door zijn grote liefde en interesse voor deze landen. Fleming had namelijk een buitenverblijf op Jamaica genaamd Goldeneye waar hij enkele van zijn boeken schreef. Ook was hij bevriend met de Franse zeeonderzoeker Jacques Cousteau, waardoor hij de onderwaterwereld beter leerde kennen. Tijdens de 2de wereldoorlog werd hij betrokken bij enkele geheime operaties. Dit gaf hem natuurlijk een perfecte achtergrond om spionageverhalen te schrijven.
Het verhaal begint in 1954, wanneer Bond de opdracht krijgt naar New York te gaan om daar ene Mr. Big in het oog te houden. Mr. Big is een leider in de Voodoo onderwereld en het grootste zwarte criminele genie ter wereld. Geen enkele zwarte in Noord- en Midden-Amerika heeft meer macht dan hij. Het gerucht doet de ronde dat hij een agent is van SMERSH, de anti-spionnenorganisatie van de Sovjets. Ook zou hij de goudschat van Bloedige Morgan hebben gevonden en daar de organisatie mee financieren. Wanneer Mr. Big verneemt dat Bond in het land is, is hij direct op zijn hoede. Met een wekkerbom op de kamer van Bond, wordt 007 meteen gewaarschuwd voor de gevaarlijke Mr. Big. Bij de eerste ontmoeting met Mr. Big, maakt Bond ook kennis met Solitaire. Dit is de partner van Mr. Big en zij voorspelt ook de toekomst voor hem. Later krijgt Bond een telefoontje van Solitaire die zich bij Bond aansluit om samen met hem te vluchten voor Mr. Big. Mr. Big komt er echter al snel achter wat de plannen van Bond en Solitaire zijn 
In 1973 is er ook een film van het boek gemaakt met dezelfde titel. In verhaallijn verschilt de film echter zo goed als compleet met het boek. In de film is er geen sprake van goudsmokkel maar wel van heroïnesmokkel. Ook is in de film Mr. Big eigenlijk Dr. Kananga die een soort dictator is van een eiland genaamd San Monique waar hij verschillende heroïneplantages bezit. Er wordt in de film ook niets gezegd dat Mr Big een agent van SMERSH zou zijn.
Ik heb de film al enkele jaren voor ik dit boek las, gezien. Persoonlijk vind ik het boek beter. In de film zit niet zon duidelijke verhaallijn en de acteerprestaties zijn niet de beste.
Het boek is typerend voor alle Bond boeken. Bijna alles wat James Bond drinkt, behalve in de ochtend is zwaar alcoholisch en exotisch. Ook wordt bijna alles wat door Bond gedaan wordt in koelen bloede uitgevoerd.
Uiteindelijk ben ik van mening dat dit boek zeer goed geschreven is. Niet alleen omdat ik al jaren fan ben van James Bond, maar vooral wegens de spanning en de sfeer die het boek oproept. Dit is het eerste boek over Bond dat ik gelezen heb dat niet gebaseerd is op de films.

Geschreven door Daems Ben Daems

Bibliografie :
http://nl.wikipedia.org/wiki/James_bond
http://nl.wikipedia.org/wiki/Live_and_Let_Die_(film)
http://nl.wikipedia.org/wiki/Live_and_Let_Die_(roman)
http://nl.wikipedia.org/wiki/Ian_Fleming
http://www.crimezone.nl/web/Thriller/9789044966374_Live-and-Let-Die-.htm