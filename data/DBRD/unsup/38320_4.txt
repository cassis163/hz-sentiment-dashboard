Verwarring is het derde deel over de familie Cazalet ten tijde van de tweede wereldoorlog. Het boek neemt je mee in de sfeer van die tijd. Je leest hoe de kinderen opgroeien en welke problemen dit me zich meeneemt. Polly en Clary die zichzelf al heel volwassen vinden en Louise die getrouwd is en al een kind krijgt. Haar huwelijk is niet wat ze ervan verwacht had en haar schoonmoeder is een feeks.
De hele familie komt wel een keer voorbij en ook over het personeel wordt een en ander geschreven.

Dit deel is rechter door zee geschreven door Elizabeth Jane Howard. Er staan niet zoveel mooie zinnen in als in het voorgaande deel, (deel 1 heb ik niet gelezen) maar er wordt in dit boek heel veel verteld. Toen ik het uit had, bleef ik ook een beetje met verwarring achter met het gevoel: nu al uit?

Het boek eindigt met een gedeelte waar je meer over wilt weten, en ik kijk dan ook uit naar deel 4 over de familie Cazalet. Dit deel heet Bevrijding, maar ik hoop stiekem dat er nog een paar jaar aan vast geknoopt zitten om te kunnen weten hoe het met de familie verder gaat.