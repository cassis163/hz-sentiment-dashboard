Na de eerste paar pagina's van Fangirl kon ik me al heel goed vinden in de hoofdpersoon Cath, een echte fangirl en ik begon me meteen de hechten aan Cath's vader: Art, haar kamergenoot Reagan en Levi(!), de vriend van Reagan. Cath's tweelingzus Wren daarentegen werkte me soms erg op mijn zenuwen. Ik vond de ups and downs in de relatie van de tweeling heel mooi om te lezen en ook de relatie tussen hun en hun moeder was interessant.
Minpuntje: In het boek krijg je ook stukjes te zien van de fanfiction die Cath schrijft en de boeken waarover Cath haar fanfiction schrijft. Die stukjes vond ik soms een beetje onduidelijk, ik had geen idee soms waar het precies over ging en daarom soms een beetje saai. Gelukkig waren het maar korte stukjes tekst.

Dit is het tweede boek dat ik heb gelezen van Rainbow Rowell en ik kan haar nu een van mijn favoriete schrijfsters noemen. Haar humor, haar schrijfstijl waardoor haar boeken zo heerlijk weg lezen, haar verhaal en de opbouw en persoonlijkheid van de karakters die zij beschrijft in haar boek maken haar, naar mijn mening, uniek.