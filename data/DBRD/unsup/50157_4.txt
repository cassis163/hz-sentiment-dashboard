Als de ouders van de 6-jarige Aaf zich bekeren tot de Pinkstergemeente geniet ze in eerste instantie van alle veranderingen in haar leven. Opeens zingt het gezin dagelijks liedjes en er komen ook steeds meer leuke mensen over de vloer. Maar wat eerst een gezellige gemeenschap lijkt, blijkt op den duur zeer verstikkend te zijn. Zodra Aaf oud genoeg is om het huis te verlaten verhuist ze naar de grote stad. Kan ze echter los komen van het geloof? En wil ze dat Ã¼berhaupt?

Anke Kranendonk bewijst met 'Altijd vrolijk' dat ze naast een goede jeugdboekenschrijver ook volwassenen weet te intrigeren met haar taalgevoel en oog voor detail. Een meeslepend verhaal dat ik in een ruk heb uitgelezen.