Karl en Eleanor besluiten samen met hun dochter Irina naar het dorp Broken river te gaan verhuizen. Dit is iets heel anders dan het drukke bestaan wat ze gewend waren in New York. Het huis waar in ze gaan wonen heeft alleen wel een geschiedenis. 12 jaar geleden waren daar namelijk 2 moorden gepleegd van de toen eigenaren. Wat er met de dochter van het stel was gebeurd was alleen vrij onduidelijk.
In het boek krijg je ook te maken met de Observer. Dit geeft een hele andere wending aan het boek waardoor het ook een niet zo doorsnee verhaal wordt. De observer neemt je mee in wat hij of zij ziet. Zelf is die al jaren daar en heeft hij de moorden van 12 jaar geleden ook meegemaakt.

Broken river is geen lastig boek om te lezen ondanks dat het in het Engels is. De schrijfstijl die J.Robert Lennon gebruikt is een prettige stijl. Ook zitten er weinig lastige woorden in, waardoor het gemakkelijk doorleest.