Wat een geweldig boek weer van Robotham! In het eerste hoofdstuk grijpt het je vast en laat niet meer los tot je het uit hebt. De vraag die iedereen vanaf het begin bezighoudt is natuurlijk: waarom zou je een dag voor je vrijlating ontsnappen uit de gevangenis? Heel langzaam wordt het antwoord geven op deze vraag en ondertussen ontvouwt zich een tragische liefdesgeschiedenis die mij diep ontroerde.

"Toen hij haar voor het eerst zag, had hij het bizarre gevoel dat zijn bloed achterstevoren begon te stromen en in tegengestelde richting door zijn hartkleppen werd gestuwd. Soms besef je dat je iemand ontmoet die je leven op zijn kop gaat zetten."

De personages gaan voor je leven en je gaat houden van Audie Palmer. Robotham heeft een vlotte schrijfstijl met snelle dialogen en een vleugje humor. Er staat geen woord teveel in dit boek en dat houdt de vaart er goed in. Tegelijkertijd staan er prachtige zinnen in en zorgen de plotwendingen voor de nodige verrassingen.

"Om hem heen zetten mensen hun leven voort: forensen,winkeliers, toeristen, zakenlui, jongens met met een honkbalpetje, bedelaars in lompen - mensen die vastbesloten zijn zichzelf te blijven, terwijl anderen liever iemand anders zouden worden. Audie, daarentegen, wil alleen maar zijn."

Heel knap gedaan van Robotham. Niets wordt te vroeg prijsgegeven zodat je tot het laatst nieuwsgierig blijft. Een spannende geweldige thriller die je niet mag missen!