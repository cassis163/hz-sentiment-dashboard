Bekend met eerder werk van Mark van Dijk (waarbij zijn horror "bloeddorst" een aanrader is net als het kinderboek "de poldergruwel) was ik zeer benieuwd naar deze "roman". De schrijver slaat wederom een andere weg in.

De mooie cover springt er al uit . Het "met prikkeldraad omsnoerde hart" is letterlijk zoals de hoofdfiguur haar rusteloze hart vol wraak omschrijft. Het is een mooie cover die spreekt tot de verbeelding en uitnodigt tot lezen.

Het verhaal gaat over Daisy, een meisje met een geweldadig verleden die op een keerpunt in haar leven komt. Het verhaal is in delen opgedeeld. Daisy stelt zich voor en en schrijft als ware haar verhaal op papier. Het verhaal wordt in delen gesplist. Hoe het zover kwam en over het verleden van Daisy. Na een nawoord van Daisy en haar vriendin Femke volgt er ook nog een nawoord van de schrijver.

Er zit veel in dit boek qua thema's maar ook qua soort genres. Het begint als een avontuur en vervolgens zit er behoorlijk wat drama in en en thriller aspecten. Vandaar mijn reactie na het lezen is dat dit geen gewone roman is maar een boek wat zich niet makkelijk laat plaatsen.
De schrijfstijl is echter wel makkelijk. Het leest heerlijk vlot weg. Daarvoor zou het ook wat oudere liefhebbers van het young-adult genre zeker bevallen.
De hoofdpersonen Daisy en Femke worden redelijk goed uitgediept en je krijgt een goed beeld over wie ze zijn en zeker waarom ze zo handelen. Het verhaal zelf komt af en toe zeer ongeloofwaardig over waarschijnlijk omdat er zoveel gebeurd en dat vond ik best jammer, maar over het algemeen vond ik het een prettig leesbaar verhaal met een voor mij logisch einde.

Een boek dus voor een breed publiek en hopelijk zal het daar zijn weg ook naar vinden.