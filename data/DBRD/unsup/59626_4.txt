Het tweede boek van het duo Hjorth Rosenfeldt met wederom in de hoofdrol: Sebastaan Bergman. Ondertiel van het boek is ook de "Bergmankronieken".

Vijftien jaar geleden heeft Sebastiaan de moordenaar Edward Hinde achter de tralies gekregen. Stockholm wordt nu weer opgeschrikt door moorden met precies hetzelfde karakter en met dezelfde details als bij de moorden van 15 jaar geleden.

Het rechercheteam uit het eerste boek heeft wederom te opdracht gekregen om deze moorden te onderzoeken. Sebastiaan gaat ook weer op onderzoek uit.

Sebastiaan is een interessant karakter, zijn vrouw en kind kwijtgeraakt bij de tsunami en leidt nu een leven zonder enige doel. Hangt maar een beetje rond en werkt vele mensen op de zenuwen.

Hjorth Rosenfeldt zijn er weer in geslaagd om een topthriller te schrijven, maar wat wil je ook anders na de vele goede tv-series, die zij op hun naam hebben staan.

Het boek is een dikke pil, maar verveelt geen moment. De spanning is continu aanwezig in het boek en niets is wat het lijkt. Zoals in een Zweedse/Scandinavische thriller is er oog voor detail en wordt er niets afgeraffeld. De karakters worden duidelijk omschreven zonder een oordeel te vormen.

Ik heeft het boek 4 sterren en zeg: kom maar op met het volgende boek!