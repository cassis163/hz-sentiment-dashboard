Dit boek gaat vooral over de liefde van moeder Anna voor haar zoon Dex. Als Dex beschuldigd wordt van verkrachting, staat Anna's wereld op zijn kop. Anna gelooft heilig in de onschuld van haar zoon en doet er alles aan om de waarheid boven tafel te krijgen. Ze wordt geconfronteerd met leugens, geweld en corruptie, maar weet desondanks haar hoofd boven water te houden. Het boek boeit constant en leest heel lekker weg, behalve aan het eind, als het vonnis van de rechtbank wordt voorgelezen, hier wordt iets te wollige taal gebruikt en kon ik ondanks het overlezen van sommige zinnen, het niet helemaal volgen. Dat is dan ook mijn enige puntje van kritiek, voor de rest vond ik het een heel boeiend boek om te lezen.