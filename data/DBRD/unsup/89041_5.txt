Een moderne thriller over een eeuwenoude doek.

Italië 2015 .Julia en haar vriendin Vicky, die als backpackers door Italië trekken, verdwijnen in de onherbergzame Abruzzen. Haar ouders en zus gaan er heen om te kijken wat ze kunnen doen. Er moet een aanwijzing zijn. De politie helpt niet genoeg mee. Emilia, de zus, krijgt de hulp van een journalist en een privé-detective. Maar wie kan je vertrouwen? Waarom vallen er slachtoffers? Waar zijn Julia en Vicky?

De tweede verhaallijn gaat over een groep kruisvaarders , deze keert terug van de vierde kruistocht in Frankrijk in 1206. Een van hen heeft daar de zweetdoek van Veronica gevonden en meegenomen als geschenk voor zijn vrouw Madeleine. Madeleine wordt verdacht van hekserij omdat ze een kruidengenezeres is. Ze hoopt dat het doek haar geluk brengt …Ze moet vluchten en haar man en kind achterlaten. Madeleine is vastberaden om hen weer te gaan zoeken zodra het kan.
Bestaat er een mysterieus verband tussen deze twee gebeurtenissen? En welke rol speelt de zweetdoek met daarop de afbeelding van Christus? In de loop van het verhaal wordt dat duidelijk. Normaal hou ik niet van boeken met meerdere verhaallijnen, maar in dit boek is dat niet storend, integendeel. Je hebt niet het idee dat je twee verschillende verhalen aan het lezen bent, ondanks dat het echt heel anders is. Dat hebben de schrijvers goed gedaan. Beide verhaallijnen zijn goed opgebouwd met veel spanning, je wilt doorlezen om te weten wat er aan de hand is en wat de verhalen met elkaar te maken hebben.
De karakters van Emilia in het eerste verhaal is goed genoeg uitgediept om je in haar te kunnen verplaatsen. Het karakter van Luigi vind ik het beste om redenen die ik vanwege spoilers niet kan vertellen.
In het tweede verhaal vind ik het karakter van Madeleine erg goed. Ze is een vrouw met lef en doorzettingsvermogen, daar hou ik van.
Het plot is absoluut niet voorspelbaar, beide verhalen hebben een eigen plot maar horen toch bij elkaar. Vooral in de eerste verhaallijn word je een paar keer op het verkeerde been gezet.