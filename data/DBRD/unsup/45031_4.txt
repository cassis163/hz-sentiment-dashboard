Hoewel Anthony Bourdain bij ons niet echt gekend is, is hij dat wel in de VS. Hij leeft in New York en heeft daar ook een eigen restaurant. Bekend staat hij vooral voor zijn receptenboeken, alhoewel hij ook romans geschreven heeft waar hij meestal de culinaire aspecten benadrukt.

De titel van het boek De uitsmijter duidt al aan waarover dit boek gaat, namelijk het leven van een uitsmijter. Het boek is even eenvoudig te lezen als het raden naar de inhoud van dit boek. Daarom raadt ik het zeker aan mensen aan die niet echt happig zijn in het lezen van boeken maar toch een behoorlijk verhaal gelezen willen hebben.

Het leven van het hoofdpersonage (Bobby Gold) wordt beschreven vanaf zijn studententijd waar hij opgepakt wordt voor drugsbezit. Daarvoor moet hij vijf jaar boeten in de gevangenis. Daar leert hij vechten en zich verdedigen. Sinds hij vrijgelaten is uit de gevangenis, werkt Bobby s nachts als hoofdbeveiliging bij een New Yorkse nachtclub. Hij werkt ook voor Eddie Fish, een maffiabaas. Wanneer hij verliefd wordt op een kokkin; Nikki besluit hij zijn eigen pad te volgen. Maar wanneer Nikki een misdaad begaat, zijn ze verplicht om te vluchten. Toch komt de maffia hen op het spoor en is Bobby verplicht van een ander levensweg uit te gaan dan Nikki

Dit boek is realistisch geschreven en legt ons uit wat er allemaal kan omgaan in de maffiawereld. Eigenlijk zijn zij voor een deel de baas van de stad. Ze kunnen gemakkelijk mensen uitschakelen en dat is eigenlijk ook hun job.
Kortom het is een goed boek, makkelijk inleefbaar en vlot leesbaar.