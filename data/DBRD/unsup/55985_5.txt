Bij het zien van de schitterende cover en de titel verwacht je een roman te lezen over een vrouw die terugblikt op een mooie nazomer. De titel wordt pas rond halverwege het boek duidelijk, dan besef je pas waarom er voor deze titel is gekozen.
Als je eenmaal aan het boek begint, dan wil je alleen nog maar verder lezen, je wilt weten waarom Vivian D moeite heeft met bepaalde dingen, hoe Claudia Vivian D werd, hoe het met bepaalde personen gaat.
Het verhaal is op een vlotte manier geschreven. De hoofdstukken zijn niet zo lang, zodat je het boek zo weg kan leggen als je iets anders moet doen. Niet dat je dat wilt als je eenmaal aan het boek bent begonnen.
De hoofdstukken zijn om en om geschreven, het heden van Vivian D en het verleden vanaf dat Claudia nog een kind was. Het is niet verwarrend want de hoofdstukken met het getal verteld het verhaal van Vivian D en de hoofdstukken met het getal in woord geschreven verteld het verhaal van Claudia.
Langzaam zie je Claudia groeien van een jong, onzeker meisje dat eigenlijk niet bij haar omgeving past en toch haar ding probeert te doen, maar dan stiekem, naar een meer dan succesvolle modeontwerpster. Hoe ze dat voor elkaar heeft gekregen en welke offers ze daarvoor moest brengen. Op een gegeven moment krijg je wel iets door, maar twijfel je nog of je het wel goed hebt begrepen. Het plot is een verrassing, maar als je goed leest, dan is het deels eigelijk geen verrassing, zie je het ergens wel aankomen.
Je krijgt een mooi kijkje in de modewereld, waarbij je weer eens beseft dat de kleding die je draagt niet zo vanzelfsprekend is, dat er een boel mensen zijn geweest om het te ontwerpen, de stoffen te bedenken en te maken. Dat er heel veel mensen achter zitten.
Tevens is het een feest der herkenning als je in de jaren zeventig en tachtig van de vorige eeuw bent opgegroeid. Niet alleen de muziek waar iedereen in die tijd naar luisterde, maar ook wat men deed in die jaren en hoe men zich kleedde. Je hebt het gevoel dat je zelf ook weer even terug in je jeugd bent.
Kortom; als je van romans houdt dan is dit een mooi boek voor een mooie nazomerdag in de tuin.

Lees verder op https://surfingann.blogspot.nl/2017/08/nazomer-esther-verhoef.html.