Titel: Take away Kim
Auteur: Monica Vanleke
Uitgever: Ambilicious
Publicatiedatum: 02 november 2017
281 pagina’s


Monica Vanleke debuteerde in 2011 met Pelgrimstocht op hoge hakken. Fashionista Fanny was geboren en vervolgde haar reis in De vrouw die een stad kan verlichten (2012) en In bed met Boeddha (2013).
Om uit ervaring te kunnen schrijven gooit Monica zich in allerlei avonturen, wat haar verhalen echt uniek maakt. Met haar humor en vlotte pen, gedreven door een onstilbare honger naar bewustzijnsverruiming weet zij haar lezers op een speelse manier te verrassen.

Antwerpen, 1980. Eerste liefde.
Als Monica de knappe Henri ontmoet kan ze amper geloven dat hij interesse in haar toont. Negentien jaren van tanden bijten en binnen blijven zitten erop. Eindelijk kan haar leven beginnen. Ze laat zich door hem tot Kim omdopen, als statement van deze nieuwe start.
Henri komt echter met een uitdaging: hij houdt van vrouwen, zoals Kim van chocola. Kim gaat creatief de strijd aan en haalt alles uit de kast om haar adonis te blijven boeien.
Als ze na vijftien jaar de jacht op Henri's liefde en erkenning opgeeft, neemt hun verhaal een tragische wending.

In een wereld waar je vaak door vooroordelen bepaalde keuzes maakt is het de kracht die jezelf bezit om hiervan af te wijken. Dit ervaart Kim, als ze voor de charme van Henri valt. Helaas is deze charme niet alleen voor haar en komt ze er al snel achter dat ze Henri niet voor zich alleen heeft. Dan komt de grote worsteling van Kim, moet ze zich opofferen of kan ze voor zichzelf kiezen.

De schrijfstijl van Monica Vanleke is luchtig maar er worden tussen de regels door tragische gebeurtenissen besproken. De personages hebben diepgang en waar je in het begin misschien een hekel hebt aan iemands levensstiijl wordt dit gaande weg het verhaal weer omgebogen naar medelijden.

“Ons DNA is als een melodie die van ouder op kind wordt doorgeven. Bij elke overdracht veranderen er een paar noten waardoor de melodie iets anders en telkens weer uniek klinkt”

Kim is Monica, maar is Monica ook Kim? Is er een soort van autobiografie neergezet en bevrijd de auteur zich, via het schrijven van zulke verhalen, van haar eigen worstelingen? Wie zal het weten?


Ik geef ‘Take away Kim’ 4 sterren.