Stephen King –Under the Dome
Op een mooie herfstdag wordt het stadje Chester's Mill in de Amerikaanse staat Maine volledig van de buitenwereld afgesneden door een geheimzinnige, onzichtbare energiekoepel. Niemand kan er meer in of uit. Waar komt de koepel vandaan en wat is de bedoeling? In het stadje ontstaat steeds meer angst, chaos, onzekerheid en paniek. Mensen krijgen zomaar toevallen. Langzaam aan wordt alles schaarser, vervuilt de lucht en raakt de zuurstof op. In tijden van nood leer je je vrienden kennen zegt men weleens , dat geldt zeker voor de bewoners van Chester’s Mill. Het verhaal volgt de belevenissen van een groot aantal inwoners van het stadje, een hoofdrol is weggelegd voor de corrupte 'born again'-christen Big Jim Rennie , die de macht in het stadje probeert te grijpen waarbij geen middel geschuwd wordt . Hij is een “goed christen “maar hij houdt er allerlei duistere en louche praktijken op na. Sommige inwoners zijn voor hem zoals o.a. zijn zoon Junior maar anderen staan aan de kant van de andere hoofdrolspeler, Dale Barbara, een kok ,die in Afghanistan gediend heeft in het Amerikaanse leger .Dale wordt door de president uitgekozen als leider van dit alles en heeft als taak de rust te bewaren .Om de koepel heen doen de media verslag. Julia Shumway, een verslaggeefster, probeert de buitenwereld zo goed mogelijk op de hoogte te houden van de situatie. Ondertussen zijn een aantal bewoners bezig om de boel te plunderen en mensen te vermoorden ..het is een grote chaos. Dale wordt zelfs gevangen gezet door Jim …Maar er zijn ook mensen die het hoofd koel proberen te houden om het dorp te redden. Vooral de jongeren van het dorp zijn hier actief mee bezig. Het verhaal wordt zeer uitgebreid verteld vanuit het oogpunt van verschillende personages .Het is een verhaal over goed en kwaad, het is erg meeslepend en spannend tot aan het plot .Het plot is zeer goed en zeker niet voorspelbaar .
Dit is een meesterwerk van Stephen King , zeker een van zijn betere werken naar mijn idee.
Het boek leest vlot , ondanks dat het een dikke pil van bijna 1000 pagina’s is. Het is in het begin even inkomen, maar daarna wil je het aan een stuk uitlezen.
5 sterren.