Trek je mooiste verkleedkleren aan en vier met Kas en Saar carnaval.
Het is een bijzondere dag op de school van Kas en Saar. Ze mogen verkleed komen want het is carnaval. De school is versierd met slingers en alle kinderen zien er vrolijk uit. Samen met juf Anne worden er spelletjes gespeeld en muziekinstrumentjes geknutseld. Tot slot is er nog een grote carnavalsoptocht met wel een hele grappige clown. Aan het einde van het carnavalsfeest ontdek jij wie dit is!
Wat een vrolijk prentenboek. De kinderen worden meegenomen in het carnavalsfeest van Saar en Kas. Pauline Oud heeft alles wat bij een carnavalsfeest hoort in het verhaal gestopt. Verkleden, spelletjes spelen, versiering, kraampjes met iets lekkers, muziek en een optocht met een clown. Alles is heel herkenbaar voor kinderen en de woordenschat wordt zo flink uitgebreid. Kijk ook maar eens naar hoe de andere kinderen verkleed zijn?
De illustraties hierbij zijn prachtig en heel kleurrijk
Tot slot staat er in het boek een beschrijving hoe je zelf een muziekinstrument maakt en een stempelkaart. Heel fijnâ€¦.je kunt meteen aan de slag!