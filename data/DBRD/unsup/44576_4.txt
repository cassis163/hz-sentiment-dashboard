De postbode komt ditmaal een dikke boekendoos aan de deur brengen. Dochterlief werpt een blik op de kaft en roept: "Niek de Groot! Lachuh!" Mooi, die leggen we opzij om dagelijks thuis hardop uit te lezen. Groot is 's middags de verrassing, het is geen leesboek. Het is een invulboek, een doeboek zo u wilt. En geen kleintje, maar een hardback van 224 blz.

Niek de Groot is zelfverklaard genie en absoluut NIET het lievelingetje van de juf. Niek de Groot overtreft iedereen en is de hoofdpersoon in een reeks graphic novels. Lincoln Peirce is zijn geestelijk vader en de hilarische boeken staan bol van de cartoonachtige illustraties. Dit invulboek spant hier in de kroon. Er staan geen verhalen in, maar wel:

- woordzoekers
- lettersudoku
- tekenopdrachten
- toetsen
- doolhoven
- kraak de code

En het is STIL op de achterbank!

'Niek de Groot doet het zelf' van Lincoln Peirce, Uitgeverij De Fontein 2015, graphic-novels.nl. Het invulboek is o.a. hier te koop en lees hier ook het eerste hoofdstuk: http://www.uitgeverijdefontein.nl/kinderboeken/boek/niek-de-groot-doet-het-zelf/

/Lmcmr