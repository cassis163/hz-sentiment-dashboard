Zittend naakt is geschreven door Peter Geelen. Hij is geen onbekende schrijver en bracht al eerder een succesvolle trilogie over de tempelridders en met zijn nieuw boek Zittend Naakt brengt Peter Geelen weer een bloedstollende misdaadroman.
Het verhaal speelt zich af in de stad New York. Twee agenten genaamd Sandler en Steve onderzoeken de moorden op drie Joodse mannen. Deze drie slachtoffers hebben twee zaken gemeen: ze zijn allemaal op dezelfde manier vermoord , hun ogen zijn namelijk uitgestoken, ze hebben een slag op hun hoofd gehad en ze hadden ook allemaal 6 messteken in de rug en de tweede gemeenschappelijke factor is dat de slachtoffers allemaal gelinkt kunnen worden aan het kunstwerk Zittend Naakt. Deze laatste factor zorgt ervoor dat de twee agenten externe hulp zoeken. Steve kent namelijk iemand binnen de FBI die hen kan helpen. Jennifer Byron van het Art Crime Department. Dit agenten-duo creëert ook een aparte sfeer. Steve en Jennifer hebben vroeger namelijk een relatie gehad. Jennifer wordt ook wel de pitbull genoemd omdat ze uiterst gedreven is. Jennifer en Steve reizen af naar Antwerpen om een verdachte in de zaak te volgen. Het duo ontdekt hier echter dat hij niet alleen gehandeld heeft, maar dat er veel meer mensen bij betrokken zijn dan verwacht.
De schrijver slaagt erin het verhaal echt spannend te maken door constant een dialoogvorm te hanteren. Hierdoor weet je alleen wat de agenten weten en spoor je eigenlijk echt samen met de agenten naar de daders. Hij nam ook de tijd om de personages en de omgeving telkens weer gedetailleerd te beschrijven en dit zorgde ervoor dat je je alles goed kon inbeelden. Hij doet eigenlijk ook net hetzelfde met de gevoelens van de personages, zo voel je echt mee met de personages, en zo begrijp je ook alle zaken die de personages ondernemen. De schrijver houd ook heel het verhaal duidelijk ondanks de vele personen en verschillende verhaallijnen. Dit doet hij door de agenten een notitieboekje te laten hante