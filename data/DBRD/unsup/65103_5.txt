Het boek gaat over een onbekend verhaal uit de geschiedenis van de 2de wereldoorlog. De schrijver volgt 8 jonge Duitse joden vanaf hun emigratie uit Nazi Duitsland in de jaren 30 naar Amerika, met achterlating van hun familie. Ze groeien op in Amerika en nemen dienst als soldaten in het leger.
Ze werden opgeleid in Camp Ritchie, niet tot gewone infanterist, maar tot ondervragers van Duitse krijgsgevangenen. Aangezien Duits hun moedertaal was, en hun kennis van de cultuur en de manier van denken van de Duitsers waren ze bijzonder geschikt om Duitse krijgsgevangenen te ondervragen. Ze werden ingezet aan het Westfront in IPW teams. De schrijver vertelt over hun leven in het kamp Ritchie, hun acties in de oorlog, tot het zoeken na de oorlog van hun familieleden.
Interessant verhaal die mij niet bekend was. Het boek is vlot geschreven.
Een aanrader voor wie interesse heeft in de geschiedenis van de 2de wereldoorlog.
.