De priorij van Sion beschermt het eeuwenoude geheim van de graal, beter bekent als Maria Magdalena. Wanneer de drie sénéchaux en de hoofdmeester vermoord worden, moet het geheim worden doorgegeven. De hoofdmeester is echter de grootvader van Sophie, een specialiste in cryptologie bij de politie. Haar grootvader weet dat zij het mysterie zal ontraadselen door zijn opvoeding die hij haar gaf. Door een code raakt Sophie verwikkeld in het moordproces waarvan Robert Langdon, een leraar aan Harvard in symboliek, wordt verdacht. Sophie denkt eerder dat hij onschuldig is door de aanwijzing die bij de code stond. Ze helpt hem te ontsnappen en zo moeten ze zien te ontkomen aan de politie, die hen nu verdenkt van de moorden. Samen beginnen zij aan een avontuur met een heel verrassend maar toch mooi einde.
Als je het boek leest, ga je twijfelen aan de kerk. Hoe alles vanuit het standpunt van het vrouwelijke/de priorij van Sion wordt bekeken. Dit standpunt is echter zeer speciaal. De auteur wil weergeven dat je je eigen mening en geloof moet hebben en hoe je deze mag uiten. Er wordt gesproken over de uiting van het Opus Dei met als voorbeeld zelfkastijding.
Het boek is een echte pageturner. Eens ik begon te lezen, kon ik niet meer stoppen. De spanning werd zeer goed opgebouwd en als ik dacht nu kan het niet spannender, wist de auteur me te verrassen. Het boek heeft mij tot denken aangezet. Een punt van kritiek is wel dat het soms langdradig wordt. Een voorbeeld hiervan is als Teabing aan het uitleggen is wie en wat de graal is. De spanning komt daar pas terug als Silas binnenvalt. Het kan ook soms wat onduidelijk zijn van structuur omdat de auteur twee situaties weergeeft. Dit is vooral in het begin van het boek; het ene hoofdstuk gaat over wat er zich in het Louvre afspeelt en het hoofdstuk erna speelt zich af in het Vaticaan. Soms was het voor mij dan even nadenken wat er daarvoor gebeurd was. Dus de spanning ontbreekt een beetje. Maar toch een echte aanrader om te lezen als je van raadsels en thriller in één houdt.