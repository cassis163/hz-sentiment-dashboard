Een geheim experiment van het Amerikaanse leger loopt uit de hand. Twaalf besmette, vampierachtige proefpersonen ontsnappen. Naast deze twaalf weet nog iemand te ontkomen… de zesjarige Amy.
De strijd tussen goed en kwaad woedt al bijna een eeuw. Een bont gezelschap trekt er op uit om het kwaad te bestrijden.
Dooreen combinatie van zeer goed uitgewerkte en verschillende karakters en een sterk en spannend verhaal weet Cronin de lezer van begin tot eind te boeien. Het verhaal is schitterend uitgewerkt en er is veel werk gestoken in het creëren van de boeiende karakters die allemaal een duidelijk verschillend maar allemaal even fascinerend verleden, heden en toekomst hebben.
Het klassieke vampierverhaal wordt gecombineerd met een hedendaagse schrijfstijl die niet onderdoet voor die van Stephen King. Een echte aanrader voor liefhebbers van thrillers, horror of avonturen verhalen. Of gewoon voor mensen die van een goed boek houden.