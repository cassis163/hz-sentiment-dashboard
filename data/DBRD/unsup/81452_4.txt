Samenvatting: wanneer George tijdens zijn werk als onderhoudsman bij de carwash een vreemd groen schepseltje ontdekt, breekt er een bijzondere periode aan voor hem en zijn vrouw Diana. Het kneuterige Vlaamse koppel is heel tevreden met hun eenvoudige leventje, maar de komst van het monster zorgt voor opschudding. Alles verandert wanneer Diana door het wezen gebeten wordt…

Ik heb het boek met veel plezier gelezen. Door het taalgebruik waan je je al vlot in Vlaanderen, en ik heb het boek met bijpassend accent in gedachten gelezen. Dat maakte het voor mij extra plezant. ;) Er wordt vrij gedetailleerd besproken wat er bij de carwash aan onderhoudswerkzaamheden gedaan wordt, dat waren de stukjes waar ik soms een beetje overheen las. Het intrigerende monstertje geeft dit boek een magisch tintje, maar het is heel realistisch beschreven vanuit het oogpunt van een heel gewone man waardoor het voor mij de term “huiskamer-fantasy” mag dragen. Kleinschalig en met tot in detail uitgewerkte karakters.

Ik geeft het boek 4**** omdat het mij tot het eind heeft kunnen boeien. Ik heb het met veel plezier in twee dagen uitgelezen. Volgend werk van Marc Kerkhofs komt zeker weer in mijn boekenkast!