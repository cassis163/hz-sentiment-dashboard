Een actuele thriller over een vergis moord in de Amsterdamse criminele onderwereld.

In de eerste tien hoofdstukken maak je kennis met erg veel personages. Het stel Kim van Rijn en Karel van der Zee, waarbij hij getuige is in een proces waardoor ze alsmaar verhuizen van de een naar de andere "safehouse". Best leerzaam trouwens hoe zo'n getuigenproces met de bescherming van de recherche in z'n werk gaat.

En de familie Vermeer, drie generaties, vader Manfred met zijn drie volwassen kinderen, stiefzoon Leonard, dochter Anna en zoon Jean. En de kleindochters Charlotte en Sophie, de dochters van Jean.

Beide verhaallijnen wisselen elkaar af, je leert de achtergrond en de familiegeheimen van de vele personages kennen en het wordt pas echt spannend als Leonard Vermeer door criminelen wordt aangezien als Karel van der Zee en er een huurmoordenaar hem onder schot neemt. Zowel zijn halfzus Anna als de vriendin van Leonard komen op dat moment met de waarheid naar buiten waardoor de familiebanden op scherp worden gezet en vader Manfred de familie probeert te redden. Lukt hem dit en in wiens belang handelt hij?

Tussen de hoofdstukken door, lees je korte cursief gedrukte hoofdstukjes waarbij de moord in codetaal wordt doorgesproken tussen de opdrachtgever en de huurmoordenaar.