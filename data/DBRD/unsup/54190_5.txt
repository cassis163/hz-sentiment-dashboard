Linda Jansma - Doelwit

Onlangs verscheen Linda's 5e thriller, Doelwit.
Uiteraard was ik ook naar dit boek, net als vele anderen weer erg nieuwsgierig.

Linda's schrijfstijl is naar mijn idee uniek, weinig auteurs die zoveel gevoel, emotie, spanning en overtuiging in een verhaal weten te leggen, een schrijfstijl die van het papier afspat, één uit duizenden.

Een boek van Linda staat eigenlijk altijd garant voor een goed boek, zo ook weer met dit boek, zo bracht zij afgelopen jaar nog Schuilplaats uit, en in het begin van dit nieuwe jaar verrast zij ons alweer met deze nieuwe thriller. En thriller zes is ze ook alweer hard mee op weg, een tweede Loes den Hollander?

In Doelwit maken we kennis met Judi en Leila, gevlucht en ondergedoken in Amsterdam, om aan de eerwraak van Leila's familie te ontkomen.
Een reeks spannende gebeurtenissen volgt en gelijk vanaf het begin zit je goed in het spannende verhaal. Aan de ene kant lees je het verhaal wat zich afspeelde in 2008, aan de andere kant het verhaal in het heden, 2012. Ontzettend spannend en hoe verder je in het boek komt hoe dichter de verhaallijnen naar elkaar toe groeien.

Met doelwit heeft Linda weer een prachtig, boeiend en spannend boek geschreven. Ook gelijk haar dikste tot nu toe. Haar debuut Caleidoscoop en Tweestrijd zijn nog steeds mijn favorieten, maar dit boek komt bij mij op de 3e plaats. Een topprestatie weer geleverd en ik zou zeggen : kom maar op met je volgende thriller, waar menig fan nu alweer naar uit kijkt denk ik.

4,5 ster, dus afgerond 5 :-)