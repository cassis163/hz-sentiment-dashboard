Titel: Royals
Auteur: Rachel Hawkins
Uitgeverij: van Goor
Publicatiedatum: juli 2018
Aantal blz: 272

Cover
Koninklijker kan de cover niet. En prachtige kroon op een zee van roze stof met kant. De titel spat ervan af in donkerroze. Een echte suikerspin cover. Ik houd ervan!

Auteur
Rachel Hawkins is geboren in Virginia en opgegroeid in Alabama. Ze heeft gewerkt als lerares Engels op een middelbare school. Ze is getrouwd en heeft een zoon. Ze schrijft veel in het yound-adult genre.

Achterflap/samenvatting
Daisy Winters is dol op scifi, heeft een bijbaantje bij Walmart, houdt ervan haar haar in knalkleuren te verven en ze heeft een perfecte oudere zus die op het punt staat zich te verloven met de Schotse kroonprins Alex. Daisy heeft absoluut geen zin in een leven in de spotlights, maar door toedoen van de tabloids wordt ze gedwongen samen met haar zus de zomer door te brengen aan het Schotse hof. Daisy vertrekt met grote tegenzin en hoewel ze haar best doet om uit de problemen te blijven, raakt ze al snel verstrikt in allerlei onhandige situaties. Onder de hoede van Miles, de megasnobistische vriend van de jongere broer van de kroonprins, moet ze leren om zich volgens de koninklijke norm te gedragen. Dat gaat alleen niet zo makkelijk als diezelfde jongere broer overal waar hij komt voor een schandaal zorgt en Daisy erin meesleurt. Terwijl ze zich zo goed mogelijk probeert te redden, worden de verwikkelingen alleen maar groter als ze het ene koninklijke geheim na het andere ontdekt.

Mijn mening
Een koninklijk verhaal in young adult, dat leek me wel iets. Al van jongs af aan heb ik een zwak voor koninginnen en prinsessen en dus leek Royals mij wel iets. Je wordt meegetrokken in het verhaal over de Amerikaanse Daisy, wiens zusje Ellie gaat trouwen met Alex, de kroonprins van Schotland. Niet iedereen is daar blij mee, want Ellie is maar een gewoon meisje. Daisy en haar ouders worden uitgenodigd in Schotland om kennis te maken met de koningin en haar familie. Het keurslijf waar Daisy in terecht komt, bevalt haar eigenlijk niet en ze komt in het middelpunt van de belangstelling te staan, iets dat de koninklijke familie niet waardeert. Maar dan neemt het verhaal een verrassende wending.

Het verhaal is een mix van Assepoester, meets Princessâ€™ diaries, meets het werkelijke verhaal tussen prins Harry en Meghan Markle. Erg origineel is het allemaal niet. De eerste 50 bladzijden lieten mij erg twijfelen of ik wel door wilde lezen. Maar Rachel Hawkins heeft de trukendoos flink opengetrokken. Het verhaal is met een dosis humor geschreven vanuit het perspectief van Daisy, die behoorlijk bijdehand en adrem kan reageren. Tel daar een paar bad guys en een liefdesverhaal bij op en je hebt een soap geschreven. Niet echt origineel dus, maar absoluut vermakelijk.

Ik denk niet dat Royals is geschreven met een waarheidsgetrouw beeld in het achterhoofd. Alles wordt nogal over the top beschreven, maar als je een boek zoekt, waarbij je je even in sprookjesland kunt begeven, dan is Royals het boek voor jou.

Ik geef Royals 3 sterren.
Leontine