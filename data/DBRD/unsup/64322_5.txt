Alice LaPlante heeft met haar boek "Hersenspinsels" geen thriller afgeleverd, maar wel een geweldig indrukwekkende roman.

We volgen in het boek Jennifer, een gepensioneerd chirurg, verdacht van moord op Amanda. Het tragische is dat zij lijdt aan Alzheimer en zich niets kan (of is het wil) herinneren van die gebeurtenis. Bladzijde voor bladzijde worden we deelgenoot gemaakt van haar belevingswereld, haar leven, kinderen, geheimen en aandoening. Als lezer blijf je je vragen stellen en geëmotioneerd Jennifers verhaal volgen.

Alice LaPlante heeft een zeer invoelend, geloofwaardig verslag van de hersenspinsels van een Alzheimerpatiënt geschreven, waarbij zij geput heeft uit eigen ervaring met haar moeder.

Ik wil dit boek graag bij iedere lezer, ongeacht genrevoorkeur, aanbevelen!