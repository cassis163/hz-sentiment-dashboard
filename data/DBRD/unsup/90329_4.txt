In dit boek krijg je van alles te lezen over de oorlog in The Pacific van 1942 tot en met 1944. Er is enorm veel gevochten op zee. Het is enorm leerzaam om alles te lezen over zeeslagen en over het leven aan boord van een marine schip. Je kunt het zien door de ogen van de geallieerden, maar ook door de ogen van de Japanners. Je ziet het van beide kanten en dat maakt het echt zeer compleet.
Het is spannend op papier gezet, dus je maakt alles mee van de zeeslagen. En de gruwelijkheden worden je ook niet bespaart.

De oorlog in The Pacific heeft jaren geduurd en was pas over in de zomer van 1945.
Er zijn zoveel schepen gezonken en zoveel levens verloren gegaan! Deze kant van de oorlog was oor mij vrij onbekend. Nu leer je dat een groot deel van de oorlog tegen Japan werd uitgevochten op het water. Bijvoorbeeld de strijd om de Salomons eilanden of Guam.
Je leest over de politiek in Washington en hoe zij hun keuzes maakten.

Japanners waren soms kamikaze, ze stierven voor hun keizer. Dat vonden zij eervol. Juist daarom was deze oorlog enorm heftig, want de Japanners bleven maar komen! Duitsers graven zich in, maar Japanners komen recht op je af. Of dat nu moedig, eervol of kamikaze was, ik zelf zal dat nooit begrijpen. Sterven of overleven, het is een groot verschil tussen de Japanners en de Duitsers.

Je krijgt een kijkje in het leven van de keizer van Japan en zijn leefomstandigheden. Het is een aparte wereld! Wij westerlingen zullen het niet zo goed begrijpen, denk ik.
Erg leuk dat Hap Arnold ook nog even voorbij kwam. (ken ik weer uit Masters of the Air). Met zijn komst veranderde de oorlog in de Pacific.
Mannen die in Australië waren gesitueerd die verliefd werden of in moeilijkheden kwamen. Er werd veel gevochten tussen de verschillende legerafdelingen onderling. De marine, luchtmacht, landmacht, mariniers, ze hadden al snel een reden om met elkaar op de vuist te gaan.
Het tegenoffensief van MacArthur en Halsey komt zeer uitgebreid aan bod (1943-1944).
Maar ook leer je bijvoorbeeld over de te snel ontploffende en onbetrouwbare torpedo’s aan het begin van de oorlog. Na 1943 kwam daar verbetering in.
Het bergen en opruimen van de haven in Pearl Harbor. De aanval waardoor Amerika bij de oorlog werd betrokken. De vooruitgang van de oorlog, alles staat levensecht op papier. Het is alsof je er zelf bij bent. Ook komen er af en toe vliegenier voorbij die aanvallen deden op de diverse eilanden in The Pacific.

Er staan enorm veel mooie foto’s in, ook foto’s waar je even bij moet slikken. Deze geven een nog beter beeld van de situatie in the Pacific. Achterin het boek staan ook nog een 100tal Noten, meet nog meer informatie. Elke noot heeft een nummer, tijdens het lezen kun je dat dus raadplegen , als je meer wilt weten! Veel van deze zeeslagen, daar wist ik echt helemaal niets van af. We vergeten vaak dat de oorlog in de Pacific jaren heeft geduurd en dat de geallieerden daar eerder zeer grote verliezen hebben geleden. Deze oorlog werd vooral uitgevochten op het water. Totdat ze later ook op land gingen vechten (zie tv serie zoals The Pacific).

Het boek raakt je echt. Hoe sommige situaties worden beschreven, dat gun je je ergste vijand niet. Niemand zou zoiets ooit moeten meemaken. Het geeft maar weer eens aan, dat we alle soldaten moeten eren, die voor onze vrijheid hebben gevochten.

Dit boek is een zeer luxe hardcover uitgave van Het Kerend Tij. Het heeft een leeslint en is een stevig gebonden hardcover met losse omslag. Ik kan niet anders dan 5***** geven. Het boek is zo compleet en enorm leerzaam, maar leest op de manier van een spannende thriller.