Koen neemt in dit boek, voor peuters en kleuters, de leiding over zijn vrienden in het stoere drakenvechtersspel.
Ze gaan gebroederlijk met z’n drieën op drakenjacht en jagen in hun fantasie de grootste monsters weg. Totdat Casper en Joris door reuzen (hun ouders) meegenomen worden. Koning Koen blijft alleen achter en het wordt al donker. De dappere Koning Koen voelt zich dan ineens niet zo heldhaftig meer en is blij als ook zijn “reuzen” hem komen ophalen.

Dit prentenboek is volledig in rijm geschreven en heeft heerlijk grote letters. Hierdoor is het voor beginnende lezertjes mogelijk om de voor hun herkenbare letters/woordjes te ontdekken en over de schouder van de voorlezer mee te lezen. De prenten in het boek zijn afwisselend in zwart/wit en dan weer in kleur en zullen zeker zowel kinderen als volwassenen aanspreken.