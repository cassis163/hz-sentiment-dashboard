Dit is het vierde boek dat ik van Alex Kava lees. Natuurlijk niet in de juiste volgorde maar dat maakt voor het verhaal niet zoveel uit. De boeken zijn apart van elkaar leesbaar. De val en Duister kwaad had ik ieder vijf sterren gegeven, maar Blinde razernij was me wat tegengevallen en kreeg maar drie sterren.

Helaas, ook dit boek was niet wat ik er van verwachtte. Natuurlijk wel een gemakkelijk leesbaar verhaal met veel spanning er in, maar ik had de indruk dat er niet alles uitgehaald was dat er inzat. Datzelfde was bij Blinde razernij ook en daarom krijgt dit boek van mij 3 sterrren.

Het is wel een prachtthema; een sekte met natuurlijk een zeer aantrekkelijke leider, die jonge- en niet-meer-zo-jonge-mensen in zijn ban krijgt. Ze doen alles voor hem en hij plukt ze volkomen kaal. Hij leeft in weelde en zijn slachtoffers in armoede. Hij beschikt over ze zoals en wanneer hij wil. Ook de moeder van Maggie ODell is in zijn ban geraakt en wil huis en haard verlaten om hem te volgen. Zijn volgelingen plegen zelfs zelfmoord als ze in de handen van de FBI dreigen te vallen. Als je er bij stilstaat dat slechts één mens zoveel invloed op anderen kan hebben. Doodeng.

Wat ik jammer vond was dat ik de moordenaar al heel snel wist te lokaliseren. Een goed boek maar minder dan waar op ik gehoopt had.