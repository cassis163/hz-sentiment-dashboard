In Tweestrijd neemt de auteur je mee in het leven van Karena die heeft moeten opgroeien met een tweeling broer met een bipolaire stoornis. Een stoornis die zowel haar leven als dat van hem en hun omgeving drastisch heeft veranderd.

Door een gebeurtenis uit het verleden wordt hun relatie zwaar op de proef gesteld en zijn zij nog meer dan ooit verbonden met elkaar.

Wanneer haar broer verdwijnt en zij 20 jaar later naar hem opzoek gaat in een omgeving waarvan ze weet dat zij hem daar zou moeten kunnen vinden, het tornado seizoen, kruisen hun levens elkaar weer.
Is haar broer nog steeds dezelfde persoon? Of is hij veranderd?

Dit verhaal laat een duidelijk beeld zien van een relatie als tweeling en wat er gebeurd op het moment dat een tweeling één groot verschil heeft.
In het boek komen verleden en heden bij elkaar en je vraagt je af wat een goede relatie waard is.

In het verhaal komt duidelijk de onwetendheid van de omgeving naar voren. Het oordeel en de meningen van mensen die klaar staan bij gedrag en stoornissen die zij niet kunnen verklaren.
Ik vind het bijzonder dat de auteur aandacht heeft weten te schenken aan stigma’s en taboes rondom bipolaire stoornissen en wat dit betekend voor hun naaste omgeving.
Dat zij goed research heeft gedaan is direct duidelijk. En ik weet zeker ook herkenbaar voor hen die hier daadwerkelijk mee te maken hebben in hun omgeving.

De gebeurtenissen rondom de tornadojacht zijn goed omschreven en ook hier komt een goede research naar voren.

Wat ik als enig minpunt ervaren heb is de afronding van het verhaal. Het voelt surrealistisch als je het boek uit hebt en voor mij lijkt het bijna alsof het verhaal is afgeraffeld aan het eind.
Ik had graag willen weten hoe het afloopt met de gezondheid van de broer in kwestie. Anderzijds schetst de auteur een open einde met enkele voorgenomen te maken stappen in zijn leven.
Er is dus wel ruimte voor de lezer om hier eigen invulling aan te geven.

Persoonlijk vond ik het eerste boek van deze auteur beter. Maar wellicht heeft dit te maken met een stukje geschiedenis waarin ik geïnteresseerd ben.