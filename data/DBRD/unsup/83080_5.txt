Ik heb ondertussen alle boeken van Katie Fforde gelezen en nog nooit ben ik teleurgesteld geworden. Ook dit verhaal is weer een schot in de roos. romantisch, met wat onderhuidse spanningen en toch nog met een (on)verwacht einde.
Fran krijgt een jaar om de boerderij van een verre tante winstgevend te maken. En hoewel ze niets van het boerenleven kent gaat ze de uitdaging aan. Op haar manier probeert ze de boerderij draaiend te houden met "steun?" van haar buurman en tegenwerkingen van een verre achterneef. Gelukkig heeft ze haar beste vriendin die haar in alle projecten de nodige steun geeft.