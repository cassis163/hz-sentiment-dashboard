Ymke heeft een goed huwelijk, vier kinderen in de puberleeftijd en een baan als dialoogschrijver voor een soapserie. Toch heeft ze nog een wens: een thriller schrijven. Het blijkt echter nog niet eenvoudig om een originele plot te bedenken waar ze echt tevreden over is.
Dan vindt Ymke thuis een tas met lugubere inhoud. Als vervolgens de vriendin van een van haar zonen spoorloos verdwijnt en later vermoord wordt teruggevonden vlak bij hun huis, kan ze er niet omheen, een van haar gezinsleden is de dader. Haar eigen leven verandert in een thriller ¦


Ik heb geweldig genoten van dit verhaal en dit smaakt zeker naar meer. Ik hoop dan ook oprecht dat er nog vele mooie en spannende verhalen van Suzanne zullen volgen. Zoals ik al eerder opgemerkt heb, kon ik het boek niet wegleggen en ik werd min of meer gedwongen om het boek uit te lezen. En dat ondanks dat ik in het begin wat moeite had om in het verhaal te komen. Het is zeer begrijpelijk en de ontknoping komt ook pas op het eind tot stand, en tot die tijd was het een boeiend, overtuigend, fantasierijk en een spannend verhaal.
Ik ben in ieder geval op het verkeerde been gezet en dat geeft aan dat er geweldige wendingen in het plot zitten.
Een erg waarheidsgetrouw en spannend verhaal met humoristische passages en het voelde alsof het verhaal in mijn eigen omgeving plaatsvond.
'Thriller' is een knap staaltje psychologisch denken en schrijven van Suzanne Hazenberg.
Erg positief ervaren dat Suzanne Hazenberg deel heeft genomen aan de leesclub en ook alle vragen snel en zo eerlijk mogelijk heeft beantwoord!
Suzanne, je bent toegevoegd aan mijn lijstje met favoriete auteurs. Daar mag jij zeker niet op ontbreken en ik ga je vorige verhalen Eet en Obstructie zeker nog lezen.
Je bent een Topper!