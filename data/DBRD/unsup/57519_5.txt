Ik heb er lang op moeten wachten, maar deze maand verschijnt eindelijk maar toch het derde en laatste deel in The 5th Wave trilogie. Voor mij als groot fan het uitgelezen moment om de eerdere boeken van deze trilogie te herlezen en dat sluit ook nog eens goed aan bij mijn persoonlijke herlees uitdaging.

De eerste golf liet alle elektriciteit uitvallen, als tweede golf volgde er een enorme tsunami en de derde golf bracht een afschuwelijke epidemie met zich mee. Het lijkt niet meer dan logisch dat de vierde golf inspeelt op de achterdocht van de overgebleven mensheid; want wie kan je vertrouwen in zo'n snel veranderende wereld vol gevaar? Als de mensheid aan het uitsterven is en de aliens gekomen zijn om de planeet over te nemen? Deze vraag stelt de zestienjarige Cassie zichzelf keer op keer. Ze staat er alleen voor; beide ouders zijn overleden en haar broertje Sam is meegenomen door een groep militairen. Cassie heeft er alles voor over om Sam te redden, maar hiervoor zal ze toch echt bondgenootschappen moeten sluiten..