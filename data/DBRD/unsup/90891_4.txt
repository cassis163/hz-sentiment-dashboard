Het boek krijgen was al echt een kadootje, een prachtige glimmende omslag.
Ik heb nog nooit iets gelezen van Tayari Jones (dit is ook het eerste boek dat vertaald is in het nederlands) maar was heel benieuwd naar dit verhaal.

Het verhaal gaat over de 3 hoofdpersonen Celestial, Roy en André.
Vanuit deze 3 personen word dit verhaal ook verteld.
Celestial en Roy zijn jong, verliefd en pas getrouwd.
Hun leven staat opeens op zijn kop als Roy veroordeeld word voor een misdaad waarvan Celestial weet dat hij hem niet heeft gepleegd.
Celestial zoekt troost bij André, haar jeugdvriend en getuige op haar huwelijk.

Dit boek gaat over liefde, loyaliteit en onrecht.
Dat het verhaal door de 3 hoofdpersonen word verteld maakte het voor mij erg goed.
Een echte aanrader, ik hoop dan ook dat er snel een nieuw boek van deze schrijfster word vertaald, voor mij een nieuwe favoriete schrijfster erbij op mijn lijst.