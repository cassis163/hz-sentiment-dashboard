Met Slaapdood debuteerde Mark Billingham als misdaadschrijver en belandde direct in alle bestsellerlijsten in Engeland en de Verenigde Staten. En terecht want Billingham is werkelijk met een unieke variant op het bekende serial killer verhaal gekomen. In Slaapdood wordt inspecteur Tom Thorne, van Ernstige Delicten, geconfronteerd met de raadselachtige werkwijze van een seriemoordenaar. Raadselachtig want de seriemoordenaar heeft een geheel eigen kijk op zijn meesterwerken. Om niet direct het plot prijs te geven, houd ik het even bij deze vage beschrijving.

Billingham heeft een super-relaxte manier van schrijven met veel humor. De manier zoals hij de gedachten beschrijft van de volledig verlamde Alison Willetts, een van de slachtoffers, is meesterlijk. Tom Thorne is een waardige serie-inspecteur, waarvan we nu al weten dat hij nog vaker terug zal komen. Mark Billingham heeft ons in iedergeval een Thorne Trilogie beloofd. En dat is een goed vooruitzicht!