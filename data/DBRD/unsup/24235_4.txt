Er is weer een nieuw boek gekomen van De Royals. Namelijk ''Geheimen''. Dit is het derde deel in de serie. De eerste deel was: ''Verleiding'' en het tweede deel is: ''Verraad''. Deze boeken zijn echte aanraders!

In deel drie van De Royals- serie draait het vooral om Reed en zijn vriendin Ella. Ella heeft haar hart helemaal weggeven aan haar geliefde Reed. Reed is één van de vijf Royal broers, die helemaal niets doet en daarnaast heel veel geld heeft (steenrijk is). Hij is een aantrekkelijke bad boy, maar Ella gelooft in hem. De familie Royals heeft al heel veel doorstaan. En nu wordt ook nog één van de familieleden aangeklaagd voor de moord op de vriendin van zijn vader. Er treedt veel spanning op en geheimen worden ontrafeld. De vraag is of Reed het lukt om de geheimen van zijn familie voor eens en altijd te ontrafelen. Keuzes moeten gemaakt worden.

Geheimen gaat precies over waar de titel opslaat. Geheimen die eindelijk worden ontrafeld en aan het licht komen. Verder kom je in het derde deel meer te weten over de biologische vader van Ella, genaamd Steve. Je krijgt een beter beeld van hem en leert haar vader beter kennen. Dit geeft een leuke twist aan het boek.

Ook komen we er eindelijk achter de waarheid over de dood van Brooke. Wat heel schokkend is om te lezen.

Geheimen is een boek dat je heel snel wegleest. Ik had het boek binnen no-time uitgelezen. Dit komt ook vooral, omdat er in het boek heel veel spanning zit en je steeds verder wil lezen. Ook tussen de leuke chemie tussen Ella en Reed. Je kan niet stoppen met het boek. Je moet verder lezen.

Als je houdt van spanning, sterke familieleden die steenrijk zijn, geheimen, liefde, dan zijn de Erin Watt boeken echt iets voor jou.