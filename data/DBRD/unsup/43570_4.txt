Ik had vele lovende recensies gelezen over De IJzerkoning van Julie Kagawa. Dus vol verwachting begon ik aan dit boek.

Heeft het mijn hoge verwachtingen waargemaakt? Mwah. Het is zeker een vermakelijk boek. Maar helaas vond ik het verhaal af en toe wat langdradig. Al met al was het zeker vermakelijk om in de fantasierijke wereld die Julie Kagawa heeft geschetst te vertoeven. Dit kwam voornamelijk door Robbie (Puck). Ik vind hem namelijk erg grappig. Evenals Grimalkin. Deze kat is ontzettend leuk bedacht en een waardevolle toevoeging aan het verhaal. Er komen sowieso super veel (sprookjes)figuren aan bod. Sommige spelen een grote rol en sommige komen in een flits voorbij. Als je niet bekend bent binnen het Fantasy-genre vliegen de vele 'onbekende, vreemde figuren' je om de oren. Kobolds, Dryaden en Roodkappen zijn maar een kleine greep uit de vele nieuwe wezentjes die mijn leven binnen liepen of zweefden.

En wat betreft de hoofdpersoon, Meghan, zij mag als het aan mij ligt nog wel wat sterker worden in de volgende boeken. Ik kan nu nog weinig hoogte van haar krijgen. Maar daarom is het des te leuker om deze serie verder te gaan lezen. Kijken of de personages groeien. En vooral ook kijken hoe het verder gaat met Meghan & Ash s√°men. Er zijn dus nog genoeg vragen waar ik antwoord op wil hebben.

Ik ben daarom reuze benieuwd naar de volgende boeken binnen de Iron-Fey serie.

Dit eerste deel geef ik vier sterren. Mooie wereld, waar je je soms doorheen moet worstelen. Maar als je je graag in een wereld begeeft die bol staat van de fantasy, dan vind je dat helemaal niet erg!