PAS OP, BEVAT SPOILERS!

Wat ben ik blij dat er 'roman' op dit boek staat en de uitgeverij ervoor gekozen heeft om het niet weg te schuiven als thriller. Ja, het boek is spannend - zelfs zo spannend dat ik het in minder dan twee dagen wist uit te lezen - maar het heeft een dubbele laag die door het label 'thriller' wellicht in de afgrond zou verdwijnen, samen met alle andere pseudo-literaire thrillers die op het moment in de omloop zijn.

'Het Feest' is geen dik boek en het is geschreven in toegankelijk taalgebruik (zodra je dan gewend bent aan de Vlaamsheid van de schrijfstijl). Het boek leest vlot en het plot ontrafelt zich langzaam voor de ogen van de lezer. Het is een potje clubdo waarbij je zelf niet mee mag spelen en ook een beetje inzicht hebt in de uiteindelijke dader. Tot op het eind blijft het spannend, hoewel er eerder in het boek al wel hints gegeven worden naar wat er nou precies met Maurits aan de hand is.

Ik zal dit boek van harte aanraden aan jongeren die voor hun lijst moeten lezen en ben ontzettend blij dat er na 'Het Gouden Ei' (hoewel nog altijd een klassieker maar inmiddels wel gedateerd) een tweede boek is waarvan ik volmondig kan beweren dat de meeste tieners er waarschijnlijk door ge√Øntrigeerd zullen zijn.

Dit soort boeken hebben we nodig: romans zonder literaire poespas, toegankelijk voor het grote publiek zonder hun boodschap te verliezen.