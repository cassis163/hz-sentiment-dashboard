Vermoord naakt is het eerste boek in een serie met politie-inspecteur Eve Dallas in de hoofdrol. Als de als prostitu√© werkende kleindochter van een senator wordt vermoord wordt Eve op de zaak gezet. Al snel wordt duidelijk dat het niet bij deze ene moord zal blijven omdat bij het slachtoffer een briefje wordt gevonden waarop staat: nummer 1 van 6. Eve bijt zich in de zaak vast maar kan niet verhinderen dat er kort na elkaar nog 2 moorden op prostituees plaatsvinden. Het spoor lijdt haar naar multimiljonair Roarke die over het soort wapens beschikt waarmee de moorden zijn gepleegd. Ondanks dat Roarke een van de verdachten is, ontstaat er een grote aantrekkingskracht tussen hem en Eve en krijgen ze een relatie. Eve blijkt een traumatische jeugd te hebben gehad, waaraan zij elke herinnering heeft weggedrukt. Door deze zaak komen die herinneringen langzaam maar zeker in flarden terug. Dit stimuleert haar nog meer om deze zaak op te lossen voor er nog meer doden vallen. Het is een verhaal zonder al te veel diepgang of ingewikkeld plot, maar zeker het lezen waard. Ik heb me er in ieder geval prima mee vermaakt en ben benieuwd hoe het Eve en Roarke verder vergaat in deel 2.