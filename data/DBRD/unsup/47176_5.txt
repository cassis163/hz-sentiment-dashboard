Zoen me tot ik zwicht

Met dank aan het blog In de boekenkast mocht ik dit geweldige boek lezen.

Daten is al moeilijk genoeg - laat staan als je Asperger hebt. Stella, dertig, is briljant in wiskunde maar sociaal onhandig. Haar moeder vindt het hoog tijd dat ze gaat trouwen. Stella heeft geen flauw idee met wie. Ze haat seks; zo gênant. Praktijkervaring opdoen dan maar. Met een professional. De charmante escort Michael is bereid Stella de fijne kneepjes bij te brengen, van voorspel tot méér dan de missionarispositie. Hoe langer ze samen zijn, hoe moeilijker Michael het vindt om zich aan de gemaakte afspraken te houden. Stella ontdekt ondertussen dat de ware liefde alle logica tart.

Een prachtige kleurrijke cover wat ik net als de titel Zoen me tot ik zwicht heel goed bij het boek vind passen. De kleuren roze en blauw spatten van eraf.

Een feelgoodroman over de dertig jarige Stella die het syndroom van Asperger heeft. Ze heeft een goede baan en geld genoeg maar ze is sociaal niet handig. Ze zegt precies wat ze denkt.
Stella is teleurgesteld in de liefde en vooral op het seksgebied. Dit wil ze graag veranderen en daarom huurt ze een escort Michael in. Stella hoopt dat hij haar veel op seksgebied kan leren en haar de nodige tips kan geven.
Beide zijn bij de eerste kennismaking meteen gecharmeerd van elkaar. Stella besluit om Michael voor langere tijd in te huren. Beide hebben ze een geheim voor elkaar en daardoor zijn er onderling wat misverstanden en begrijpen ze elkaar soms niet.

Mijn mening:
Wat ik niet verwacht had gebeurde dan toch. Ik ben compleet verrast door deze mooie feelgood roman.
Helen Hoang heeft de hoofdpersonen in het boek heel krachtig neer gezet. Je leeft met ze mee en gaat van beide houden, of je nu wil of niet. Ook de overige personages zijn voldoende uitgediept zodat je voor je ziet wie ze zijn.

De schrijfstijl is mooi met een duidelijk taalgebruik. Af en toe grappig en soms ook poëtisch.

“Ze verzwolgen haar en werden voorgoed deel van haar. Ze hield ze dicht bij zich en verweefde ze in haar leven”.
Helen Hoang heeft het verhaal erg beeldend neergezet. Er komen flink wat seksscènes in het verhaal voor wat totaal niet storend is maar juist heel goed bij het verhaal past.

Zoen met tot ik zwicht is een echte mustread. Ik kijk uit naar de verfilming van het boek en ook naar het volgende boek van Helen Hoang wat ik zeker ga lezen.

Dikverdiende 5 sterren