In dit boek ga je mee naar Amsterdam, in de tweede wereldoorlog.
Wim is postbode en bij toeval komt hij erachter, wat er in een van de enveloppen zit, die hij moet bezorgen. De Joodse raad verzend oproepen, naar Joodse mensen. Zij moeten zich melden en worden dan naar werkkampen gestuurd. Wim weet wat hun in die kampen te wachten staat. Deze brieven werden verzonden in 1941 en 1942. Wim besluit om een aantal van deze mensen te gaan helpen. Hij wil er minstens 10 redden. Hij gaat gesprekken met ze aan. De meeste mensen waren zich van geen kwaad bewust, maar gaan toch onderduiken. Lukt het ze niet om een onderduik adres te vinden, dan helpt hij een handje. Op een moment pakken de Duitsers Wim op. Wat gaat er met hem gebeuren? Gaat hij de oorlog overleven? Of krijgt hij de doodstraf, voor zijn hulp aan de Joodse gemeenschap?
Het eerste deel van het boek, kijk je mee door de ogen van Wim als een kind. Dan wordt hij voor het eerst geconfronteerd met Hitler. Thuis hebben ze het ook vaak over deze man. Hij krijgt namelijk postzegels van een man die vlakbij hem woont. Op een van de zegels staat Hitler. Maar wat weet een onschuldig kind nu af, van de boze wereld? Je volgt hem naarmate hij ouder word. Bijzonder verhaal!

Ook staan er foto’s, reclame en krantenknipsels in uit die tijd. Dit geeft extra kracht aan het verhaal. Ze maken deel uit van het verhaal. Dit is echt bijzonder gedaan!

Ik had wel willen weten, wat er van deze mensen terecht is gekomen, na de oorlog……..

Het leest erg vlot. Ook komt het voor mij erg dichtbij. Ik verzamel niet alleen postzegels….Maar ben ook postbode. Het zette mij echt aan het denken: Wat zou ik doen, als ik in zijn schoenen stond? Ik denk dat ik de mensen ook zou waarschuwen. Want aan de Duitse kant zou ik nooit staan. Uiteindelijk bezorg je doodvonnissen, zo zie ik dat. Je wilt toch mensen een kans geven?
Dit is weer een onbekend verhaal, dat ik nog niet kende. Ik geef het 4,5 sterren!!!!