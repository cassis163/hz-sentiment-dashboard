Ik heb dit boek met veel plezier gelezen, het is een leuk en boeiend boek. Dit komt vooral door de hoofdpersoon: C.J. van Ledden Hulsebosch. Deze C.J. van Ledden Hulsebosch is een beetje een mix tussen Hercule Poirot en Sherlock Holmes, alleen heeft hij echt bestaan. Hij was de eerste forensisch sporenonderzoeker van Nederland. Hij noemde zichzelf kriminalist en hielp de politie bij verschillende onderzoeken. Het is interessant om te lezen hoe dingen die nu vanzelfsprekend zijn, zoals vingerafdrukken e.d. daar nog maar net ter sprake kwamen en met de nodige scepsis werden bekeken.Van Ledden Hulsebosch wordt in het begin van het boek dan ook aardig tegengewerkt door de hoofdcommisaris die niet zo in nieuwigheden gelooft maar denkt dat intu√Øtie genoeg is om een misdaad op te lossen. Gelukkig vind van Ledden Hulsebosch een medestander in de jonge inspecteur Saltet.

Het verhaal speelt zich af in Amsterdam rond 1900, en dat maakt het ook leuk om te lezen vanwege de herkenbaarheid van die stad maar ook vanwege de tijd waarin het zich afspeelt. Het is boeiend om te lezen hoe het politieapparaat in die tijd functioneerde en hoe de stad Amsterdam met steeds meer criminaliteit te kampen kreeg vanwege de haven.

Echte detectivelezers zullen zeker een link leggen met de boeken van Agatha Christie, voornamelijk die over Hercule Poirot, maar dit is niet hinderlijk. Het is in dezelfde stijl geschreven maar heeft genoeg originaliteit om geen kloon te zijn. Het is een echte detective, maar er zit ook humor in wat het het boek alleen maar meer waarde geeft. Ik heb begrepen dat er een hele serie boeken komt over van Ledden Hulsebosch en dat vindt ik een goed idee. Ik heb de eerste uit de serie met veel plezier gelezen en verheug me nu al op de volgende!