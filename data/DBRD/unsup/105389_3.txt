'In Wat ze naliet reconstrueert antropoloog Jeremy Cooke aan de hand van dagboekfragmenten, blogs en brieven het mysterieuze leven van de verdronken student Alice Salmon.' Deze beknopte omschrijving van dit boek wekte bij mij meteen mijn interesse en daarmee de wil om dit boek te gaan lezen.
Zelf had ik nog niets gehoord over de schrijver genaamd T.R. Richmond. Hij is een journalist die nu de stap heeft genomen een boek te schrijven.

Het boek is, zoals hierboven al vermeld, opgebouwd aan de hand van dagboekfragmenten, blogs en brieven. Ook smsjes en tweets komen aan bod. Ik vind dit een erg interessante opbouw, omdat het op deze manier lang spannend blijft wie Alice Salmon is en waarom zij overleden is. Meerdere recensies hebben bij mij de revue gepasseerd. Allemaal erg positief over dit boek. Bij mij geeft dit wat gemengde gevoelens. Was dit boek echt zo goed? 'Mwa.' Is daarop mijn antwoord. Ik lees graag thrillers in mijn vrije tijd, maar met dit boek had ik toch de nodige moeite om er echt in te komen. Doordat het boek is opgebouwd in verschillende fragmenten/berichten van verschillende personages, is het lastig wennen aan de schrijfstijl van desbetreffende personage. Sowieso kon ik niet echt wennen aan de opbouw van sommige brieven. Wie zegt/denkt nou wat? Mijn brieven zien er in ieder geval niet zo uit, zoals ze in dit boek voor komen. Het is geen boek dat je even tussendoor kunt lezen. Je moet er echt wel even voor gaan zitten. Daarnaast vond ik soms de woordkeuze onnodig moeilijk, maar dat is mijn mening. Vanaf het begin tot eind blijf je als lezer geboeid, omdat je niet weet wat er met Alice gebeurd is. Je weet niet wat haar is overkomen. Wat de relatie is tussen Alice en Cooke. Beetje bij beetje kom je als lezer meer te weten. Op een gegeven moment denk je te weten hoe het zit, maar toch blijkt dit weer anders te zijn. Een spannend boek is het zeker en het boek zit goed in elkaar. Wie is T.R. Richmond? Is hij Jeremy Cooke? Als je van een goede thriller houdt dan raad ik je dit boek zeker aan. Ondanks dat ik er moeite mee had. Dit hoeft immers voor jou niet zo te zijn.