Edith Tulp is journalist, columnist en auteur. Daarnaast reist ze sinds 1989 regelmatig af naar Afrika en haar eerste reis naar het continent heeft in 2018 geresulteerd in het boek Alleen dapper te zijn. Eerder verscheen haar boek De bushsoldaat dat zich ook in Afrika afspeelt. Momenteel werkt ze aan haar derde boek dat zich wederom (deels) in Afrika afspeelt.

In Alleen dapper te zijn besluit de depressieve Simone halsoverkop om met drie maanden durende groepsreis door de Sahara mee te gaan en haar groepstherapie in Amsterdam te laten voor wat het is. Ze vlucht als het ware weg van haar problemen thuis in Amsterdam. De groepsreis valt Simone echter zwaar en niets zit haar mee, alhoewel ze wel een beetje verliefd wordt op het continent. Aan het einde van de reis ontstaat er tussen Koen, de chauffeur van de groepsreis, en Simone een ingewikkelde relatie, die zich later in Nederland even moeizaam voortzet. Mede dankzij haar liefde voor Afrika en haar wens om ontwikkelingswerk te doen, reist Simone Koen achterna naar oorlogsgebied in Liberia, waar ze op een keerpunt van haar leven komt te staan.

In het boek komen thema's als liefde, oorlog, depressie en natuurlijk Afrika aan bod. De reis door de Sahara wordt heel gedetailleerd en beeldend beschreven. Op een gegeven moment wordt het deel over de groepsreis door Afrika echter ietwat langdradig en zijn de delen die zich in Nederland afspelen in vergelijking daarmee erg kort. De personages van het boek zijn allemaal niet erg sympathiek, waardoor inleving en verdieping van het verhaal mist en het verhaal wat oppervlakkig blijft. De mooie schrijfstijl en poÃ«tische zinnen maken echter veel goed.