Dit was mijn eerste kennismaking met het auteurs duo Hjorth Rosenveldt, de kennismaking is mij zeker goed bevallen. Sebastian Bergman is een innemende man die zo zijn eigen problemen heeft, maar zijn vak verstaat. De overige personages krijgen ook voldoende aandacht, dus al snel leer je iedereen kennen. Ondanks dat dit het tweede deel in een serie is worden de personages opnieuw voorgesteld, er wordt weinig teruggeblikt dus heb je niet het gevoel dat je iets mist van de rode draad die door het verhalen heen loopt. Dat hebben de auteurs dan ook goed gedaan, aangezien je niet altijd de zin of gelegenheid hebt om bij deel 1 te beginnen. Het verhaal zit goed in elkaar, de spanning wordt langzaam opgebouwd. In het begin is het wel even opletten want de korte stukjes wisselen snel van perspectief, alle aandacht wordt dan ook opgeÃ«ist. De schrijfstijl is wel prettig, geen moeilijke woorden en de namen zijn goed uit te spreken voor een Scandinavische thriller. De ontknoping komt niet plotseling maar wordt langzaam ingezet er zit wel nog een spannende twist in. Stukje bij beetje naarmate je vordert in het boek, krijg je meer informatie vanuit het perspectief van de moordenaar en de vorderingen van het onderzoek. Kortom, een toppertje weer. Ik ga zeker meer lezen van deze auteurs.

Spanning: 4 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 4 sterren