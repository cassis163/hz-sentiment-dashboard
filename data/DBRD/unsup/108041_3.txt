Toen ik vanochtend op de radio het akelige bericht hoorde dat er een voet gevonden was, kon ik niet anders dan aan het boek van Rudy Dek denken. Ook in zijn derde boek in de vierdaagse-reeks draait het namelijk om de nodige losse voeten. Gelukkig gaat het hier om fictie, dat is een stuk beter te verdragen dan de werkelijkheid! Het komt niet helemaal goed met die voeten en met de eigenaars, maar de boeken van Dek ontaarden nergens in een zinloze stapeling van geweld of narigheid.
We volgen nu voor de derde keer de belevenissen van een enigszins wereldvreemde, maar wel doortastende brave borst (Rogier Hoofs). Vooral de lokale elementen maken het lezen tot een feest: de watertoren bij Werkhoven heeft vanaf nu altijd een grimmig bijsmaakje.
Ook volgend jaar zal ik de vierdaagse vooral beleven via deel 4 van deze leuke reeks!