Huis van eb en vloed van de Engelse Sarah Maine was mijn eerste kennismaking met deze schrijver. Het is ook het eerste fictie debuut van haar. Ik kreeg de kans om dit boek te lezen dankzij een winactie van Hebban. Het boek vertelt het verhaal van Harriet die in 2010 afreist naar de Hebriden. Ze heeft daar een oud huis geÃ«rfd genaamd Bhalla house. Het is een compleet vervallen huis in de ruige natuur van de Hebriden. Ze heeft het plan om het huis totaal te renoveren en er een mooi hotel/spa resort van te maken. Bij aankomst op het eiland maakt ze al gauw kennis met de bewoners en hun tegenstand tegen een nieuw hotel. Als vervolgens een stel oude botten wordt gevonden in het huis, slaat de twijfel nog meer toe en probeert Harriet de geschiedenis van Bhalla House en wat zich hier heeft afgespeeld te achterhalen.

Via allerlei hoofdstukken die zich afspelen in de geschiedenis kom je achter het verhaal van Beatrice Blake die rond 1910 in Bhalla House verbleef samen met haar man. Als Harriet vervolgens ook nog een aantal dagboeken vindt, kom je steeds meer te weten over de geschiedenis van de mensen die er toentertijd woonden en dit bijzondere huis op een afgelegen eiland, wat door de vloed soms is afgesneden van de rest van het eiland. Het verhaal speelt zich af tegen de ruige natuur van de Schotse Hebriden en hierdoor waan je, je helemaal op deze mooie, maar ruige eilanden. Het boek vertelt een boek prachtig verhaal waar je helemaal in wordt meegezogen. Je bent benieuwd wat zich op deze mooie maar vervallen plek in het verleden allemaal heeft afgespeeld en wanneer je leest over het verleden ben je benieuwd met wie het nu eigenlijk niet goed is afgelopen. Maine beschrijft de sfeer van het eiland heel goed en gedetailleerd waardoor je, je goed kan voorstellen hoe het er daar op deze plek uit moet heeft gezien. Het verhaal blijft boeien tot het einde. Een goed fictie debuut van deze schrijfster en ik blijf haar zeker in de gaten houden!