Dit boek heeft mij klaarwakker gehouden........Julia, goede vriendin van Livy, wordt dood in haar huis gevonden. Livy kan niet geloven dat zij zelfmoord heeft gepleegd. Bij de zoektocht naar de waarheid komt ook de moord op haar zusje Kara weer in beeld. Intens beschrijft Sophie McKenzie de twijfel die continue bij Livy aanwezig is. Twijfel over het ware gezicht van Julia, twijfel over haar man Will, twijfel over de goede bedoelingen van de vriend van Julia. Wantrouwen viert hoogtij in dit boek en je wordt als lezer hier helemaal in meegezogen. Pas in het laatste hoofdstuk vallen alle puzzelstukjes op hun plek en blijkt uiteindelijk wie Livy kon vertrouwen.............. en wie niet..........