'IJsprinses' is een boek waarin je moet doorlezen, ik had echt wel even nodig om erin te komen. Ik vind het super dat Erica en Patrik al meteen zo’n groot deel van het verhaal uitmaken. Dat maakt dat je echt met hen meeleeft en dat je niet alleen maar wilt weten wie de moorden gepleegd heeft, wat in detectives/thrillers wel eens het geval durft te zijn. De karikaturale chef Mellberg vind ik als personage ook heel erg geslaagd trouwens. Je zit weliswaar niet de hele tijd op het puntje van je stoel, maar het is erg aangenaam lezen. Aangezien ‘IJsprinses’ het debuut is van Camilla Läckberg en haar schrijfkunsten er de voorbije tien jaar allicht nog op vooruit zijn gegaan, ben ik er vrij zeker van dat mij nog heel wat moois te wachten staat.