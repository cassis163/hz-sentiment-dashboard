"Wat als je de kans krijgt om je leven over te doen? "
Het lijkt een droom die waarheid wordt voor Rachel, haar dode vriend leeft weer, haar vader is gezond. Maar ze blijft zich afvragen hoe het kan, ze wil achterhalen hoe dit gebeurd is.

Ik vind het een heel leuk gegeven, een soort 'tweede leven'. Ik denk dat de schrijfster hier iets heel interessants mee zou kunnen doen. Toch vond ik de uitwerking wat tegenvallen.
Ten eerste vond ik de personages wat clich√©. Jimmy, haar 'beste vriend', die eigenlijk toch meer is dan dat. Haar vriend Matt, waar ze eigenlijk niet meer verliefd op is. De personages waren aardig, maar niet bijzonder uitgewerkt. Je kon al snel voorspellen wat er zou gaan gebeuren. Dit is op zich te verwachten bij een Feelgood-roman, en als je dat niet erg vind dan kan je er makkelijk mee leven. Het is niet erg vervelend, maar ik had gehoopt op wat leukere en interessantere persoonlijkheden. Ook gingen sommige hoofdstukken erg snel, ik ga niet verklappen wat er gebeurd, maar ik denk dat de mensen die het boek hebben gelezen wel weten wat ik bedoel.
Ook vind ik het jammer dat Rachel heel erg gefocust is op het ontdekken van de waarheid. Ik had gehoopt dat het verhaal niet zou draaien om het achterhalen van wat er gebeurd is. Het voelde voor mij meer als een misdaad oplossen, het had echt een mysterieuze twist. Normaal vind ik dat soort boeken erg leuk, maar ik had op dit moment meer gehoopt op een echte feelgood. Nu was het een soort verstrengeling tussen de twee, en dat sprak me niet erg aan.
Het einde vond ik echter wel leuk, het laat je achter met wat vragen maar dat vind ik juist wel mooi. Ik had gehoopt dat de rest van het boek ook zo zou zijn. De ontknoping gaat ineens heel snel vergeleken met de rest van het boek. Ze zijn heel het boek aan het zoeken naar een antwoord, en het antwoord is maar zo'n klein deel van het boek. Ik vind het niet erg, maar ik kan begrijpen dat sommigen dit niet fijn vinden.
Het boek is wel mooi geschreven, geen lange zinnen of ingewikkelde woorden, waardoor je het vlot uitleest. Een leuk boek voor tussendoor, maar zeker geen literair topboek.