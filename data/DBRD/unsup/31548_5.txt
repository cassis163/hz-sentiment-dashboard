Door de ogen van een evangelistengezin word je meegetrokken de rimboe in met al haar eigen rites en gewoontes, het geluk en de armoede. Waar vader als enig doel stelt om het christendom te verspreiden is moeder alleen maar bezig met overleven. De vier dochters hebben hun eigen manier gevonden om stand te houden in een wereld waar niets is zoals zij het kennen.
Het is ontzettend goed geschreven en het is heel knap dat je door een stukje te lezen al meteen weet welke dochter haar verhaal doet. Wat ik ook bijzonder vond is de vertaling van de palindromen van Adah. Bijvoorbeeld: Liever 't leger, 't regelt réveil.
Ongemerkt leer je over de geschiedenis van Afrika en is mijn belangstelling zéker gewekt om er nog veel méér over te lezen.