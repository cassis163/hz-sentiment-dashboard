Het leven van Lily en Jim is alles behalve een sprookje. Beide hebben veel meegemaakt in het verleden waardoor ze als persoon erg veranderd zijn. Toch geven ze de moet niet op en werken hard aan de toekomst. Wanneer ze elkaar tegenkomen en moeten gaan samenwerken wordt het allemaal een stuk lastiger. Hun karakters botsen zo waardoor ze liever elkaars haren uittrekken dan samenwerken. Terwijl ze beide hun best doen om van de situatie het beste te maken lijkt er iets moois op te bloeien. Zouden ze gelukkig kunnen zijn?

Tamara beschrijft de personages zo levendig dat je meteen in het verhaal gezogen wordt. Je begint aan een rit vol emoties, vrolijk, drama, liefde en verdriet. Geen enkel moment voelt voorspelbaar en je kan dan ook niets anders dan bladzijde voor bladzijde verder lezen. Doordat het verhaal zo realistisch is maakt het dat je jezelf er maar moeilijk uit kan losmaken. Het zou jezelf of iemand in je vriendenkring zomaar kunnen overkomen. En dan moet je natuurlijk weten of er een Happy Ending is weggelegd voor ze.
Ik heb het boek dan ook verslonden, samen met een pakje zakdoekjes. Dit boek is een echte aanrader!

Een hartverscheurend goed verhaal!
Bedankt Kabook Uitgevers dat ik dit prachtige verhaal mocht lezen.