Ik en de beer gaat over Leo die denkt dat iedereen boos op hem is maar dan ontmoet hij De beer. De beer volgt Leo op de voet en samen gaan ze naar het strand en de stad. De mensen in de stad rennen gillend weg als ze De beer zien ook al is het Leo’s gezelschap.
Leo heeft uiteindelijk een hele mooie dag en heeft een nieuwe vriend en een nieuw inzicht gekregen.

Het verhaaltje wordt door de prenten nog krachtiger gemaakt. Ze beelden precies dat uit wat het verhaal zegt. De expressie op de gezichten klopt. Het is een prachtig geheel naar mijn idee.
De prenten zijn eenvoudig, subtiel in kleurgebruik maar absoluut sprekend.

De cover vind ik aandoenlijk. De kleine ik-figuur (Leo) die een grote logge beer omarmt. Het straalt liefde, genegenheid en vriendschap uit.

Ik en de beer is een verhaal met een kleine boodschap die de kinderen zal doen beseffen dat al lijkt het nog zo’n rotte dag te worden, door onverwachte ontmoetingen kan het best wel eens een hele mooie worden. Eentje om niet snel te vergeten…

Deze review verscheen als origineel via mijn boekenblog.