Met dit boek scoort Grisham laag op geloofwaardigheid, maar redelijk hoog als het gaat om amusement. Het uitgangspunt van het boek - 11-jarige jongen weet waar een lijk ligt, maar is te bang om dit met de FBI te delen - vond ik weinig geloofwaardig. Zijn leven komt door deze houding namelijk volledig op z'n kop te staan. Wanneer hij gewoon alles had verteld kon hij met moeder en broertje in het getuigen beschermingsprogramma en dat zou een flinke stap vooruit zijn geweest op z'n huidige leven. Spannend is het allemaal wel intussen, dus als het je daarom gaat is dit boek een aardige keus. Al heeft Grisham wel betere boeken geschreven.