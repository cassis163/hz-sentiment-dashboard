Ik had een heel ander verhaal verwacht bij dit boek. Ik had een grappiger verhaal verwacht. Dit was een persoonlijk verhaal. Verdrietig, maar sterk. De titel zegt het eigenlijk al. Al het moois is niet verloren. Dit verhaal laat dat zien.

Hoe zwaar het leven ook is, welke moeilijke weg je ook hebt afgelegd, er is altijd wel iets moois te vinden. In dit boek volg je Ingrid. Je weet dat ze zangeres wil worden net als haar moeder. Ze is toegelaten aan een muziekopleiding, maar van haar moeder mag ze daar heen als ze naar een kamp gaat. Haar moeder weet hoe zwaar het leven van een artiest is. Het kamp is ander dan verwacht. Het is een bootcamp voor probleemjongeren. In dit verhaal volg je twee periodes in Ingrids leven. Je komt er achter dat er veel meer speelt dan je denkt. Er is een reden waarom Ingrid naar dit kamp gaat. Ingridâ€™s persoonlijke reis is erg inspirerend om te volgen. Ze zit ontzettend in de knoop, heeft veel onverwerkte gevoelens en sluit mensen buiten. Je leeft met haar mee, wilt haar helpen.

Dit is een verhaal over omgaan met verlies, depressies en gaan voor wat je echt wilt, hoe moeilijk dat ook is. Ingrid heeft zoveel meegemaakt in haar leven en het is mooi om te lezen hoe ze daarmee om leert gaan. Dat dit soms moeilijk blijft, dat je mag toegeven dat het zwaar is, maar dat je uiteindelijk ook verder moet. Wat ik mooi vond, was dat zo ondanks alles nog steeds voor haar droom gaat, zelfs na hoeveel pijn het heeft veroorzaakt.

De andere personage in het verhaal vond ik wat oppervlakkig. Erg jammer. Het verhaal focust zich vooral op Ingrid en haar problemen. Zelfs haar moeder en Isaac vond ik oppervlakkig, terwijl die zo belangrijk voor Ingrid zijn. Ik had daar meer van verwacht. Ze voelden wat onrealistisch, maar misschien komt dat omdat ik anders in het leven sta, andere verwachtingen heb. Ik was ook meer voor Tavik en Ingrid dan Isaac en Ingrid. Daar had ik trouwens ook meer van verwacht, het verhaal van de andere kampers, hun verhaal en hoe het met ze afliep. Dat heb ik echt gemist in dit verhaal.