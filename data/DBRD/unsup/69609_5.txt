Josta wordt wakker en beseft dat ze een tiental dagen gemist heeft. Tijdens deze dagen werd haar ook een nier ontnomen. Wie heeft dit gedaan? Wat heeft een dossier van 25 jaar geleden hiermee te maken? Leeft haar ondervrager nog?

Vanaf het begin word je meegezogen in het leven van Josta. Je voelt de angst die ze beleeft als ze ontdekt dat haar nier geroofd is. Doorheen het boek krijg je telkens meer te zien van Jostaâ€™s verleden en zie je een steeds sterkere vrouw verschijnen.
Josta trekt zelf op onderzoek uit om het mysterie van haar orgaanroof op te lossen. Hierbij komt ze tot de ontdekking dat machtige mensen het op haar gemunt hebben en heel gevaarlijk kunnen zijn.

Het Dossier is een spannende thriller die je onderdompelt in het Duitsland van nu, met de zware, pakkende invloeden van de DDR. Niet alleen de inhoud van het boek is origineel, ook de cover is een kunstwerk op zichzelf!