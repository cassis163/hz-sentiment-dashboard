Pittig boek over twee hartsvriendinnen, pubers, wiens innige vriendschap begint op de basisschool, in de jaren’80. De (naamloze) hoofdpersoon (de ‘ik’) groeit op in een ‘doorsnee’ harmonieus gezin met vader, moeder en een jonger broertje. Haar hartsvriendin Vikki groeit in een compleet andere omgeving op; zij heeft een vader die ‘even uit beeld is’ en een moeder die zo labiel is en psychisch niet in orde dat zij niet voor Vikki kan zorgen.

De verschillen tussen de meisjes zijn groot, zowel wat betreft achtergrond en opvoeding als wat betreft karakter en gedrag.

Na de basisschool verandert de vriendschap; mede door de aanwezigheid van een nieuwe vriendin van de ‘ik’, Margje. Zij speelt een grote rol in de periode na de basisschool.

Hier en daar wat aan de langdradige kant en af en toe wel erg expliciet beschreven. De schrijfstijl is soepel, het boek leest vlot maar had meer impact gehad als het wat ‘compacter’ was geschreven.