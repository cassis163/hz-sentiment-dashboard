Elandsoog van Esther Quatfass

Elandsoog is het tweede boek van Esther, maar dit is haar eerste thriller. Esther is naar Zweden geëmigreerd en is duidelijk geïnspireerd geraakt door haar omgeving.
De mysterieuze cover van het boek valt gelijk op doordat het beeld overdwars geplaatst. In dit spannende verhaal komen de thema’s vriendschap, trauma’s, liefde, het kwaad en goed en slecht aan de orde.
Esther heeft een vlotte schrijfstijl, met hier en daar een poëtische slag. Het verhaal is opgedeeld in korte hoofdstukken waardoor het makkelijk leest. Verschillende personages vertellen het verhaal waardoor het perspectief vaak veranderd. Esther heeft dit zeer kundig gedaan, want het veranderende perspectief was juist een toevoeging in plaats van een afleidende factor.
Het verhaal start traag en pas na de helft komt de vaart erin, waardoor het verandert in een echte pageturner. Het plot is echter niet zo verrassend dat het boek blijft hangen. Idem voor de afloop van het verhaal waar de andere personages een rol in speelden. Er vallen zelfs gaten waar geen antwoorden op gegeven worden. Esther heeft dat bewust gedaan door voor te sorteren op een vervolg, maar het blijft een gemis. Het boek is net niet af, waardoor je als lezer wat bedrogen uit kan komen.

Conclusie:
Elandsoog is een vlot geschreven thriller, die langzaam op gang komt. Dan wordt het door de vaart bijna afgeraffeld, want er blijven verhaallijnen niet afgerond. Ook zitten er personages in die de verhaallijn niet ondersteunen en lijken overbodig. Esther wil duidelijk een boodschap doorgeven, maar ook die verhaallijn was te dun om het thema en de rode draad te ondersteunen. Maar wie gewoon een makkelijk en leuk leesboek willen hebben is dit zeker een aanrader.