Over de cover.
In de deuropening van de boekwinkel staat een man met zijn handen in de zakken van zijn broek. Ik vond dat treurig en had medelijden met hem. Zou hij nog wat verkopen, vroeg ik mij af.

Over het boek.
Dagboek van een boekverkoper, betreft de persoonlijke dagboeken van Shaun Bythell. Ze zijn door hem leuk en vlot geschreven. In het Schotse kustplaatsje Wigtown drijft hij met plezier boekhandel: “The Book Shop”.
Met het verhaal geeft hij een kijkje achter de schermen van zijn boekhandel en speciaal in de handel van tweedehands boeken.
Heel veel mensen kopen immers boeken die ze na het lezen bewaren in hun boekenkast. Op zich niets mis mee. Maar wat met die boeken te doen na het overlijden van de eigenaar van die boeken. Juist, dan komt de handelaar in tweedehands boeken, zoals Shaun Bythell, in beeld.

Het vereist enige inspanning om je door de dagboeken vanaf 5 februari 2014 t/m 4 februari 2015 te worstelen. Je wordt echter beloond met het resultaat.