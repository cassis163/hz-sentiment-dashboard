Op het voorblad staat:
Voor mijn mannen:
Nu dit af is ga ik ook weer schoonmaken.

Ik vraag me af of hier wel tijd voor gevonden wordt door deze ondernemende dame.

Het boek leest heel fijn omdat alles duidelijk uitgelegd wordt.
De omslag van haar boeken is heel goed gekozen: de foto die er op staat is opgebouwd uit de avatars van de mensen die de auteur volgt. Mensen die haar inspireren, helpen, ook wat gunnen en vice versa.
Behalve alle informatie die je tot je kunt nemen, kun je ook nog eens genieten van recepten.
Het boek is opgebouwd uit de verschillende onderdelen van een diner. Van aperitief tot pousse-café. Petra geeft aan dat ze per hoofdstuk een recept heeft toegevoegd, omdat alles uiteindelijk altijd en alleen draait om goede smaak en beleving. Social media zijn slechts een aanvulling op je wereld.
Dit is iets wat me bijzonder aanspreekt en iets dat je niet moet vergeten!

Uit het hoofdstuk 'Crowdfunding; van droomgaard tot #plan2012:
'Ondernemers spraken nooit in het openbaar over geld of hun financieringsbehoefte. Als ondernemers die drempel over durven, zullen ze zien dat er nog heel veel mogelijkheden zijn. Maar je moet het wel durven delen!'

Uit Tot slot:
E-books zullen het papieren boek niet verdringen. E-books kunnen handig zijn op reis omdat je daarmee ruimte en gewicht bespaart, maar echt niets gaat boven de geur van een een vers nieuw boek en een handgeschreven boodschap van de gever of de auteur voorin.

Nee, het papieren boek zal nooit verdwijnen. Zoals ook de radio niet verdween toen er tv kwam.
Zoals computers niet verdwenen toen er ook mobiel internet kwam.

Eindgedachte
'Bedenk elke keer als je weer op je bek gaat: falen is nooit het vallen, wel het blijven liggen. Zij die je uitlachen, nemen geen risico's' – Petra de Boevere


Ik heb enorm van dit boek genoten en heb bijzonder veel respect voor de auteur.
Wat een kanjer ! Niet alleen een idee hebben, maar het ook doen ! Durf te doen !

Ik waardeer dit boek met 5/5 sterren