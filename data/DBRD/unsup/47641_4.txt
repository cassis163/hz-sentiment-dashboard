Vanaf het begin tot het eind van het boek heb ik genoten, wilde ik het boek niet wegleggen om iets anders te doen. Het is een verhaal met vele momenten van spanning met af en toe hele korte momenten van rust alvorens het weer in volle spannende vaart verder gaat. Ook de humor is niet vergeten, je moet geregeld lachen om bepaalde uitspraken. Je gaat mee in het verhaal, ziet alles voor je, wat niet altijd even leuk is. Dit boek kan je dan ook maar beter niet vlak voor het slapen gaan lezen als je een rustige nacht wilt hebben. Er zitten diverse plotten in verwerkt waarbij je op je puntje van je stoel zit omdat je wilt weten hoe het gaat aflopen, wat overigens steeds anders is dan je verwacht. Het einde is daarentegen wel weer zoetsappig, maar dat mag eigenlijk ook wel na al die spannende momenten.
De personen komen zo geloofwaardig over, dat je de eerste tijd nadat je het boek hebt gelezen anders naar mensen gaat kijken en in 't donker wil je voorlopig niet meer alleen over straat.