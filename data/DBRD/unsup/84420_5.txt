Opnieuw een leuke detective met een speciale invalshoek namelijke 2 Siamese katten die over bovennatuurlijke eigenschappen schijnen te beschikken. Dat en de gevoelens in de snor van Qwilleran maken deze reeks uniek. Voorzien van de nodige humor en spanning bij het oplossen van een misdaad - met hoge inzet want een onschuldige is veroordeeld. Geweldige beschrijving - die je ook echt aanvoelt - van de dreigende atmosfeer, zowel het landschap als de mensen. Een boek dat je - ongemerkt - geleidelijk in zijn greep krijgt en je dan niet meer loslaat tot je de laatste bladzijde hebt omgeslagen.
Na het lezen nodigt de diepere achtergrond uit om er bij te blijven stilstaan en verder over na te denken, zowel over de milieuproblematiek als de splitsing in de dorpsgemeenschap. Dit doet nergens ook maar iets af aan de pure amusementswaarde van het boek als detective.