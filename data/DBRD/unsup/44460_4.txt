'Aftellen' is het tweede deel over de familie Cazalet Het eerste deel 'Lichte jaren' behandelt de periode vlak voor het uitbreken van de Tweede Wereldoorlog.
In 'Aftellen' beleven we de oorlog met de familie.
De 2 delen kunnen afzonderlijk gelezen worden maar soms wordt het wel eens ingewikkeld met al die verschillende personages. Een stamboom bij de hand houden is soms wel eens een must.

De titel 'Aftellen kan wijzen op het aftellen naar het einde van de oorlog of op het aftellen van de jeugd naar hun volwassenheid.
Elizabeth Jane Howard laat het verhaal vertellen door de verschillende personages, zo komen hun gevoelens beter over. Ieder ervaart de oorlog op zijn eigen manier bv. Louise probeert een plaatsje te vinden in het kunstenaarswereldje, Polly wilt zoveel mogelijk anderen te plezieren, Clary wilt niet aanvaarden dat haar vader vermist of misschien wel dood is. Door de prachtige beschrijvingen voel je echt mee met hen. Je zit ahw zelf midden in de oorlog.
In het begin komt het verhaal moeilijk op gang en was het een beetje verwarrend met al die verschillende familieleden , waarschijnlijk omdat ik het eerste boek niet gelezen had. Maar eenmaal met de komst van Stella kwam er een schwung in het verhaal. De nieuwsgierigheid naar het reilen en zeilen van de familie groeide gestaag. Ik ben benieuwd hoe het verder verloopt in het derde boek.