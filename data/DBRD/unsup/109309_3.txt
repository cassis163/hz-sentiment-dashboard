Aantekeningen, kattebelletjes, nota's en agenda's/kalenders van Nelson Mandela, nooit eerder gepubliceerd materiaal uit zijn eigen archief. Vooral van zijn tijd in de gevangenis, maar ook van ervoor al en van zijn jaren erna als president. Een paar zaken zijn me opgevallen. Nelson Mandela was voor gewapend verzet, dat wist ik niet. Hij wilde ook geen president worden omdat hij vond dat iemand die in de gevangenis gezeten heeft, dat niet kan worden en hij vond ook dat hij met zijn 76 jaar te oud was. Hij is door het ANC overgehaald om toch president te worden omdat een van zijn stelregels was dat als je gevraagd wordt om leiderschap op te nemen, als anderen je daarin vertrouwen, dat je dat dan ook gewoon moet doen.
Nelson Mandela heeft in het buitenland geleerd om te gaan met wapen, geleerd hoe je bommen moet maken.
Zodra hij vrij kwam heeft hij zowat alle groten der aarde ontmoet, van presidenten over popsterren en koningen en koninginnen.
Ik vond de manier waarop het gevangeniswezen met hem en zijn familie omging stuitend, alsof hij de grootste crimineel ooit was. Brieven en foto's werden achtergehouden, hij mocht niet naar de begrafenis van zijn moeder en van zijn zoon, gesprekken werden onverwacht afgebroken en bezoeken konden soms plots niet doorgaan. Toen hij van Robbeneiland af was, werd hij naar een lichter regime gebracht als voorbereiding op zijn vrijlating. Hij zat nog wel achter een muur, maar mocht zelf bepalen wanneer hij binnenging, welke mensen hij ontving en dergelijke.
Interessant boek om wat weetjes uit zijn leven te weten te komen, met een voorwoord van Barack Obama.