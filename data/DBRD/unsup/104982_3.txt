De zussen Daan en Isa gaan samen met hun vriendin Sylvie een weekend naar Terschelling. Vroeger hebben Daan en Isa vaak vakantie gevierd op dit eiland. Daardoor kennen ze veel mensen op het eiland.
Isa staat op het punt om te emigreren en daarom willen ze samen nog één keer naar Terschelling. Sylvie heeft een zware tijd achter de rug. Haar vriend is door een tragisch ongeluk overleden. Ze probeert haar leven weer op te pakken met behulp van de twee zussen.

Op de eerste dag van hun weekend besluit Isa tegen de avond om nog even geld te gaan pinnen. Ze fietst naar het dorp, maar keert niet terug naar hun gehuurde bungalow. Hoewel Isa zich minder zorgen maakt over Sylvie, begint Daan zich steeds meer zorgen te maken. Ook de meeste eiland bewoners maken zich net als Isa nog niet druk over de verdwijning. Ondertussen helpt Gerben, een oude jeugdvriend, Daan bij haar zoektocht naar Sylvie.

De titel van het boek sluit goed aan bij het verhaal, want het hele verhaal speelt zich af in één weekend. De schrijfster van dit boek gebruikt perspectiefwisselingen; zo wordt het verhaal vanuit verschillende personages verteld. Daarnaast zijn er flashbacks naar de vakanties van vroeger, die meer duidelijkheid in het verhaal brengen. Door de schrijfstijl leest het verhaal vlot, mede door het makkelijke taalgrbruik.
Het verhaal komt langzaam op gang. Sylvie verdwijnt al snel maar het duurt lang voordat er een aanwijzing zich aandient waar ze zou kunnen zijn. Die aanwijzing komt halverwege het boek en is ook meteen het plot van het verhaal. Het plot wordt vervolgens vanuit meerdere personages tot in de details omschreven. Hierdoor weet je als lezer al veel, maar toch eindigt het boek verrassend.