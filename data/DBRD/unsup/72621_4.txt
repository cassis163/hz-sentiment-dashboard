Dankzij Hebban kreeg ik dit boek en mocht ik meedoen in hun leesclub over Achter Je.

Ik heb al meerdere boeken van Lisa Gardner gelezen, en die zijn me tot nu toe steeds goed bevallen. Zo ook dit boek, ondanks dat ik nog niks over de profilers Quincy en Rainie had gelezen.
Het intrigeert mij hoe Lisa achtergrondinformatie verweert en weet te verwereken in haar boeken. Dankzij haar epiloog heb ik gelezen hoe zij te werk is gegaan.

In dit boek volgen we Quincy en Rainie die op zoek zijn naar een moordlustige jongen, de broer van Sharlah. Hij schijnt meerdere moorden gepleegd te hebben, maar het is een groot raadsel waarom. Quincy en Rainie bespreken de zaak met hun pleegdochter Sharlah om antwoorden op hun vragen te krijgen. Het is een zaak met een hoop vragen en weinig antwoorden tot het einde. Echter weet Lisa goed de spanning en nieuwsgierigheid vast te houden tot het einde. Het verhaal was ook totaal niet voorspellend.

Nu ik dit boek gelezen heb, ben ik benieuwd naar de andere boeken over Quincy en Rainie, ik zal dus bij boek 1 moeten beginnen in plaats van bij boek 7.