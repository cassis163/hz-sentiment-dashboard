De omslag

Een donkere mooie thriller omslag, eentje welke ik gelijk zou oppakken in de winkel. Precies de sfeer proevend welke hoort bij een donker bos. Hij heeft iets griezeligs en maakt me nieuwsgierig naar het verhaal over het vrijgezellen feest van Clare. Je hebt wel vaker van die boeken waarvan je bij het eerste bericht denkt; die wil ik lezen, dat had ik ook met dit boek. Het verhaal en de omslag spraken me gelijk aan en maakte dat ik benieuwd werd naar het hele boek.

Het verhaal

Nora wordt, out of the blue, uitgenodigd voor het vrijgezellenfeest van Clare, die ze al tien jaar niet heeft gezien. Is dit een kans om geesten uit het verleden voorgoed te begraven? Ze besluit te gaan, maar wat hooguit een ongemakkelijk feestje zou moeten zijn, eindigt in moord. Nora komt bij in het ziekenhuis, maar ze weet niet meer wat er is gebeurd - of wat ze heeft gedaan...
http://www.lsamsterdam.nl/boek/in-een-donker-donker-bos/

Mijn Mening

In a dark, dark wood there was a dark dark house.
And in the dark ,dark house there was a dark , dark room
And in the dark, dark room there was a dark, dark cupboard
And in the dark, dark cupboard there was …a skeleton

Zo begint het verhaal met een volksversje, en je raadt het al ik ben gepakt. Ik zit gelijk in de leesflow, de manier van schrijven van Ruth Ware is erg fijn, het verhaal leest heerlijk weg, en ik ben gevangen in de sfeer van het boek. Er zit een bepaalde mysterie in.

Gelijktijdig vraag ik me af of ik op de uitnodiging was ingegaan, voor het vrijgezellenfeest van een oude schoolvriendin welke je al tien jaar niet had gezien. Ik denk het niet, en gaande weg het verhaal weet ik het zeker, want volgens mij is er iets gebeurt tien jaar geleden tussen Clare en Nora, want waarom hebben de twee school vriendinnen elkaar nooit meer gezien of contact gezocht. En juist dit gevoel maakt dat ik helemaal in het boek zit.

Je leest heen en weer tussen het vrijgezellenfeest in het huis van de Tante van Flo, wat mij persoonlijk al de kriebels geeft, en het ziekenhuis waarin Nora ligt maar geen idee heeft hoe ze daar gekomen is.
Wat wel is duidelijk dat ze onder bewaking van de politie staat, Maar wat er gebeurt is, is niet alleen voor Nora een raadsel ook voor mij als lezer is het tot het einde aan toe een raadsel, het trekt je mee in de mysterie van het vrijgezellenfeest. De sfeer in het huis waar het vrijgezellenfeest gehouden wordt is luguber, een grote raam partij welke aansluit op het donkere bos, mijn nekharen gaan geregeld overeind staan als ik me in leef in het verhaal. Ruth Ware heeft voor een debuut schrijver de onderlinge verhoudingen tussen de personages goed beschreven je krijgt duidelijk een beeld van de personen. Je raakt in de ban van het geheim van de relatie Clare, Nora en James. Tot één van de laatste hoofdstukken weet Ruth me in spanning te houden, en dat vind ik persoonlijk erg fijn. Ik houd ervan om lang het beheer over de dader en het plot in eigen gedachten te houden. Zo kunnen er altijd allerlei spinsels in mijn hoofd ontstaan tijdens het lezen, daar kan ik echt van genieten.

Ook in dit verhaal kon het naar mijns inziens zeker drie kanten op gaan en oké, de kant welke het op ging was zeker ook in mijn hoofd ontstaan maar dit was niet gelijk heel duidelijk.
De plezierige leesstijl welke dit verhaal had, maakte dat het heel prettig en snel las. Vooral de verschillende personages maakte het af. De irritaties die ik kreeg bij Flo, het knuffelbeer gehalte bij Tom, de heerlijke Nina met haar antwoorden en soms recalcitrante gedrag, de naïeve Nora en de verwende Clare, juist die verschillen maakte dat het alle kanten op kon gaan tot het plot. Maar toch won voor mij juist de setting van het weekendhuis van de tante van Flo, ik kon me door de beschrijving van Ruth Ware helemaal inleven in de setting en dit gaf het net die extra spanning wat het nodig had.

In een donker donker bos, is een heerlijk boek waarin je je kunt verliezen, je `s nachts toch nog even naar beneden laat sluipen, om te controleren of de deuren wel op slot zitten en wanneer de wind om het huis waait je twee keer luistert of je niet iets anders hoort.
Kortom een heerlijke debuut thriller waar nog veel over gesproken wordt.
Spanning: 4
Plot: 5
Schrijfstijl: 5
Leesplezier: 5
Originaliteit : 4
Psychologie: 4
Van mij krijgt in een donker donker bos 4 en een halve ster.
Moon