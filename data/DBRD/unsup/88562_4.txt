Ja ! Dit is natuurlijk weer heerlijk om te lezen. Een echte 'van der Vlugt'. Zo'n mooie opbouw in het verhaal waarin het met de bladzijde spannender wordt. Zo'n beklemmende sfeer waarin je telkens een ander personage verdenkt en het gevaar uiteindelijk toch uit onverwachte hoek komt. Geweldig! Het zijn eigenlijk 2 spannende verhalen door elkaar heen waarmee de hoofdpersoon Rom√©e moet dealen. Het is haar jeugd met haar dominante vader en het is haar nieuwe leven als populaire zangeres met diverse ups maar ook veel downs. En deze twee verhaallijnen gaan naadloos in elkaar over. Vullen elkaar aan en hebben beide een verrassende ontknoping, met nog een extra sausje eroverheen. Topboek dus.
Toch nog een minpuntje: Ik vind persoonlijk het boek niet aantrekkelijk eruitzien. Zo'n top verhaal verdient een betere cover. En ergens in het verhaal bespreken ze de Kerst plannen en buiten fietsen er meisjes in voorjaarsjurkjes voorbij. Die voorjaarsjurkjes passen niet in de tijdlijn. Maar goed een kniesoor die daar op let. (Toch nog een keer zeuren: Jammer van de cover!)