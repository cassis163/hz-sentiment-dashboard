Als Arthur in de ogen kijkt van Caroline is hij verkocht. Hij kwam in het atelier en bestelde het mooi beeld. Het was beter als Caroline het zelf zou langsbrengen vond hij. Ze reisde af naar het reusachtige witte lanshuis van Arthur. Na een week liet hij iets van zich horen en nu zijn ze dan alweer een jaar samen. Caroline laat haar studentikoze bestaan achter om bij Arthur te wonen. Ze haalt een aantal spullen op en trekt in bij Arthur.

In het tuinhuis gaat ze schilderlessen geven. Tijdens een van de lessen hoort zij over de au pair, die sinds een jaar is vermist. Gedurende de schilderlessen en feestjes die worden gehouden komt ze steeds meer te weten over de au pair. Gedurende de tijd die ze doorbrengt met Arthur, zijn puberdochter, de huishoudster en haar zoon Marcel, beseft ze hoe hecht deze mensen eigenlijk zijn. En ze voelt zich er niet echt thuis, meer buitengesloten. Ze zal zich flink moeten aanpassen met die buien van de puberdochter en regels van de huishoudster om de sfeer leuk te houden.

Of er ook geluisterd wordt naar Caroline? En hoe het afloopt met de zoektocht naar de au pair lees je in de literaire-zomer-thriller De au pair.


De elementen:
De cover is vrolijk, de titel kort maar krachtig. De au pair is dan wel niet de hoofdpersoon, ze is wel de rode draad van het boek. En houdt iedereen flink bezig. Het verhaalperspectief is 3e persoon. Er wordt veel verteld in "hij"en "zij", daardoor zou ik zelf sommige zinnen anders opbouwen, vanwege de herhaling hiervan. Dan leest het nog prettiger weg.

Een belangrijk element van het boek is de terugblik naar vroeger, de flashbacks en gedachtes van Caroline. Zo lezen we over de moeder van Caroline die graag zelf dingen onderneemt. Caroline zelf heeft in het verleden een flinke schok moeten verwerken, waardoor ze d'r eigen zus al een tijdje niet meer heeft gezien. D'r eerdere relatie liep stuk, daardoor had ze wat tijd nodig voor haarzelf. En daar was Arthur, hij bracht hier verandering in.

Mijn mening over het boek:
Maartje Fleur, bekend van de verhalen van Floortje en de columns in het blad Viva, heeft hiermee een leuk en spannend boek geschreven. Het verhaal wordt rustig opgebouwd. We maken kennis met Caroline en Arthur. Ze zijn verliefd en het leven is helemaal roze. Behalve als dochter Lois aanwezig is. Ze is nukkig en brutaal. Arthur is veel op reis. Daarnaast een vreemde huishoudster en een gekke zoon. Genoeg ingrediÃ«nten voor een mooi verhaal. Als Marcel zich vreemd gaat gedragen, begint het spannend te worden. Natuurlijk, en daar hoopte ik natuurlijk op, kreeg het verhaal een plottwist. Dat gaf een mooie en verrassende wending aan het mysterie. Want er gebeuren toch rare zaken en waardoor komt dat toch, vraagt je je als lezer toch wel af.

Gewaardeerd op 3,5 sterren.

Groeten,
Annette Overvoorde
Birdy's Boeken