De dood heeft blauwe ogen is mijn eerste kennismaking met de boeken van Karin Hazendonk en mocht ik lezen namens leesclub Thrillzone

Het boek vertelt het verhaal van Hannah, een hedendaagse tiener, kort gehouden door haar ouders, die stiekem naar een schuurfeest gaat. De volgende ochtend is Hannah echter niet thuis gekomen. Er wordt aangifte gedaan voor vermissing en het onderzoek wordt gestart. Daar waar moeder Martine zich steeds verder terugtrekt in haar eigen cocon , gaat vader Jan de strijd aan. Het gezien wordt hierbij ondersteunt door familierechercheur Loes de Koning.

Als lezer wordt je geconfronteerd met hedendaagse problemen zoals drugs, corruptie en machtsmisbruik, maar ook de gevaren voor jongeren

Het boek wordt geschreven vanuit verschillende perspectieven in korte hoofdstukken en een vlot lezende stijl, die maakt dat de spanning erin blijft.
De karakters van de hoofdpersonen worden goed uitgewerkt, waarbij het met name niet alleen gaat over het onderzoek en de politie maar juist over de (herkenbare) gevoelens van de hoofdpersonen en slachtoffers, met name vader Jan.

Hoewel de plot voorspelbaar was, verveelt het verhaal geen moment . Een boek om achter elkaar uit te lezen.Een sterke thriller met actuele themaâ€™s .