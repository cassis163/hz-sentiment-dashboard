Seb, een jongen van zeventien jaar die anders is als andere jongens van die leeftijd, is bevriend met het meisje Billy.
Zij is eigenlijk de enige die hem begrijpt.
De twee kunnen daardoor goed met elkaar opschieten.
Dat Seb anders is, blijkt al wanneer hij drie jaar is en wnahopig naar zijn moeder roept: "ik begrijp mezelf niet!"
Nadat Billy na een ongeluk in coma raakt en in het ziekenhuis wordt opgenomen, trekt Sb zich in zichzelf terug.
Als hij uit school komt gaat hij naar zijn kamer en komt daar niet meer vanaf.
Praten doet hij ook nauwelijks.

Om hem te helpen kopen zijn ouders een airsoft geweer voor hem, waarmee hij met wat vrienden bij een oude boerderij gaat spelen.
Ze schieten ermee en vooral op elkaar.
Maar aangezien er geen echte kogels in het geweer zitten is dat niet erg.
Seb geniet van dit spel.
Totdat er iets gebeurt.....

Het boek is goed geschreven, het personage Seb is goed uitgewerkt, al komt de lezer niet echt te weten wat Seb nu eigenlijk mankeert.
Het verhaal loopt traag, waardoor je echt moeite moet doen om het verhaal te blijven volgen.
De andere personages, met name de familieleden van Seb zijn wat minder uitgewerkt, al stoort dat niet echt.
Eenzaamheid, een van de thema's is goed uitgewerkt.
En ook het feit dat het met Seb en het spel uiteindelijk niet helemaal goed afloopt is goed te volgen.
Bijzonder verhaal.