Niemand had om de zaak gevraagd, noch Griessel, noch Cupido. Het lichaam van Johnson Johnson was naast het spoor gevonden, net buiten Drie Susters. En de Valken mogen de rotzooi van de SAPS weer opruimen, zoals gewoonlijk.

Twee verdachte passagiers aan boord van de meest luxueuze trein ter wereld, waar de man kennelijk van afgesprongen is, lijken in rook opgegaan.

In Bordeaux geniet Daniel Darret van een rustig bestaan, nadat hij zijn gewelddadige verleden achter zich heeft gelaten. Maar dan doet een oude kameraad een beroep op hem om zijn vaderland te dienen. Zijn prooi: de corrupte president. Lukt het de Valken de aanslag te dwarsbomen? Intussen heeft een stel meedogenloze Russen het op Daniels leven gemunt.

Alle vorige delen ook gelezen dus de personages kwamen meteen weer in mijn hoofd terug. Mooie figuren, humor met vooral leuke Afrikaanse termen, zelfs een vleugje romantiek en twee verhalen die op onverwachte wijze samenkomen. Ik zag het niet van tevoren aankomen. Maar wel zodanig geschreven dat je je hoofd erbij moet houden!
Vooral de tweede helft van het boek is erg spannend! Een aanrader!