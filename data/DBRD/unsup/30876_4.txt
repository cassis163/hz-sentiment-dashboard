Verboden verleden is mijn eerste kennismaking met Isa Maron. Een kennismaking die smaakt naar meer.
Het boek leest prettig en vlot. Fijne schrijfstijl.

Het verhaal draait vooral om Ariane, een schrijfster van reisverhalen. Ze heeft de liefde van haar leven gevonden en wil zich met hem gaan settelen op het platteland. Dan wordt er een lichaam gevonden van een vrouw die 18 jaar geleden verdwenen is, iemand die Ariane ook gekend heeft. Zij besluit op zoek te gaan naar de waarheid, een waarheid die gevaarlijk is voor haar....

Ik had al vrij snel een idee wie "het" gedaan zou kunnen hebben, maar dat maakte voor mijn leesplezier weinig uit. De reis naar de ontknoping is boeiend. Soms ging ik toch even twijfelen over wie de dader zou kunnen zijn, maar uiteindelijk blijkt mijn nummer 1 het toch gedaan te hebben.

Wat mij betreft zeker een aanrader!