Dit boek leest als een spannende aflevering van een politieserie.

De lezer volgt het verhaal van Lot, een profiler die net begonnen is bij het rechercheteam van Twente. Zo bruisend als het leven en werken was in Amsterdam, zo rustig en oudbollig is het in Twente. Als enige vrouw van het team probeert ze zich te bewijzen tegenover haar mannelijke collega's.

Als het lijk gevonden van een jonge vrouw wordt gevonden wijzen de sporen die gevonden worden Volgens Lot op een seriemoordenaar. Het team pakt de zaak aan zoals alle zaken. Lot doet haar best om haar kwaliteiten als profiler te laten zien aan haar collega's en hun te overtuigen dat het om een seriemoordenaar gaat.

Naast het verhaal van Lot wordt ook het verhaal verteld van de dader. Hoe hij door een minder leuke jeugd tot deze verschrikkelijke daden is. Dit gegeven is niet nieuw maar dat breekt niet af aan het verhaal. Dit blijft erg spannend.

Het verloop van het verhaal naar de ontknoping is mooi opgebouwd en de ware identiteit van de dader blijft heel lang bewaard.

Op de een of andere manier lijkt het voor een doorgewinterde kijker en lezer van thrillers, detectives en politieseries op een spannende aflevering van een reeks. Het boek maakt zeker nieuwsgierig hoe het verder zal gaan met Lot en haar collega's bij het oplossen van nog meer zaken.

Een mooi debuut en het smaakt zeker naar meer.