Bij de eerste beschrijving over dit boek dacht ik meteen: dit is een boek dat je aangrijpt.
Niets is minder waar.
Het verhaal gaat over Perle en Stacha een Mischlingtweeling (blond haar, bruine ogen, Joods en Arisch tegelijk) die na hun aankomst in Auschwitz direct in de “Dierentuin” van Mengele geplaatst worden. De beschrijvende stijl welke bijna sprookjesachtig is te noemen geeft de roman een extra dimensie zonder dat het verhaal ongeloofwaardig overkomt. Je leest door de ogen van beide zusjes die op gegeven moment door de zoveelste gruweldaad van Mengele van elkaar gescheiden worden. Je voelt de verwarring en ongeloof van Stacha die vol overtuiging blijft van de overleving van Perle en de tranen springen in je ogen wanneer je stukje bij beetje te weten komt in wat voor een gruwelijke omstandigheid Perle slachtoffer werd van de onbeschrijfelijke zieke experimenten van ’s wereld meest gehate Nazidokter. Nadat Auschwitz bevrijd is blijft de strijd om te overleven voortgaan voor de kinderen uit de Dierentuin, want hoe nu verder? En waarheen?
Een prachtige roman die een hele andere kijk geeft op de verschrikkingen van de tweede wereldoorlog waarbij de emoties en gevoelens zoals ongeloof, hoop , liefde en de wil om te overleven constant aan de lezer meegegeven worden.