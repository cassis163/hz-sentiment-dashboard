Verbazingwekkend amusante reeks van essays over de medische wetenschap, die inhaken op ingewikkelde discussies als: mogen medici betrokken zijn bij het humaan verlopen van de doodstraf? Hoeveel mag een arts 'moreel gezien' eigenlijk verdienen zonder dat hij alleen maar de elite kan helpen? Hoe moet het medische vak bedreven worden onder moeilijke omstandigheden (legerartsen in Irak)? Of wanneer er niet het geld en de middelen zijn van de westerse wereld (armere delen van India)? Elk essay is toegankelijk geschreven en biedt op een nuchtere manier een inzicht in de twijfels en vraagstukken van iemand die zelf betrokken is bij de medische wereld. Het is een wereld waar ik als buitenstaander geen toegang toe heb en die toch een beetje inzichtelijker gemaakt wordt.