Waar de vogels vliegen brengt je in een voor ons toch vrij irreële maar erg beklemmende omgeving van een veraf gelegen boerderij ‘De afzondering’ in de Zweedse drooggelegde venen. Je wordt meegezogen in de gedachtenwereld van Klas, een vereenzaamde tienerjongen met een onmetelijke liefde en begeestering voor vogels. Klas heeft het niet makkelijk met een neurotische vader die uiteindelijk tot waanzin wordt gedreven. Hij kan geen genoegen nemen met het hardvochtige plattelandsleven in een desolaat landschap en vlucht weg in zijn ‘vogelwereld’. Zelfs als Veronica, een excentriek meisje opduikt weet hij ook niet om te gaan met zijn verliefdheid en vlucht terug in die prachtig beschreven natuur. Waar de vogels vliegen laat je meedrijven tussen levensverwachtingen en de verwondering van een 12-jarige maar laat je ook kennismaken met zijn angsten en demonen maar bovenal met het juk van een geesteszieke vader.
Thomas Bannerhed handhaaft een prachtig en scherp schrijverstalent dat zich sterk vertaalt in de nimmer vervelende natuurbeschrijvingen en vogelobservaties.

Je houdt van natuur én literatuur, haal dit boek in huis...http://www.boekensite.gent/node/449