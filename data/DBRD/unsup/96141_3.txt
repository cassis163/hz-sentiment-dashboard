Poehee...! Dit boek is niet geschikt om in één keer achter elkaar uit te lezen. Alle hoofdstukken volgen dezelfde opbouw. Dat maakt het heel overzichtelijk, maar zorgt ook voor een saaie leeservaring. Laat dat je echter niet weerhouden want de adviezen zijn zeker bruikbaar. Gebruik dit als een handboek en lees na de inleiding de hoofdstukken die je interesseren in willekeurige volgorde.

De boodschap? Leven is niet altijd makkelijk dus accepteer dat en onderzoek waar je wel en waar je vooral géén invloed op hebt. Vergelijk jezelf niet met anderen maar ontwikkel je eigen standaarden probeer daarnaar te leven. En waardeer vooral de moeite die je doet om jezelf in te houden! Als je het gevoel voor humor van de Bennett's deelt, dan zul je net als ik regelmatig moeten gniffelen. Bijvoorbeeld om Bennett's First law for insanity/energy (in 't Engels): attempting to force sanity on an insane situation just adds to insanity's power and momentum.