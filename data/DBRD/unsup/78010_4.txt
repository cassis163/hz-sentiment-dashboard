Geen gemakkelijk boek, deze bijzondere sf van Ann Leckie. Wel een boek waarin de schrijfster de mogelijkheden van het genre maximaal gebruikt. Ze schept hierin een gelaagde toekomstwereld, die volkomen overtuigt. Tegelijk stelt ze in het voorbijgaan vragen aan vrijwel alles wat we voor vanzelfsprekend aannemen, mannelijkheid versus vrouwelijkheid bijvoorbeeld, of individualiteit. En dat maakt dit boek volstrekt uniek.

De lezer zal moeten werken om dit boek volledig te vatten. Het is geen gemakkelijk leesvoer en dat maakt de afstand tot de hoofdpersonen soms wat groot. Maar dat wordt volledig goedgemaakt door de vreugde van de kennismaking met een unieke wereld.