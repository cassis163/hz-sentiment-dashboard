Ontroerend, realistisch en herkenbaar. Hiermee heb ik kort samengevat wat ik van dit boek vind, maar er is meer. Mijn ontroering beperkte zich niet alleen tot een brok in mijn keel, maar uitte zich vaak in dikke tranen. Dit kwam omdat het verhaal me sterk herinnerde aan mijn twee doodgeboren kindjes. Niets aan het verhaal was overdreven, maar gewoon, zoals het was. Daarom krijgt dit boek van mij het maximale aantal sterren.