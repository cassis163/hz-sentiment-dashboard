Toen ik de mythe van Methusalem ontving, dacht ik met een geschiedenisboek te maken te hebben. Wat een geweldige cover en het afgebeelde standbeeld, schitterend.
Had nog niets van de Vlaamse schrijver Jo Claes gelezen, maar heb hem na het lezen van dit eerste boek al in mijn hart gesloten en smaakt zéker naar meer.
De inhoud van dit boek is al meerdere malen beschreven dus richt mij op mijn eigen bevindingen. Heel origineel vind ik de inhoud over het stamcelonderzoek. Prachtig omschreven hoe Andreas Kurver werd vermoord. Toen het onderzoek begon zat ik maar te denken, jongens jullie zitten verkeerd, het is géén zelfmoord zoal jullie denken. Gelukkig was er de hoofdinspecteur Thomas Berg, die meteen al twijfelde aan zelfmoord. Zéker na de tweede "zelfmoord", wist hij het vrijwel zeker. Gelukkig. Ik leefde zó mee dat ik me in het onderzoeksteam opgenomen voelde. Jammer dat hij door de mooie Haynee Deferm zo besodemieterd is. Hij zag wel iets in haar. Het einde zal altijd wel een mysterie blijven. Wie is wie in het graf???
Alle details en personen zijn in dit boek zó goed uitgekristalliseerd. Het leest heel vlot weg en de schrijfstijl van Jo Claes heb ik erg prettig gevonden.

Ik heb het als een zeer spannend boek ervaren en een goed gekozen titel voor dit schitterende boek en fantastische cover maken dit boek tot een van de spannendste boeken die ik het laatste jaar heb gelezen.