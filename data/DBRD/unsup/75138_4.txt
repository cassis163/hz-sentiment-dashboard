Stalker is het vijfde boek in de Joona Linna-serie. Ik heb de vorige vier boeken gelezen en ik vond ze geweldig. Stalker is een huiveringwekkende thriller en ik wil niet te veel zeggen over het verhaal, omdat ik geen spoilers wil weggeven. Hier zijn vijf redenen waarom ik dit boek 4 van de 5 sterren geef.

1- Stalker heeft een spannend openingshoofdstuk.
Het eerste hoofdstuk begint met een videoclip die naar de Rijksrecherche is gestuurd. In eerste instantie denken de rechercheurs dat de videoclip, waarin een vrouw te zien is die een panty aantrekt, een soort grap is. Maar wanneer de vrouw het slachtoffer blijkt te zijn van een extreem gewelddadige mes aanval, loopt de spanning al snel op. De eerste paar pagina’s van Stalker zetten meteen de toon voor de rest van het boek.

2 – Joona Linna is een sympathieke hoofdpersoon.
Hoewel hij geen doorsnee personage is, vind ik Joona Linna een goede protagonist. In het begin van dit boek wordt veronderstelt dat Joona Linna dood is (ik raad aan om de eerste vier boeken te lezen, zodat je niks mist van het achtergrondverhaal). Gelukkig leeft Joona nog en wordt zijn verblijfplaats al snel ontdekt door inspecteur Saga Bauer, een personage dat we ook kennen uit de vorige boeken. Joona werkt natuurlijk niet meer voor de Rijskrecherche, maar hij wordt gevraagd door DS Margot Silverman, de nieuwe vrouw die verantwoordelijk is voor de Onderzoeksafdeling, om zijn inzicht in de gepleegde misdaden te delen.
Joona is een uitzonderlijke rechercheur, maar hij heeft ook een mysterieuze en duistere kant. Hij is onconventioneel en wat hem een sympathiek hoofdpersonage maakt, is zijn empathische persoonlijkheid.

3 – Het boek heeft meerdere gezichtspunten.
Het verhaal wordt verteld vanuit verschillende invalshoeken; de mensen die worden gestalkt, Joona Linna, Saga Bauer, Erik Maria Bark (die we kennen uit het eerste boek van de Joona Linna-serie; Hypnose).. Dit geeft het verhaal meer diepte en het draagt bij aan de spanning. Vooral de hoofdstukken geschreven vanuit de mensen die worden gestalkt, gaven me kippenvel.

4 – De hoofdstukken eindigen met cliff-hangers.
De hoofdstukken van Stalker zijn kort, lezen snel en eindigen meestal met een cliff-hanger. Er zijn bekentenissen, plotwendingen en dit roept vragen op. Ik had er moeite mee dit boek neer te leggen.

5 – Het verhaal heeft een onverwacht einde.
Tot de laatste 70 pagina’s had ik geen idee hoe dit verhaal zou eindigen. De plotwendingen van dit boek zijn verbluffend en ik had niet kunnen bedenken dat Stalker op deze manier zou eindigen.