Nog nooit iets van Tess Gerritsen gelezen, dus zonder verwachtingen aan dit boek begonnen. Al heel snel in het boek vinden gebeurtenissen plaats waardoor je direct je volle aandacht erbij hebt. Het boek leest ontzettend makkelijk weg door de vlotte schrijfstijl. Ondanks dat ik dit boek niet onder het genre thriller zou plaatsen (vind het eerder een spannende roman) zit je wel op het puntje van je stoel en wil je graag weten hoe het verhaal, of de 2 verhalen, zich verder ontwikkelen en samen komen. De manier waarop deze verhalen zich samen binden is echt heel erg goed! Heb zelfs bijna een traantje gelaten, zo droevig en emotioneel het was!

Het einde vond ik alleen allemaal een beetje abrupt. Opeens was daar de conclusie dat Julia (de hoofdrolspeelster) zich van alles verbeeld had en een reeks gebeurtenissen totaal in een andere wereld had beleefd, door medische redenen. Dit was voor mij wat ongeloofwaardig en had een vrij aparte wending.

Al met al wel een heerlijk boek dat snel wegleest. Ik zal zeker in de toekomst nog wat van Tess Gerritsen lezen!