Spuitende slagaders + overstromende oceanen:
Wat je zelf kunt doen bij kleine en grote rampen,
geschreven door Jesse Goossens en Linde Faas.

Het eerste wat opviel aan het boek, was de drukke, maar vrolijke kaft. Naar aanleiding van de afbeeldingen op de kaft, werden een aantal onderwerpen die besproken zouden worden al duidelijk. In de inleiding was het prettig te lezen dat de onderwerpen duidelijk verdeeld werden in drie categorieÃ«n: rampen in en om het huis, grote rampen en rampen ver weg.

Daarna kon het lezen beginnen. Bij elk onderwerp stond een stuk genaamd Opmerkelijk. In deze stukjes worden voorbeelden genoemd van mensen die helemaal bij het onderwerp passen. Ook staan er bij elk onderwerp wist je datjes. Door deze toevoegingen is het boek niet alleen leerzaam, maak ook leuk om te lezen.

Het boek is bedoeld om kinderen op een speelse manier iets te leren over hoe zij handelen moeten bij een grote of kleine ramp. Het boek is op school door verschillende leerlingen gelezen en het wegleggen van het boek wanneer de les begon was toch een probleempje. De hele dag door bestookten de leerlingen elkaar met weetjes en overhoorden zij elkaar om te controleren of ze allemaal goed wisten hoe te handelen bij een ramp. Helemaal het hoofdstuk over Brandwonden, Bevangen door de hitte en Hittegolf waren zeer actueel gezien de hoge temperaturen de afgelopen weken.
Sommige teksten waren te moeilijk geschreven voor het niveau van de leerlingen, maar door er samen over te praten snapten zij wel waar het over ging. Een aantal onderwerpen uit het deel Grote rampen, zoals Tsunami, Orkaan en Vulkaanuitbarsting, waren voor een aantal leerlingen spannend. Na uit te hebben gelegd dat deze verschijnselen in Nederland niet snel voorkomen, concentreerden zij zich weer op de weetjes en wat zij moeten doen wanneer zij in een situatie terecht komen zoals omschreven in het boek.