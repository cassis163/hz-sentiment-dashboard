AUTEUR:
Yvonne Franssen 1969.
Zij schreef jarenlang een column voor Ikleesliteratuur.nl. en wist diverse prijzen en publicaties in de wacht te slepen. Schaduwen mag Yvonne haar 4e thriller noemen. Reeds eerder verschenen zijn Talio in 2011, De Genius in 2012 en in 2013 Mysterie aan de Maas. Tevens voor gedichten draait deze schrijfster haar hand niet om. Op haar F.B. profiel verschijnen geregeld mooie korte versjes. Trouwens in 2017 publiceerde ze een versjesbundel “#Oma zegt.”
THRILLER:
Ellen Groenenboom dochter van een gekend familiebedrijf is als kind verkracht geweest. 22 jaar later wandelt ze door het bos met Famke, Isca en Lara haar 3 oogappels van trouwe viervoeters. Wanneer ze bijna bij haar hoeve komt die nogal verlaten ligt ziet ze twee mannen staan. Haar instinct waarschuwt haar meteen en roept onmiddellijk haar honden bij haar. Echter voor ze beseft wat er gebeurt ziet ze een revolver verschijnen en hoort ze een oorverdovende knal. Ze beseft dat ze staat te gillen en ziet Lara door haar poten zakken. In een vlaag van razernij loopt ze op de schutter af en slaat en stampt waar ze kan en laat hem achter op de grond. Vreemd genoeg is er sindsdien geen spoor meer van de man te vinden.
MIJN MENING:
Geschreven vanuit de ik vorm maar opmerkelijk is dat deze steeds verspringt. Soms zit je in het hoofd van Ellen of Liesbeth om daarna weer in de huid van Norbert of David te kruipen. Dit maakt dat je bij allen de spanning en onzekerheid voelt. Wat zeker niet maakt dat je van in het begin ook maar kunt vermoeden wat er staat te gebeuren. Yvonne is er meer dan succesvol in geslaagd om bij ieder personage laagje per laagje af te pellen dat samenvloeit tot een schitterend plot. Dankzij de verschillende personages, korte hoofdstukken en fraaie schrijfstijl weet het boek je ontzettend in de greep te houden en is het moeilijk hem weg te leggen.
Neem even een kijkje op de trailer van het boek.
https://www.youtube.com/watch?v=GxDDB4K8Keg

RAAD IK DIT BOEK AAN?
Ongetwijfeld.