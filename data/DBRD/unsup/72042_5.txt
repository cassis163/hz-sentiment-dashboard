‘Bevrijding’ is het 4e deel van de Cazalet-Kronieken van Elizabeth Jane Howard.

Nu de oorlog voorbij is, pakt de familie Cazalet haar leven weer op. Er zijn er nog veel levensbehoeften op de bon. Voor sommigen is het wennen. Zo is Rupert weer teruggekeerd na een lang verblijf in Frankrijk. Dat is wennen voor zowel hem als voor zijn vrouw Zoë. De familie, die de lange oorlogsjaren op Home Place heeft doorgebracht, zoekt weer woonruimte in Londen. Maar of ze allemaal bij elkaar blijven wonen?

De meisjes Polly en Clary zijn inmiddels volwassen en maken leuke, maar ook minder leuke dingen mee en merken dat het volwassen leven niet altijd even gemakkelijk is. Ook voor andere familieleden dienen zich veranderingen in hun leven aan, die ze niet altijd zien aankomen. Voor een aantal zal het na verloop van tijd toch wel een bevrijding zijn.

Dit deel wordt niet alleen vanuit de hoofdpersonages verteld, maar ook door een aantal zogenaamde ‘buitenstaanders’ die door hun positie in de familie iets verder van hen afstaan. Dat geeft een leuk kijkje in de levens van deze mensen en hun visie op bepaalde voorvallen.

Als je de voorgaande 3 delen hebt gelezen, word je al snel weer in het verhaal getrokken. De Cazalets voelen aan als familie, waarvan je graag wil weten hoe het verder met hen gaat!

Ik geef ‘Bevrijding’ 5 sterren en hoop van harte dat er over een aantal maanden een nieuw feuilleton zal volgen met deel 5.