Er is al heel veel geschreven over deze thriller, dus erg uitweiden hoeft niet, maar in het kort:

Een op non-actief gestelde vrouwelijke rechercheur en een vroegere slachtoffer van een ontvoering die 13 jaar duurde, worden illegaal ingeschakeld bij een ontvoeringszaak van een klein kind, al snel blijkt waarom Dante (het vroegere slachtoffer) hiervoor is benaderd, de dader lijkt dezelfde als van zijn ontvoering destijds te zijn.

Steeds dichter komen ze, in een hoog tempo, bij de ontknoping en lang heb je geen idee wie er achter zit en waarom, het plot is dan ook verrasssend te noemen.

Een heel behoorlijke thriller die door de snelheid je constant geboeid houdt, dat is de grote kracht van dit boek, de spanning en de vlotte pen maken dat dit middelmatige verhaal toch de grijze massa ontstijgt en dat is knap in thrillerland.