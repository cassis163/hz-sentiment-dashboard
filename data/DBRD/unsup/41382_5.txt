Doodverklaard – Inge Verbruggen


Titel: Doodverklaard
Auteur: Inge Verbruggen
Uitgeverij: Kramat
Pagina’s: 286

Over de schrijfster:Inge Verbruggen is boekenverslaafd. Ze leest alle genres, maar Young Adult nog het liefst, omdat ze zelf altijd 17 is gebleven. Al heel vroeg wist ze dat ze schrijfster wilde worden en spannende verhalen vol avontuur wilde creëren. In 2011 kwam haar eerste Vlaamse Filmpje ‘Alexander’ uit en in 2013 verkoos de kinderjury van diezelfde John Flanderswedstrijd haar verhaal ‘De smartphone’ unaniem als winnaar. Met ‘Doodverklaard’ schreef ze haar eerste realistische jeugdthriller, over als je je leven niet meer in eigen handen hebt.

Achterflap:Isa Mendonck is gelukkig met haar leven. Ze doet het goed op school en heeft een hechte vriendengroep. Op een feestje leert ze de knappe Siebe kennen. De ochtend erna googlet ze zichzelf uit verveling en vindt bij de vijfde hit een doodskaartje… van zichzelf! Totaal overstuur roept ze de hulp van haar vrienden in. Wie wil haar dood en kan zo’n gedetailleerd overlijdensbericht opstellen? En waarom? Ze heeft nog nooit iemand kwaad gedaan! De stappen die de dader neemt, worden drastischer en levensgevaarlijk.


“ Wat de mooiste dag van mijn jonge leven had moeten zijn, is nog steeds een ware hel.”

Wat ik van dit verhaal vind: Toen ik de jeugdthriller van Inge Verbruggen in m’n handen had, viel me direct de prachtige hardcover op.
Dit geeft een extra luxe uitstraling aan het boek.
Bij het lezen van de achterflap werd mijn nieuwsgierigheid nogmaals aangewakkerd.
Je zult jezelf maar googlen en dan op je eigen overlijdensbericht stuiten.
Je moet er toch niet aan denken?
Benieuwd hoe dit verhaal zich gaat ontvouwen begin ik te lezen.
Vanaf het eerste hoofdstuk brengt Inge Verbruggen de spanning er goed in, deze blijft het hele verhaal aanwezig.
De schrijfstijl is vlot en Inge weet je het verhaal in te zuigen, waardoor je het liefst door wilt blijven lezen.
Daardoor las ik het boek ook in twee dagen uit.
Ik kon me goed inleven in het hoofdpersonage, “Isa”, de angst en onmacht die zij ondergaat is bijna voelbaar.
Tijdens het lezen dacht ik regelmatig terug aan mijn eigen puberjaren, er waren vele punten van herkenning. Ook ik had zo’n vriendengroep.
Hierdoor is deze jeugdthriller voor zowel jeugd als volwassen zeer geschikt om te lezen, omdat iedereen zich erin kan herkennen.
De plot is erg goed uitgewerkt, Inge Verbruggen heeft het bij mij voor elkaar gekregen, dat ik aan iedereen ging twijfelen en alles verdacht vond.
Al met al heb ik echt genoten van dit boek en ik kan eigenlijk ook niet wachten om hem aan mijn dochter te laten lezen.
Inge, ik hoop dat ik binnenkort weer een boek van je mag gaan lezen en het dan weer net zo spannend ga vinden als “Doodverklaard.”



“Zoals ik hier in mijn kamer op mijn bed lig, ben ik meer dood dan levend…”


Waardering:
Plot:4
Schrijfstijl:4
Originaliteit:4
Psychologie:5
Leesplezier:5
Spanning:5

4,5 sterren voor, “Doodverklaard,” van Inge Verbruggen.