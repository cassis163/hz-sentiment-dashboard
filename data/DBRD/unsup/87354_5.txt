Na een heftige gebeurtenis in Groningen gaat Jennifer, rechercheur, terug naar haar geboorteplaats Rotterdam. Na het plotselinge overlijden van haar beide ouders heeft zij destijds haar geboortestad, haar grote liefde, haar zus en haar vriendin van de ene dag op de andere dag verlaten. 13 jaar lang laat zij niets van zich horen. Nu ze weer terug is in Rotterdam hoopt zij haar leven weer op te pakken. Samen met haar nieuwe collega's probeert zij de moordenaar van overspelige vrouwen te pakken. Maar....lukt het haar om haar leven onbezorgd op te pakken? Voor ze het weet raakt ze opnieuw verstrikt in haar angsten. Angelique Haak weet de lezer van begin tot einde op het puntje van de stoel te laten zitten. Wisselend perspectief van dader en hoofdpersoon Jennifer zorgt er voor dat de spanningsboog heel strak komt te staan. De angsten van Jennifer en de gruwelijkheden en het verstoorde gedrag van de dader worden 'zichtbaar' beschreven. Je leeft mee met Jennifer, voelt haar angst, maar ook haar doorzettingsvermogen. De vlotte schrijfstijl in combinatie met de spanning die de debuterende auteur in dit boek weet te creÃ«ren zorgen er voor dat je als lezer alsmaar door wilt lezen. Je wilt weten wie nu die vreselijke moordenaar is. Iedere keer denk je het te weten, maar dan komt er net weer een passage waardoor je het gevoel krijgt dat het toch weer iemand anders is. Verrassende wendingen genoeg. Boeiende personages die goed uitgediept zijn, Debuut? Niets van gemerkt. Een thriller waar de rillingen van over je rug lopen. Angelique Haak heeft zich zelf met dit boek in de spotlight gezet bij de thrillerlezers.