Dit boekje is een uitgave van de Stichting Fantastische Vertellingen .Deze stichting houdt zich bezig met het propageren en stimuleren van oorspronkelijk Nederlandstalige fantastische literatuur en kunst. Dit is een deel van de Rare Boekjes reeks, publicaties die beogen de creativiteit te stimuleren en de geest maximaal te verruimen.
De cover van boekje is al ware kunst, deze tekening is net de overige illustraties in het boekje van de hand van Gideon van de Swaluw.
De schrijfster heeft 25 jaar na haar eindscriptie over de “Martelaressen in de vroegchristelijk kerk” er proza van gemaakt. Feministische theorieën in de geschiedwetenschappen, vanuit een verrassend oogpunt bekeken. Niets is wat het lijkt.
In dit dunne boekje gaat het over Aurelia, dochter van Julius Decimus , de consul van Carthago. Haar moeder overleed in het kraambed. Aurelia is een verwend kind. Haar slavin en haar huisgod… ze moeten het ontgelden. Haar vader wil Aurelia uithuwelijken, zodat ze het huis uit kan. Ze is pas 12 jaar oud... Aurelia vind haar vader ook een nare man. Hij laat haar zien wat Christenen zijn en dat zij die niet mogen.. Hierdoor veranderd de kijk op de wereld voor de jonge Aurelia. Laat ze het toe dat haar vader haar uithuwelijkt of zal ze er een stokje voor steken?
Aurelia is eigenlijk een onsympathiek persoon, maar je kan je wel in haar inleven. Het moet niet makkelijk zijn geweest om op te groeien zonder moeder en met een tiran van een vader. Ze is erg slim of beter gezegd, sluw.. ze laat zien dat er met haar niet te sollen valt en dat ze haar hand nergens voor omdraait.
Het is een verhaal uit de Romeinse tijd. Er zit spanning in, maar vooral veel horrorachtige elementen en absurde zaken. Het plot is bijzonder. Iets wat je totaal niet verwacht maar wat wel past bij het verhaal en zeker bij Aurelia.
De schrijfster is er in geslaagd om in een beperkt aantal bladzijden een verhaal te schrijven waarin je letterlijk meegezogen wordt en dat je pas loslaat als het boekje uit is.
Dit verhaal smaakt absoluut naar meer.
Ik geef het 5 sterren.