Een ex-gevangene Adrian Wall, een getraumatiseerde tiener Channing Shore en een rechercheur die verdacht wordt van dubbele moord Elizabeth Black vinden elkaar op het moment dat ze elkaar het meest nodig hebben. Met de meest intrigerende proloog die ik in jaren heb gelezen weet John Hart de lezer meteen te boeien. Doordat je blijft gissen naar het wie en waarom is Weg Zonder Genade een echte page turner; je wilt antwoorden maar je krijgt alleen kleine hints en meer vragen. Spannend tot de laatste bladzijde met een uitmuntende schrijfstijl en zeer sterke en goed uitgewerkte karakters.