Eliza is een hardwerkende vrouw met een florerende bloemenzaak en gelukkig getrouwd met Andrew, een hoogleraar in de wiskunde. Samen hebben ze 2 kinderen. Alles lijkt perfect. Maar dan ontmoet Eliza tijdens haar wekelijkse zwemochtend in een van de kleedkamers Shar. Eliza noemt haar “De Amazone”, alles aan haar lichaam is werkelijk perfect, vindt ze. Langzaam laat Eliza Shar in haar leven toe, maar of dat zo’n goed idee is?

Eliza beseft, dat ondanks haar gelukkige huwelijk, ze wel degelijk iets mist. De intimiteit tussen haar en Andrew is ver te zoeken. Maar dan ontmoet ze aantrekkelijke Shar, de in haar ogen perfecte vrouw. In eerste instantie is Eliza wat terughoudend en bespied haar alleen tijdens het douchen, maar wanneer Shar terug avances begint te maken naar Eliza, geeft ze zich toch helemaal over. Voor ze het weet hebben ze iets meer dan alleen vriendschap. Voor Eliza lijkt er een hele wereld open te gaan en ook roept het herinneringen aan vroeger op, toen ze tijdelijk op het Griekse eiland Lesbos woonde en werkte, waar ze een relatie had met de mooie Thalia. Shar echter, is een vrouw die zichzelf regelmatig als gezelschapsdame uitgeeft en ziet Eliza in eerste instantie als een gewone vrouw die op zoek is naar zichzelf. Maar langzamerhand krijgt ook Shar oprechte gevoelens voor Eliza en geeft ook zij steeds meer van haar eigen verleden bloot. Eliza geniet met volle teugen en wringt zich in steeds meer bochten om bij Shar te kunnen zijn. Toch brengt het Eliza steeds meer aan het twijfelen want ze wil Andrew ook niet in de steek laten. Hoe lang kan ze van twee walletjes blijven eten?

Afwisselend bevind je je tijdens het lezen in het hoofd van Eliza of Shar waardoor je ook wel ging nadenken over je eigen identiteit. Meestal word een overspelige rol bij de man neergelegd, dat dit in dit boek een vrouw betrof, vond ik een welkome afleiding. Ik vond wel dat er wat meer diepgang in de diverse thema’s had mogen zitten. De erotiek voer veelal de boventoon.

De meisjeskleedkamer is een boek waarin alles bespreekbaar is, onderwerpen als Politiek, Moslim extremisme, anders geaard zijn, trouw-ontrouw komen aan bod. Dat alles zonder dat er enige vorm van taboe op rust.

Karen Connelly ( geboren Calgary Canada ) heeft in diverse landen gewoond over de hele wereld, maar ging uiteindelijk terug naar haar roods en woont tegenwoordig weer in Canada, in Toronto. Ze schreef in 1990 haar eerste boek, The small words in my body, daarna volgden er nog vele. Haar laatste tot nu toe geschreven boek The changeroom werd in 2017 vertaald als De meisjeskleedkamer.