Bij Mo Hayder koop ik het boek zonder dat ik ook maar gelezen heb waar het over gaat zo'n favoriet ben ik van haar boeken.
Waar ik bij de andere boeken van Mo Hayder al vanaf pagina 1 gegrepen wordt door het boek, zo duurde het bij Duivelswerk wat langer.
Maar toegegeven naarmate ik verder las raakte ik wel steeds meer in de ban en was ik ook uitermate benieuwd hoe het af zou lopen. Met name de hoofdstukken waarin de hoofdpersonen "zelf" hun visie van een bepaald gebeuren beleefde vond ik erg goed beschreven. Het zet je wel tot denken.
Het slot was wel weer zoals ik van Mo Hayder mag verwachten, het "krijg nou wat"gevoel was dan ook weer sterk aanwezig. Wel had ik graag gezien dat er nog wat pagina's waren bijgevoegd omdat niet al mijn vragen op het einde waren beantwoordt.
Desondanks zeer zeker wel een aanrader om te lezen al blijft mijn topper bij Mo Hayder nog steeds Tokio. Misschien kan haar nieuwe boek Tokio overtreffen... ben benieuwd en kijk er zeer zeker naar uit.