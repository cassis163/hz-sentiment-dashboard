Nienke is de minnares van Joep. Thuis heeft hij een ernstige zieke vrouw waar hij van vervreemd is. Nienke en Joep hebben samen een dochtertje.
Nienke blijft geloven dat hij ooit bij zijn vrouw weg zal gaan en samen met haar en hun dochtertje een gezin zal vormen. Niets is minder waar.
Na zijn dood komen meerdere geheimen boven water. Allereerst blijkt hij helemaal geen Joep te heten, maar Jochem.
Zijn vrouw richt haar woede in eerste instantie op Nienke, maar hoe meer ze te weten komt, hoe meer de vrouwen naar elkaar toegroeien.
Het is een romantisch verhaal, met een klein thrillerelementje. Want het is soms best een beetje spannend.
Ik vond het moeilijk om voor beide vrouwen sympathie op te brengen. Nienke omdat ze enorm in de slachtofferrol blijft hangen. Mens het leven gaat verder hoor! En hoe meer je te weten komt, hoe minder je aan hem mist.
Zijn echtgenote is gewoon geen aardige vrouw. Op het bitcherige af. En de keuzes die ze maakt vind ik ook ietwat vreemd.
Maar afgezien mijn negatieve gevoelens over de dames is het wel een lekker vakantieboek. Je hoeft niet teveel na te denken. Het is zitten, lezen en “genieten” van de ellende van andere, niet bestaande vrouwen. Heerlijk en zonder schuldgevoel.
3,5 sterren