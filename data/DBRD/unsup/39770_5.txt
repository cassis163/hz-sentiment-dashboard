Fotomodel gezocht gaat over social media, vrouwenhandel en de keiharde modellenwereld. De 21-jarige Jolien woont nog thuis omdat ze haar studie niet kan betalen. Haar ouders zijn gescheiden. Kort na de scheiding vindt Joliens moeder via Facebook haar jeugdliefde en modelfotograaf Robert, terug. De vraag is echter met welke motieven Robert in deze relatie stapt?

aloka7 120x150 Spannende thriller fotomodel gezocht

Dat wordt stukje bij beetje duidelijk als Joliens moeder plotseling overlijdt. Op haar vader kan ze niet rekenen, want die is als gevolg van promotie voor onbepaalde tijd naar het buitenland vertrokken. Ze spreekt hem nauwelijks. Via een docent verneemt Jolien dat Robert verdacht wordt van vrouwenhandel. Hij waarschuwt haar nog voor Robert maar ze gelooft hem niet. Hij geeft haar te kennen dat zij altijd bij haar terecht kan als ze problemen heeft, hij heeft tenslotte een broer werken bij de recherche.

Ze studeert cum laude af. Kort daarna verhuist Jolien onder valse voorwendselen met Robert naar een vervallen bungalow. Robert ziet in Jolien het perfecte model om van zijn modellenbureau Shoot een succes te maken. Hij belooft haar een glamourleven als covergirl voor Zip magazine. Maar Robert opereert niet alleen en voordat Joliens dromen werkelijkheid worden, wordt ze gedwongen tot druggebruik, het volgen van diëten en steeds oneerbaardere fotosessies, die haar totaal uit tevenwicht brengen. Daar blijft het niet bij. Robert is ook verliefd op Jolien en probeert haar in zijn macht te brengen. Hij bepaalt alles voor haar: met wie ze omgaat, wanneer ze naar buiten mag, met wie ze mag bellen enz. Hoewel Jolien haar bedenkingen heeft, geeft ze toe aan de verleidingen van Robert. Hij maakt Jolien wijs dat ze niet goed in haar vel steekt en maakt gebruik van haar nu ze kwetsbaar is.

Op een dag vindt ze de camera van Robert met pikante foto’s van haarzelf, deze foto’s openen de ogen van Jolien. Ze beseft dat haar docent toch wel gelijk had.

Dit boek is geschreven door Aloka Liefrink. Zij is geboren in 1979 in Kerela ( Zuid-India). Ze studeerde public relations en werkte onder andere als team- en lifecoach. Eerder schreef ze de roman verweesd.

Fotomodel gezocht is verkrijgbaar in de boekenwinkels voor €12,50,-.

www.vbnow.nl