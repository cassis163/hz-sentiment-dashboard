Het verhaal speelt zich af in de jaren '30 in New York en dan dat deel van New York waar de immigranten leven, wonen en werken. Het is niet een verhaal waarin alles van een leien dak gaat. Het is mooi om te zien hoe de dochters hun weg vinden in hun nieuwe thuisland. Hoe ze de liefde ontdekken en door schade en schande wijs worden. Je krijgt als lezer een blik in de wereld van de immigrant. Men blijft toch aan het thuisland Spanje denken ook al wordt het een ideaalbeeld wat men zelf schept. De schrijfstijl van Maria Duenas vindt ik persoonlijk mooi en dat gecombineerd met het verhaal het boeide me dan ook van de eerste tot de laatste pagina!