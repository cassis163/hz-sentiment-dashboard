Na het lezen van VIP-room meteen ('s avonds laat nog...) verder gegaan met Stockholm Delete.
Zowel het verhaal als vrijwel alle karakters en hun onderlinge geschiedenis leren we in dit boek nog beter kennen wat het verhaal steeds spannender maar ook duidelijker maakt.
Dat wat in deel 1 nog aanvullende informatie leek wordt in deel 2 allemaal duidelijk als een groot boeiend en pakkend plot. Dit boek is snel, vol actie en vol met plotwendingen die je op dat moment wel verrassen maar het verhaal alleen maar sterker maken. Het boek is wel stand alone te lezen maar het helpt als je VIP-Room gelezen hebt en het laat ook nog voldoende verhaallijnen open van om het derde deel een minstens even goed boek te maken. Ik lees vaak recensies waar eigenlijk een spoiler-alert voor zou moeten staan dus ik hou het algemeen. Dit boek is echt een aanrader voor Scandinavische Thriller-liefhebbers. Dit en het vorige boek is een mooi begin van tenminste een trilogie. Hopelijk volgen er nog vele delen meer. Vier sterren wat mij betreft en op naar deel 3!