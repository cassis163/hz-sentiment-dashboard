Je kan het aan Jojo Moyes overlaten om een goed verhaal in verleden en heden in elkaar te zetten. Met de nodige spanning maken we verschillende parallelle verledens mee van twee vrouwen in verschillende tijden, één zelfs in oorlogstijd, met een eeuw verschil. Maar de gevoelens blijven hetzelfde, dat verandert nooit. Tijdens het lezen blijf je constant bij de les; je wilt weten hoe het veder gaat. En Jojo stelt je niet teleur: je krijgt, waarvoor je bent gaan lezen, namelijk spanning en dat heerlijke feelgoodgevoel. Een absolute aanrader voor iedereen, die van dit genre houdt en ook de liefhebber van het spannende boek komt hier niet aan te kort. Dus leesbaar voor een groot lezerspubliek.