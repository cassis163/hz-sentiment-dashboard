Door de e-book actie van Hebban is “Belofte maakt schuld” mijn eerste kennismaking met de auteur Sarah Pinborough. En deze ervaring mag als positief worden bestempeld!
Op de cover staat: drie vrouwen, en een van hen leeft een leugen. Maar wie?
Over de inhoud kan ik niet meer vertellen zonder het geheim prijs te geven. Deze psychologische thriller is spannend opgebouwd waarbij het heden en het verleden mooi in elkaar zijn verweven. Beetje bij beetje komt de lezer de waarheid te weten. Sarah Pinborough heeft een prettige, vlotte schrijfstijl waardoor je dit boek in een minimum van tijd uitleest. Er zijn auteurs die mij meer doen nagelbijten van spanning maar dat neemt niet weg dat ik haar vorig boek “ Wat jij niet ziet” wil lezen.