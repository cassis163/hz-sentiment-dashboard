Met het vijfde boek in de serie over de familie Cazalets, valt definitief het doek voor de familie die we zo goed hebben leren kennen. Vijf boeken over hun lief en leed, zodat je bijna ging geloven dat je onderdeel van de familie was geworden. Niet het sterkste boek uit de serie, maar toch een fijn boek omdat alle personages langs komen marcheren, zodat alle losse eindjes aan elkaar geknoopt kunnen worden. Waren het in het eerste deel nog babyâ€™s, peuters en tieners, nu zijn het jong volwassenen met hun eigen problemen. We nemen letterlijk afscheid van de barones maar ook figuurlijk van iedereen.

Het boek is onderverdeeld in korte hoofdstukken met steeds twee of meer namen als titel van diegenen die op dat moment een rol spelen in de kroniek van de familie Cazalet. We lezen over hun angsten en hun dromen. Het gaat over het familiebedrijf en Home Place, de bakermat, waar de familie zoveel logeerpartijen heeft gehouden.

Zoals ik al zei, niet het beste boek qua stijl en woordkeus. In dit deel wordt er vrijer of seks gesproken, waar dit in eerdere delen niet gebeurde. Maar toch een mooi afscheid, want nu is het klaar, de geschiedenis is verteld en het is goed zo. Daarom krijgt het van mijn4 sterren omdat ik blij was met slot van de familiegeschiedenis.