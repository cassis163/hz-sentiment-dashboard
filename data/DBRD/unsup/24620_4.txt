Eerst maar even de minpuntjes van dit boek: het komt enigszins traag op gang, de voetnoten met verwijzingen naar eerdere verhalen voegen niets toe en irriteren alleen maar, en de ontknoping is nogal vergezocht. Maar wat geeft het? Er zitten altijd wel onwaarschijnlijkheden in de boeken van Vargas, die maken dat de sfeer zo bijzonder is.
De personages staan als een huis, de absurde gebeurtenissen en de humor van dit kaliber zijn normaal gesproken vooral te vinden in het Angelsaksische taalgebied, en Adamsberg volgt onverstoorbaar zijn eigen weg.
De pluspunten zijn kortom duidelijk in de meerderheid. Vargas heeft weer een prachtig boek geschreven.