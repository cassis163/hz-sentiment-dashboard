In dit verhaal draait het om moeder Anya, haar verleden en haar dochters Meredith en Nina.

Meredith en Nina hebben weinig contact met hun moeder, echt contact dus, het is er nooit geweest. Ze is star en lijkt te leven zonder gevoel voor haar dochters.
Hun vader overlijdt en geeft zijn kinderen nog mee, dat ze hun moeder moeten vragen naar haar verhaal, haar sprookje.

Dat sprookje is synoniem aan haar verhaal en ze begint te vertellen...........

Op meeslepende wijze weet de schrijfster je aan het boek gekluisterd te houden. Knap als je het heden en het verleden zo in elkaar kunt weven als zij doet.
Het verhaal doet je beseffen, dat ieder mens zijn eigen verleden met zich meedraagt, maar dat dat nooit ten koste moet gaan van je dierbaren. En dat de liefde voor elkaar er altijd is, als vaste zuil in je eigen wintertuin.