'Een zomer in Parijs' is een zomerse YA roman van Denise Grover Swank. De zestienjarige Sophie vindt het helemaal niks om haar zomer in Parijs te moeten doorbrengen. Ze is boos op haar vader, die is gescheiden van haar moeder en nu op het punt staat te hertrouwen. Tot overmaat van ramp heeft Sophies kersverse stiefzusje Camille vanaf het eerste moment een hekel aan haar. Camille heeft maar een pluspunt: ze is bevriend met de wel heel erg leuke Mathieu. Hij heeft een piano waar Sophie op mag oefenen, zodat ze auditie kan doen voor het conservatorium. Even lijkt het leven Sophie toe te lachen, maar dan gebeurt er iets dat dit alles in gevaar brengt.

Parijs is de laatste plek op aarde waar Sophie haar zomer wil doorbrengen ... ze heeft zo haar redenen hiervoor, te beginnen met het feit dat ze bij haar vader zal zijn die haar en haar broer de laatste tien maanden na de scheiding negeert en is vertrokken naar de lichtstad om zijn droombaan na te jagen. Zijn vertrek heeft een groot gat in haar leven en hart achtergelaten dan ze ooit zal toegeven, maar hij staat op het punt opnieuw te trouwen en haar moeder dwingt haar om te gaan, dus vindt ze zichzelf erg zielig dat ze naar een stad moet waar ze niet heen wilt.
Maar direct als het vliegtuig de grond raakt, wordt ze in het nieuwe leven van haar vader getrokken en ontmoet ze zijn vrouw en stiefzus, maar ze heeft voor de zomer haar eigen doelen die ze niet zal opgeven, ook al zal ze niet thuis zijn. Ondanks dat haar vader aandringt om de stad te leren kennen, ligt de prioriteit van Sophie eigenlijk bij haar pianoles, en ze is vastbesloten om te blijven oefenen ondanks dat ze in Parijs is zonder piano en lerares.

Terwijl Sophie en haar broer op onderzoek uitgaan, mogen we Parijs leren kennen, en dat was zo beschreven dat je wel van de stad gaat houden en er heen wil om alles mee te maken wat het boek beschrijft.
De relatie tussen Sophie en haar stiefmoeder was mooi en gaf je hoop voor de relatie met haar stiefzus Camille, die super slecht was maar ook de rol van Sophie vond ik daar irritant in. Ze was zo onzeker en minderwaardig in alles en dacht altijd negatief. Ik vond dat erg vervelend lezen. Had haar graag af en toe de figuurlijke schop onder haar …..willen geven. Ergerde mij aan deze stukken, was teveel.
De personage van haar broer eric vond ik daarentegen mooi en ben van hem gaan houden. Zoals hij veranderde van een rebelse puber in een bezorgde broer. Matthieu was ook lief en een echte hunk ondanks zijn fouten. Een mooie romance tussen hem en sophie was ook één van de reden dat je het boek uit wilde lezen. Het moest gewoon goed komen.


Kortom, dit boek heeft een leuke romance, een geweldige setting, ingewikkelde gezinsdynamiek, zelfgroei en acceptatie, en heel veel klassieke muziek, dus er zijn hier een hoop geweldige dingen die hier samenwerken tot een leuk verhaal! Hoewel sommige situaties een beetje jeugdig waren en misschien een beetje onrealistisch, kon ik die gemakkelijk negeren en heb mij prima vermaakt met dit verhaal, wat redelijk goed geschreven was en makkelijk te lezen.