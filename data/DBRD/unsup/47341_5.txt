Wat een rollercoaster van een verhaal.. De hoofdpersonages van het boek bestaan uit drie vrouwen, Jane, Madeline en Celeste. De hoofdstukken wisselen ze als personage af. Dit geeft wel duidelijkheid. Elke vrouw heeft zijn eigen persoonlijke problemen, maar wat ze alle drie gemeen hebben is dat hun kinderen naar dezelfde school gaan. Scholen staan bekend om het hebben van kliekjes, groepen mensen die bij elkaar horen en eventueel andere groepen tot last zijn of pesten. Normaal gesproken zou je dan aan kinderen denken, maar in dit boek behoren de kliekjes zich tot de ouders. En zij kunnen er behoorlijk wat van.

Het verhaal draait eigenlijk allemaal rondom die school, wat voor dramas zich daar af spelen. Tegelijkertijd worden de problemen van bovenstaande vrouwen beschreven. Het is absoluut geen saai verhaal doordat het continu wisselt, er altijd wel iets gebeurd en je tegelijkertijd mee wordt genomen in de vraag van ‘wat is er in nou eigenlijk gebeurd en precies gaande’?

Mijn gevoelens gingen ook van het ene uiterste naar het andere uiterste van het boek. Het was steeds zo wisselend. Heel bijzonder om dat mee te maken tijdens het lezen van een boek.

Liane Moriarty heeft zoals er op de voorkant van het boek staat : opnieuw een spannende, grappige en vlijmscherpe bestseller neergezet. Het is een duidelijk neergezet verhaal door kort hoofdstukken, spannend doordat er kleine spoilers worden weergegeven zonder al te veel bloot te stellen voor het einde.