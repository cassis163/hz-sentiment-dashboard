Ik zeg het maar meteen; ook ik heb dit boek opgepakt omdat het zich afspeelt in een bibliotheek. Voor korte tijd opgesloten raken in de bibliotheek is natuurlijk een stiekeme droom van elke lezer. Ik was dan ook wel een beetje teleurgesteld toen ik erachter kwam dat slechts een klein deel van dit verhaal zich ook daadwerkelijk in de bibliotheek afspeelt.

Ik verwachte een zoetsappig, makkelijk te lezen boek en dat is precies wat ik kreeg. Kasie West probeert enige diepgang te creeeren door onderwerpen zoals paniekstoornissen, alcoholverslaving en opvang in pleeghuizen aan te snijden, maar weet me nergens echt te raken. De paniekstoornis lijkt vooral een "plotdevice" waarmee het verhaal een bepaalde wending kan krijgen dan dat het echt een goed beeld geeft van hoe het is om met een paniekstoornis te leven.

Toch wist het verhaal wel mijn aandacht vast te houden en wist het verhaal toch halverwege een verassende kant op te gaan. Maar omdat geen van de karakters echt een groei doormaakt, was het einde wat voorspelbaar en underwhelming. 2.5/5 sterren.