De Kartuize van Parma is een lijvige roman van 608 bladzijden. Het is een roman waarin allerlei genres samenvallen: avonturenroman, liefdesgeschiedenis, Bildungsroman en politieke satire.
Fabrizio del Dongo is een naïeve Italiaanse edelman die verzeild raakt in het leger van Napoleon. Hij komt vanwege zijn gebrek aan ervaring in allerlei gevaarlijke en komische situaties terecht. Terug in Lombardije leidt zijn onbezonnen daad tot grote problemen. Maar hij is: compromisloos, begeesterd, van een sterk rechtvaardigheidsgevoel doordrongen en niet bang.
Fabrizio is de held in deze roman. Maar zoals bekend, is een held iemand wiens roekeloosheid ongestraft is gebleven. Van déze held wordt de roekeloosheid keer op keer gestraft, maar niet hard genoeg - bovendien krijgt hij, zodra hij in de penarie zit, hulp van allerlei figuren die zich tegelijkertijd willen onderscheiden en hun verveling willen bestrijden. .

Ik heb erg genoten van deze roman. Waarschijnlijk ga ik ook Stendhal's Rood en Zwart weer een opnieuw lezen.