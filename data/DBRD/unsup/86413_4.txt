The Bookseller, toonaangevend tijdschrift voor het boekenvak, noemt Gevallen meisjes â€œeen verontrustende thrillerâ€. De achterplattekst licht alvast een tipje van de sluier op: dit debuut, geschreven door een Iers echtpaar, gaat over een seriemoordenaar die enkele jaren geleden op onverklaarbare wijze verdwenen is. Het feit dat er plotseling brieven van hem in de krant verschijnen, om nog maar niet te spreken van dode vrouwen die weer exact op dezelfde plaatsen als de vorige keer gevonden worden, is dan inderdaad verontrustend.

Grace Fitzgerald heeft de leiding over het team dat tracht deze moordenaar, Ed Fagan, op te sporen. Het team wordt daarin bijgestaan door ene Saxon, Amerikaanse, ex-FBI en vriendin van Grace. Saxon wordt door de overige leden van het team niet met open armen verwelkomd. En Saxon heeft eigenlijk helemaal geen zin in een nieuwe jacht op deze moordenaar. Vijf jaar geleden was ze intens bij de man betrokken: ze schreef een boek over hem en had uiteindelijk een fataal aflopende ontmoeting met hem.
Dit boek past, laat ik daar maar eens mee beginnen, uitstekend binnen het fonds van Ambo|Anthos. Liefhebbers van het wat meer diepgaande werk, met duistere trekjes, zullen heel goed aan hun trekken komen. Wat bedoel ik met Â´duistere trekjesÂ´? Daar bedoel ik mee dat ons een blik wordt gegund in de zielenroerselen van de hoofdpersoon, en wij eigenlijk meer dan wij misschien willen weten leren over de motieven van de moordenaar. Het verhaal speelt zich af in Dublin in de winter, dus het weer helpt ook al niet mee. Zelfs de humor (die er toch werkelijk in zit) is van een nogal treurige aard. Natuurlijk is het leven voor Saxon in dit boek ook niet leuk, maar zij wordt omgeven door mensen die allemaal wel iets meegemaakt hebben waar ze nog dagelijks onder lijden.

Is het boek spannend, is dan de volgende vraag. Ja, het is spannend. Het is zelfs zo spannend dat de ontknoping wel een beetje Ã©rg als een verrassing komt. Een beetje onverwacht. Een beetje teveel gepuzzel. Maar dat is natuurlijk een kwestie van smaak. Origineel? Nou, niet helemaal. Ex-FBI agent, vrouw, geplaagd door mannelijke collega's en vol met twijfelsâ€¦ Een seriemoordenaar die verdwijnt en dan weer op lijkt te duikenâ€¦ Dode prostitueesâ€¦ Echt origineel is het allemaal niet. Maar dat hoeft tenslotte ook niet, zeker niet voor een debuut. Het zit goed in elkaar, leest bijzonder goed weg en heeft een hoofdpersoon die karakter heeft.