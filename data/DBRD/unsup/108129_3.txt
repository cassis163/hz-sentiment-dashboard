Na lang twijfelen, toch dit boek aangeschaft om te gaan lezen. Ik was er benieuwd en had al vaak goede reacties voorbij zien komen. Maar nu dat het boek uit is, ben ik een beetje teleurgesteld.

'Losgelaten' het eerste deel uit de Venice Beach serie van M.G. Reyes speelt zich af in en groot strandhuis met zes tieners die 'losgelaten' zijn door hun ouders. Niet zoals je en dier in het wild los laat, maar zoals je je kind soms los moet laten omdat het ouder wordt.

De eerste paar hoofdstukken waren een beetje verwarrend. Het duurde even om erin te komen, maar zodra de personages werden afgewisseld werd er steeds meer duidelijk. De verwachte spanning en mysterie bleef overigens uit. Veel dingen waren voorspelbaar, vooral naar het eind toe. Toch ben ik benieuwd naar het volgende deel, want na het open einde blijft er veel onbeantwoord.

Hoe de wereld door de ogen van de personages wordt beschreven, is wel intrigerend. Ieder heeft een eigen kijk op bepaalde gebeurtenissen. Maar dat had vaak als gevolg dat je als lezer zo veel informatie kreeg dat er niets meer werd open gelaten om zelf over na te denken.

Ondanks de voorspelbaarheid krijgt het verhaal toch drie sterren, omdat het wel een boek is dat veel mensen zullen willen lezen.