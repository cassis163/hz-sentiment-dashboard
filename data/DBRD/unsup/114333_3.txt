Sophie Hannah (1971) is een Britse schrijfster. Na enkele kinderboeken en tien poëziebundels debuteerde ze als thrillerschrijfster.

Het boek kent twee verhalen. Aan de ene kant het verhaal van Justine en haar gezin en aan de andere kant het verhaal van de familie Ingrey.
Lijken die twee eerst totaal los van elkaar te staan, later blijken ze juist met elkaar verbonden.

Justine verhuist met haar man Alex en hun dochter Ellen naar Devon..om daar helemaal NIKS te gaan doen. Haar tv-carriere heeft ze opgegeven.
Dat NIKS doen verandert gauw als ze van haar dochter een verhaal leest die ze zogenaamd voor school moet maken. Het gaat over de familie Ingrey.
Wat benauwd haar er zo aan dit verhaal te lezen? Justine wordt op een gegeven moment anoniem via de telefoon bedreigd...maar waarom? Hebben deze twee dingen verband met elkaar?
Zelf heeft ze géén idee en denkt dat degene die dit doet zich heeft vergist, want ze noemt haar niet Justine maar Sandie.
Ellens beste vriend George wordt van school gestuurd, omdat ze zeggen dat hij haar jas heeft gestolen.
Bij navraag aan haar school zeggen ze dat die vriend, genaamd George helemaal niet bestaat..
Dit maakt Justines probleem alleen maar groter en ze gaat zelf op onderzoek uit..

Het is een mysterieus verhaal dat van de Ingreys en dat dan ook weer verband hield met het leven van Justine..of moet ik zeggen Sandie..zoals ze wordt genoemd door haar anonieme beller.
Ik had nog nooit een boek van haar gelezen tot nu! Het boek heeft niet volledig aan mijn verwachtingen voldaan omdat het niet echt een thriller in die zin was.
Wel heel geheimzinnig en raadselachtig en daar hou ik wel van!
Het slot was wel een openbaring, want dit had ik niet verwacht.
Het geeft een duister gevoel na het lezen van dit verhaal..en dan krijgt het van mij toch ***
Al met al een heel mysterieus verhaal dat lezers van Sophie Hannah's boeken wel boeiend vinden!