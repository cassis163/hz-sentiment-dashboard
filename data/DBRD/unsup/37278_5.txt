Roald Dahl blijft voor mij,mijn favoriete schrijver uit mijn kinderjaren.
Maar ook nu geniet ik er nog net zo hard van!
Het stukje over baarden, moet ik steeds weer omlachen. Het zet je wel aan het denken!
De griezels zijn twee mensen en ze zijn niet zo gelukkig getrouwd. Ze pesten en plagen en treiteren erop los. Met maar een doel: Elkaar voor gek te zetten! Elkaar het leven zuur maken!
Mevrouw Griezel geeft haar man op een dag kronkelspaghetti te eten. Ranzig en vies!
Meneer Griezel pest zijn vrouw zo erg, dat ze op een moment denkt dat ze de krimpziekte heeft.
Ze houden allebei van vogelpastei, dus ze vangende arme vogeltjes op een gemene manier. Meneer Griezel heeft Apen en hij wil dat ze alles ondersteboven doen. Al deze dieren komen allemaal in opstand, samen met de rolmopsvogel besluiten ze wraak te nemen.

De tekeningen van Quentin Blake, in het boek geven je zon goed beeld.
Je moet er af en toe ook echt even bij gniffelen. Je ziet alles zo nog meer voor je.
Roald Dahl schrijft grappig en gebruikt grappige woorden. Zijn stijl herken je altijd meteen.
Het is zo jammer dat hij er niet meer is! Maar een aantal van zijn verhalen worden opnieuw uitgebracht. Krijgen een mooie nieuwe cover en als Dahl fan kun je wederom opnieuw genieten. Of je het nu gaat voorlezen aan je kinderen of lekker voor je zelf houdt…….Het is en blijft leuk. Voor mij is het jeugdsentiment en ik hoop voor alle komende generaties ook nog. 5*****