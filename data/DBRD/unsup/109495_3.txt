Dag acht in de reeks met Frieda Klein en meteen het laatste deel waar alles samen moet komen.
Frieda Klein is ondergedoken. Terwijl ze zich verbergt en beraadt over een plan, stapelen de lijken zich op.
Een man rijdt met zijn auto van en helling de vitrine van een winkel binnen. Na onderzoek blijkt hij al een week dood te zijn. Niet ver van het incident wordt een man op een brandstapel gevonden. Beide zaken blijken aan elkaar gelinkt en Frieda Klein weet wie de dader is.
Het is duidelijk dat alleen zij hem kan stoppen, ofwel sterft ze daarbij, ofwel sterft hij. Het is heel simpel.
Tijdens haar tocht langs Londense rivieren, heeft ze een jong meisje op sleep, Lola. Ze beweert dat ze een scriptie over Frieda Klein maakt, maar ze is per ongeluk op iets gestuit wat haar of haar omgeving het leven kan kosten en nu moet ze mee onderduiken. Maar hoe loyaal is ze en loyaal aan wie. De politie wil Frieda helpen maar iedere keer is de dader haar voor. Zit er een lek bij de politie en wie is het dan wel. Wie kan ze vertrouwen.
Haar vrienden weten niet waar ze is, maken zich zorgen, ze wil dat niet maar dat is wat vrienden doen. Om hen te beschermen mijdt ze ieder contact.

Dit deel begon spannend, het middenstuk was langdradig en het einde vond ik afgehaspeld. Ik had me de confrontatie met Dean Reeve toch echt anders voorgesteld. Dit is het afscheid van Frieda Klein en ze verdiende toch beter vind ik.