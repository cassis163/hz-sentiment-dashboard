De geheimhouder verteld het verhaal van journalist Danny. Na een periode als jounalist in Sierra Leone, is hij terug in Londen. Daar ontvangt hij een briefje van zijn ex-geliefde Maria. Ze zit in de problemen en vraagt om hulp. Helaas komt het briefje te laat. Maria is vermoord. Danny besluit zijn leven in Engeland aan de kant te zetten en gaat naar Sierra Leone om op onderzoek uit te gaan.

Een verhaal dat qua lijn niet onder doet voor andere thrillers/ detectives/ actie boeken en daarnaast een kijkje geeft in de realiteit van corruptie en criminaliteit in na oorlogse regeringen. Echter is het moeilijk om in het verhaal te komen. Het mist de spanning en het makkelijk leesbare dat er voor zorgt dat je jezelf verliest en wordt meegevoerd in het verhaal.

De aanloop naar het daadwerkelijke verhaal, de daadwerkelijke thriller is te lang, in verhouding tot het boek. De schrijfstijl is taai en te journalistiek. Niet zoals een boek behoort te zijn geformuleerd. Dit, in combinatie met de te lange aanloop, zorgt ervoor dat het boek niet doet wat het zou kunnen doen. Het mist het effect dat een dergelijk verhaal had kunnen hebben als het vlotter geschreven was en eerder to the point was gekomen.

Jammer dat Harris zijn kwaliteiten als journalist niet heeft kunnen omzetten naar de kwaliteiten van een auteur.