Na lang gewacht te hebben, mede omdat ik de film al had gezien en die eerst wilde "vergeten", toch echt gaan lezen. Het begin was lastig, ik vond de schrijfstijl wel fijn maar door oa de vele personages kwam ik er moeilijk in. Ik heb dat wel vaker met Scandinavische schrijvers. De namen van plaatsen en soms personen kan ik amper uitspreken, laat staan dat het meteen blijft hangen. Maar eenmaal voorbij bladzijde 100 vond ik het ook erg moeilijk om weg te leggen. Het is een spannend verhaal met veel onverwachte wendingen en een zeer boeiend plot. De personages intrigeren en ik kreeg een zekere sympathie voor vooral Mikael maar ook de oude heer Vanger. Dit deel heeft me zeker nieuwsgierig gemaakt naar deel 2 en 3 en ook een beetje angstig voor de delen die door een andere auteur zijn geschreven. Hoe gaat dat uitpakken. In ieder geval krijgt dit deel van mij 4 sterren. Eigenlijk 4.5 ster maar aangezien dit niet kan en ik zelden 5 sterren zal geven, ook gezien het moeilijke begin dus maar 4 sterren. Zeer vermakelijk!