De auteur heeft naar aanleiding van het dagboek van Chris, nieuwsberichten, stukjes uit boeken, briefkaarten, interviews met familieleden en mensen die Chris onderweg tegen kwam, nauwgezet het leven van Chris McCandless gereconstrueerd. Dit heeft de auteur heel knap gedaan.
Vooral de laatste twee jaren van het leven van Chris worden beschreven, als hij letterlijk alles achter zich laat en door de VS gaat zwerven, met uiteindelijk als enig doel: overleven in de wildernis van Alaska. Je kunt je heel goed inleven in het verhaal. Ook omdat teksten van de briefkaarten, brieven etc. zijn opgenomen in het boek. Een absolute aanrader.
Een collega zei laatst tegen me: "Eigenlijk kun je beter eerst het boek lezen, dan snap je de film pas goed". En dat klopt ook wel.
'Into the wild' is een mooie verfilming van het boek.