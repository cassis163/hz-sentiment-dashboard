Ik volg de auteur sinds enige tijd nadat ik bij een vriendin het boek Moordspel geleend had. Dat boek pakte me vanaf het begin, door zijn sterke karakters en originele insteek. Nadien las ik stuk voor stuk haar andere boeken, die me telkens weer grepen. Maar het was vooral Heart-Beat, haar Engelse debuut, dat me greep. Ik heb het boek drie keer gelezen intussen en ook de Nederlandse versie vorige week gekocht en in één ruk uitgelezen. Ik kan alleen maar zeggen dat dit boek een van de weinige is die me zo grijpen en vasthouden. Hart-Slag/Heart-Beat is een geweldig verhaal, met twee personages waar ik verliefd op werd. Laat je niet vangen: dit is een zogenaamde Young Adult, maar het boek zal jong en oud boeien, net omwille van zijn emotionele thema.
Het verhaal gaat over het gedwongen afscheid tussen twee beste vrienden, maar is ook gespekt met humor, spanning en avontuur. Ik heb zelden zo meegeleefd met twee jonge mensen en hoe zij hun vriendschap beleven. Hart-Slag/Heart-Beat is een must read, over ziekte, emotie, vriendschap en het beleven van momenten die je nooit zou beleven als je niet plots voor het einde van je leven staat. Een heerlijk boek dat ik nog dikwijls terug zal lezen.