Ik heb me erg vermaakt met Ragdoll en had het boek dan ook binnen 2 dagen uit. Marionet heeft me 4 dagen gekost, maar alleen omdat ik niet wilde dat het verhaal klaar zou zijn. Ik vond het een geweldig boek.
De proloog begint met Rechercheur Baxter die wordt verhoord door een special agent. Ik was wat verward door dit begin en begreep niet goed waar het over ging. 20 Paginaâ€™s verder zat ik helemaal in het verhaal.
In dit boek leren we Emily Baxter wat beter kennen, een personage die we kennen uit Ragdoll. Andere Ragdoll personages komen ook terug in Marionet, zoals Alex Edmunds. Maar in Marionet vormt Baxter een team met Damien Rouche en Elliot Curtis, twee compleet nieuwe en intrigerende personages.
Deze thriller heeft het naar mijn idee allemaal. Het verhaal gaat vlot, de personages zijn goed uit gewerkt.. Het is een goed geschreven thriller met een fijne dosis zwarte humor.

Ik zou aanraden om Ragdoll eerst te lezen en ik raad je zeker aan om Marionet te lezen als je houdt van een unieke thriller.