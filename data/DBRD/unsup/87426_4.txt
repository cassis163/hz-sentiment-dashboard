Ja hoor Fitzek flikt het weer. Met Het Experiment heeft hij wederom een psychologische thriller afgeleverd met een hoofdletter P. Een prachtige opbouw van het verhaal waarin begin en tussenstuk vloeiend in elkaar overlopen en uiteindelijk uiteenspatten in een zeer onverwacht finalestuk.

Ditmaal draait het om Marc Lucas die zijn hoogzwangere vrouw tijdens een auto ongeluk verloren is. Deze vreselijke gedachte blijft constant aan hem knagen. Als hij hoort over een onderzoek waarbij zijn gehele geheugen gewist wordt en alleen de positieve gedachten terug gezet worden, heeft hij daar in eerste instantie geen oren naar. Of neemt hij misschien onbewust al deel aan dit project... Zijn wereld wordt alsmaar vreemder en die dingen die hij ziet zijn er het volgende moment niet meer. Leeft hij in zijn eigen wereld of spelen zijn hersenen een spelletje met hem. Ook van de mensen die hij ontmoet is lastig vast te stellen of ze nou juist wel of juist niet het goede met hem voor hebben. Uiteraard leidt dit tot een kat-en-muis spel waarbij je je als lezer voortdurend af blijft vragen 'help, hoe zit het nou?'

Zo knap hoe Fitzek je aandacht vast kan houden en het presteert pas op de laatste pagina's het plot te onthullen welke je bij lange na niet aan zag komen. Wederom een meesterwerkje van de hand van Fitzek. Zeker 4 sterren waard wat mij betreft.