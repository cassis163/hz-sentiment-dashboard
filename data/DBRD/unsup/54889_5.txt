Als 15-jarige ging Martijn van der Kooij de Grote Wereld in (naar Moskou) en dat maakte veel indruk. Zoveel dat hij veel landen bezocht en daar meer dan gemiddeld veel meemaakte, althans deze indruk wekt het boek. Ik heb van al die avonturen genoten! En ook van de vreemde vogels die in dit boek opduiken. Een excentrieke 'oom' in Buenos Aires, een rare vriendin in Libanon etc. etc. En nu weet ik ook dat ik in BraziliÃ«, mocht ik ooit gaan, meer dan op mijn hoede moet zijn (criminaliteit!).
De tips achterin het boek zijn interessant, maar persoonlijk heb ik daar niet veel aan. Het ging mij om de mooie en bijzondere landen die op een vlotte en toegankelijke manier worden beschreven. Zo had ik, gewoon in Nederland, toch het gevoel op reis te zijn!