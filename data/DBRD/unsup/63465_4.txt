Dit moet een van de beste boeken uit de Liese Meerhout serie zijn.
Wat een spanning, wat een emoties.
Emma verdwijnt tijdens de dag. Weggelopen? Gelokt? Ontvoerd? Niemand weet het, maar wat iedereen wel weet is dat de tijd tikt want Emma heeft haar medicatie nodig.
Kort daarna verdwijnt Femke, ze is de dochter van een politica. Weggelopen? Wraak? Ontvoerd? Weerom geen idee.
Het team is erg geraakt door de verdwijningen en het gebrek aan bewijzen om de dader op te sporen. Ieder teamlid reageert kortaf, overspannen, de spanning is te snijden.
Het is het post-Dutroux tijdperk en niemand wil terug naar die tijd. De pers zit er bovenop.

Ook Liese heeft het erg lastig met de situatie. Komt daar nog bij dat haar vader een hartaanval heeft gehad en ze ook over hem nog zorgen heeft.
De karakters worden echt wel heel goed neergezet in dit boek.