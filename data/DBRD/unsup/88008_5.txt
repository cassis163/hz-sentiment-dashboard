Ik ben zo ongelooflijk verliefd geworden op dit boek.

Ik houd van de cover (Oreo's!)
Ik houd van de gedachte achter de verschillende covers
Ik houd van de auteur (Becky is zooo lief!)
Ik houd van de #jointhesimonmovement
Maar bovenal houd ik van Simon & Blue

Als ik eerlijk ben, had ik van tevoren wel mijn twijfels over dit boek. Ik dacht: kan ik me hier wel mee identificeren, met een jongen die op een jongen valt? Toen ik merkte dat ik zo dacht, moest ik mezelf even heel hard een spiegel voorhouden. Ik lees boeken over allerlei personages: mensen met krachten/powers/magie, mensen die in een ander tijdperk/ruimte/verzonnen wereld leven, mensen die spion/moordenaar/hacker zijn. Als ik me met al deze mensen kan identificeren, hoe zou ik me dan ooit NIET kunnen inleven in een jongen die gewoon in DEZE WERELD leeft?

Dus ik zette mijn vooroordelen opzij, begon te lezen, en vond het geweldig.

Het is écht een ontzettend grappig boek. Simon is ongelooflijk raar, maar tegelijkertijd ontzettend normaal. Hij doet en denkt veel dingen die je hardop laten lachen, maar stiekem herken je heel veel van de dingen die hij beschrijft. Er zitten steengoede zinnen en mailwisselingen in het boek die je na laten denken over homoseksualiteit en geaardheid, maar het is nergens zwaar. Ja, het kan echt: een ontzettend leuk boek mét diepgang!

Je kunt gewoon niet anders dan heel blij worden van dit boek. Het is gewoon te vrolijk en grappig en adorable! Oh, en bonuspunten voor de referenties naar fandoms in dit boek, zo leuk! Ik bedoel, kijk dan:

“What's a dementor?"
I mean, I can't even. "Nora, you are no longer my sister."
"So it's some Harry Potter thing," she says.”

Ten slotte: Blue. Oh, Blue. Het hele boek door mag je raden naar wie Blue is en echt, het is perfect. Simon en Blue samen, zo freaking adorable! De perfect gespelde mailtjes, de muziek, de Oreo's. I can't even, zoooooo leuk! Ik kan gewoon niet wachten om dit boek opnieuw te mogen lezen, dit keer in de Nederlandse versie. Simon vs is echt één van mijn favoriete boeken geworden.

I love you Simon, I love you <3