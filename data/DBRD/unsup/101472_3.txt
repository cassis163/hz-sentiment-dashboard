15 jaar
Oud genoeg
om te vechten
Te jong
om te sterven

Het verhaal is gebaseerd op ware gebeurtenissen. Valentine Joe Strudwick heeft echt bestaan en meegevochten in WO1. Een maand voor zijn 16e verjaardag kwam hij om het leven.

Je beleeft het verhaal vanuit het perspectief van Rose, een meisje in 2014 die pas daarvoor haar vader heeft verloren. Ze gaat met haar opa een dagje naar Ieper om daar het oorlogsgraf van zijn oom te bezoeken.
Naast het bezoeken van de oorlogsbegraafplaats, bezoeken ze ook de Last Post ceremonie bij de Menenpoort.

Rose blijkt beelden te kunnen zien van Valentine Joe in Ieper, tot in de loopgraven aan toe. De gebeurtenissen met Joe voelen voor haar echt aan, ze beleeft echt wat er toen in 1914/1915 gebeurde. Ze wordt zelfs verliefd op Joe.

Het is misschien wat vergezocht om een meisje uit het heden beelden te laten beleven van WO1. Ik ben sowieso niet zo zweverig aangelegd. Maar aan de andere kant hoe maak je anders duidelijk hoe erg het daadwerkelijk was. Door het verschil van heden en verleden te laten zien gaat het wel meer leven.

WO1 is hier in Nederland een oorlog waar we weinig van weten, omdat “wij” niet meededen. Juist daarom vind ik die oorlog interessant. Over WO2 is zoveel geschreven, terwijl deze oorlog ook vlakbij gevoerd werd.
Het is een interessant verhaal, zeker als weet dat Valentine Joe echt heeft bestaan. Maar omdat het toch wat te zweverig voor mij is: 3,5 sterren.