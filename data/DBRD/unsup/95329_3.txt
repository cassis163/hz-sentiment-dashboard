Elke tien jaar wordt er uit het dorp van Agnieszka een jong meisje gekozen om bij ‘de Draak’ te wonen. Tegen de verwachting van iedereen wordt dit jaar Agnieszka gekozen. Niet omdat zij zo mooi of slim is, maar omdat de Draak iets in haar ziet. Tien jaar lang opgesloten zitten in een toren is wat het vooruitzicht van Agnieszka is. Wat zij echter niet kan weten, is dat al in de eerste week duidelijk wordt dat dit een hectische periode gaat worden.

Met ‘Ontworteld’ heeft Novik een sprookje geschreven wat meteen pakt. Het verhaal is erg beeldend geschreven en speelt zich af op veel verschillende plekken. Door een aantal spannende twist is het niet langdradig en wil je als lezer alleen maar doorlezen.

Halverwege het boek merk je dat dit geschreven is voor jongvolwassenen. Agnieszka maakt een groei door en er is een ontluikende romance te ontdekken in het verhaal. Die romance lijkt niet echt bij het verhaal te horen. Helaas zwakt de rol van de Draak wat af en voelt het einde zoals bij ieder sprookje.