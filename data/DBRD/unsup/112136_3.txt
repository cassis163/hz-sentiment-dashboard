De Tweede Wereldoorlog is lange tijd een belangrijke inspiratiebron voor veel schrijvers geweest maar met het verstrijken van de tijd verdwijnt deze oorlog meer en meer naar de achtergrond. Helaas komen er recentere, tragische gebeurtenissen voor in de plaats zoals bijvoorbeeld de afschuwelijke etnische zuiveringen in Joegoslavië eind vorige eeuw. En zoals alle oorlogen laten ze diepe littekens na. Deze ongeneeslijke wonden zijn het uitgangspunt voor deze stand-alone thriller van de Schotse auteur Val McDermid.

De vrouw die niet opgaf begint op Kreta waar een man in de haven van Chania op een terrasje in de vallende avondzon geniet van zijn glaasje Metaxa. Als hij terugkeert naar zijn appartement wordt hij op de drempel van zijn woning vermoord. Circa 2000 kilometer noordelijker in Edinburgh wordt een skelet gevonden dat jarenlang verscholen heeft gelegen in een torentje op een oud verlaten gebouw. De zaak komt op het bordje te liggen van hoofdinspecteur Karen Pirie en haar assistent Jason ‘De Mint” Murray van het Cold Case team. Het spoor leidt hen naar professor Maggie Blake die net haar 50e verjaardag heeft gevierd en terugblikt op haar bewogen leven.

Lees de rest van de recensie op: http://www.spanningzoeker.nl/mcdermid/2015vrouw.htm