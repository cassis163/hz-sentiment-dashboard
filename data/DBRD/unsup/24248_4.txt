De originele titel (Blue Heaven) verwijst naar de vele gepensioneerde politiemensen die zich hebben gevestigd in het mooie Idaho. Niet iedereen echter is daar met goede bedoelingen terechtgekomen. Daar komen de kinderen Annie en William achter wanneer ze per ongelukgetuige van een moord en ze de moordenaars achter zich aan krijgen.
C.J. Box schrijft geweldige thrillers en weet zijn woorden goed te vinden. Er staat er geen één teveel in het verhaal en toch zie je precies voor je wat er gebeurt. Hij kan met enkele aanduidingen een heel scala aan gevoelens en gebeurtenissen weergeven. Ook in Veilige haven maakt hij van dat talent gebruik om de huiveringwekkende avonturen van Annie en William te volgen.

Ik heb gehoord dat vanaf juli 2013 een nieuwe serie van zijn hand in het Nederlands uitgegeven gaat worden. Ik sta graag vooraan om die boeken te gaan lezen!