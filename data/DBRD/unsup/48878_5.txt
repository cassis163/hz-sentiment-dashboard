"Je bent niet bang voor de waarheid. Heel veel mensen zijn bang voor de waarheid." ~ p78

Onlangs had ik de eer de auteur te ontmoeten bij een Meet&Greet bij de Donner in Rotterdam. Ik had het boek helaas nog niet gelezen, dus moest mij kennis van de flaptekst afhalen, maar was meteen verliefd. Zowel op het boek als op Laure Eve zelf. Laat je vooral niet van de wijs brengen door haar lievelijke en kleine voorkomen, deze dame heeft een absoluut zwart en donker randje. Precies wat ze nodig had voor het schrijven van dit waanzinnige boek!!! Tijdens de Q&A kwam naar voren dat onder andere de film "the Craft" een inspiratie bron voor haar is geweest, en met dit in gedachte ben ik het boek gaan lezen...


"Vuur - Beschermers. Zelfverzekerd. Machtig.
Water - Charmeurs. Rusteloos. Overtuigend.
Lucht - Zieners. Spreken de Waarheid. Machtig.
Aarde - Leiders. Met beide benen op de grond. Kalm." ~ p125

Ik kan echt oprecht zeggen dat ik verliefd ben op dit boek! The Craft is een van mijn favoriete Heksen films, en de sfeer komt absoluut terug in dit boek. Zonder dingen te benoemen voel je de aanwezigheid van magie, maar kan je er net je vinger niet op leggen. Waarom gebeuren de dingen die gebeuren? En, wat gebeurd er nou eigenlijk echt? Je word als lezen vanaf de eerste pagina goed meegenomen in het verhaal. Je krijgt een band met River, en de Graces en je denkt dat je het allemaal wel begrijpt. Halverwege begon er bij mij toch iets te knagen... kleine dingen die mij lieten twijfelen over de richting van het verhaal. Heerlijk als een auteur dat subtiel weet te doen! Ik zal niet spoileren (ik HAAT dat in recensies) maar het verhaal heeft mij uiteindelijk echt verrast, ook al had ik tal van vermoedens.

"Waarom moest ik altijd huilen als ik kwaad was? Waarom kon ik niet van een gestaalde, indrukwekkende kracht zijn? Wat was dat voor stomme reactie, huilen als je kwaad was?" ~ p201

De graces is echt een absolute aanrader voor iedereen die genoten heeft van "The Craft", gek is op heksen verhalen en stiekem zelf een beetje heks is. Hebben we niet allemaal een beetje magie nodig in ons leven? Ik kan in ieder geval niet wachten tot het vervolg uitkomt â™¡

"Stel dat het allemaal waar is. Zou je dan bang voor me zijn? Zou je me dan willen tegenhouden?" ~ p270