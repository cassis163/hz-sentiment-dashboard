Leuk om op deze manier een boek te lezen wat nog moet uitkomen. Ondertussen al meer werk van Scandinavische schrijvers gelezen en ik moet zeggen dat ik dat wel prettig vindt. Meestal andere sfeer e.d. dan de 'Amerikaanse' boeken.

Als intro voor een (hopelijk) nieuwe reeks is het begin van Schijndood een kennismaking met enkele hoofdfiguren.
Al heel snel in het boek beviel me de manier van schrijven. Leest lekker vlot weg. En de invalshoek van journalist geeft de schrijver wel ruimte om een verhaal vanuit een originelere invalshoek te beschrijven dan veel andere thrillers. Je gaat echt met deze Henning Juul meeleven. En dat is prettig aan een boek.

Het verhaal is aardig, met de wat eigengereide Henning Juul. Wel origineel genoeg om tot de laatste bladzijde boeiend te blijven. De spanning is goed opgebouwd en blijft ook tot op de laatste bladzijde. Met een vrij onverwachte wending aan het einde. Thomas Enger geeft steeds iets weg, maar verdeelt dit goed tussen begin en einde. Hierdoor leest het boek prettig en wil je doorlezen.

Kortom, dit boek is mij meer dan prima bevallen. Laat de volgende (fantoompijn geloof ik) maar doorkomen.

Crimezone.nl en uitgeverij Q bedankt voor deze unieke ervaring en voor het goede boek. Als buzz'er zal ik het boek doorgeven, zodat na mij meer het kunnen lezen en eventueel beoordelen.