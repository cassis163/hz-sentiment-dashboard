Susan Siffer is een poetsvrouw die werkt in een advocatenkantoor. Mijn hersenen maakten er direct Susan Swiffer van. Om haar droomcruise te kunnen maken, klust Susan nog bij. Zij poetst ook nog bij Madame Claudette die een oudere dame en actrice op pensioen is met heimwee naar betere vervlogen tijden. Haar karakter wordt nog versterkt door Madame Claudette de Franse taal te laten gebruiken zoals zoveel Belgen die zich tot de high-society willen verheven doen. Het is heel chic om Frans te spreken.

Op een avond krijgt Susan een voorstel van een advocaat om bij te klussen. Ze hoeft enkel discreet een hotelkamer te poetsen, maar zo te poetsen dat die volledig spoorvrij wordt en dat voor 100 EUR per opdracht. Ieder normaal mens voelt dat er een addertje onder het gras zit, maar voor het hoofdpersonage is het een aanlokkelijk voorstel en geld is hier een goede motivator om haar droomcruise sneller bij te kunnen sparen. Susan neemt het voorstel dus aan en wij kunnen genieten van een spannend thrillerverhaal.

De gekuiste versie is vlot geschreven. Ik hou wel van Anne Daniel's stijl van luchtige thrillers waar ze van een gewoon beroep een twist aangeeft. Het clich√© stelt dat een poetsvrouw niet erg slim is, maar je zou nog verbaasd zijn wat deze poetsvrouw allemaal uit haar mouw schudt. Ze is misschien wel trager dan anderen. Ook hou ik van alle woorspelingen naar boten, zee,... En bovendien was het einde niet voorspelbaar, mijn vermoeden wie de schuldige is, zat ernaast. Dat maakt voor mij een goede thriller.