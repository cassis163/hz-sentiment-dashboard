Sinds lange tijd niet zo'n mooie, ontroerende roman gelezen. Op reis gaan om je verlies te verwerken, en opnieuw greep op je gevoelens te krijgen, ik heb het zelf ook menig maal gedaan.
Naast de vele schitterende natuurbeschrijvingen biedt deze roman ook boeiende ideeÃ«n over de kinderlijke verwondering en verbeeldingskracht, de levenslust van de adolescentie en het ouderschap. Het is prachtig meanderend geschreven maar blijft toch vlot leesbaar. Het is ook nog een heel spannend boek, een echte roadmovie met een heuse zoektocht, en vele mysterieuze zijpaden en verwijzingen naar kunst en cultuur.