Volgens mij zijn er maar weinig mensen die bij deze titel niet meteen weten dat ik het ezelsbruggetje bedoel in welke volgorde rekenkundige handelingen verricht moeten worden. Inmiddels heb ik begrepen dat dit achterhaald is en dat het nieuwe bruggetje luidt: "Hoe Moeten Wij Van De Onvoldoendes Afkomen?"

Hoe dan ook, De man die kon rekenen draait om ... rekenen. Maar het is allemaal vervat in een uiterst aantrekkelijk reisverslag van Malba Tahan, een (fictief) Arabisch personage, die met Beremiz (de man die kon rekenen) halverwege de 19e eeuw door Perzië reist. En dat maakt het een veel completer boek dan alleen maar gericht op rekensommetjes en doordenkertjes.
Je leest de mooiste beschrijvingen van het landschap, de mensen (met hun kleurrijke uitdossingen), de architectuur, de symboliek, ruim aandacht voor onderlinge verstandhoudingen en ga zo maar door. Een heerlijk boek.

In mijn uitgebreidere leeservaring op mijn eigen boekenblog
pleit ik er dan ook voor om dit boek als dé onderwijsmethode voor bijna alle vakken op de middelbare school te hanteren ;-)