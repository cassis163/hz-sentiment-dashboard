Af en toe een moeilijke zinsopbouw daargelaten is dit een makkelijk te lezen boek over de eerste wereldoorlog, gezien door de ogen van een Duitse soldaat. De belevenissen en ervaringen van de hoofdpersoon worden meeslepend verteld, de beschrijvingen van de gevechten tussen de Duitsers en de Fransen zijn zo rauw en levensecht dat de ellende die de soldaten doorstaan moeten hebben akelig goed weergegeven wordt. De door het verhaal verweven intrige vanuit het thuisfront maakt het boek helemaal compleet. Een echte page-turner, ik vond het spijtig dat ik het boek uit had, voor mij hadden er nog 50 pagina's achteraan mogen komen ! Alle lof voor de auteur, temeer omdat dit zijn debuutroman is. En nu maar afwachten wanneer zijn volgende boek verschijnt.