Drew Daywalt, Kleuren met krijtjes

Dit kartonboek is gebaseerd op de bijzonder leuke prentenboeken ‘De krijtjes staken’ en ‘De groeten van de krijtjes’ van dezelfde auteur en de tekenaar Oliver Jeffers.
In dit nieuwe handzame boek kunnen peuters samen met de krijtjes twaalf kleuren leren.
Elk krijtje kleurt of tekent iets wat past bij de betreffende kleur. De krijtjes staan afgebeeld bij de tekeningen en maakt het daardoor beeldender. Verrassend is een zwarte regenboog en strandbal. Oplettende peuters kunnen opmerken dat beide normaal meer en andere kleuren hebben.
De vormgeving en opbouw van het boek is goed en kleurrijk voor kinderen.
De eindtekening die Teun met de krijtjes maakt, hoort bij het verhaal. Hierop zijn echter andere kleuren voor dezelfde eerder afgebeelde voorwerpen gebruikt en kan voor een peuter een uitdaging zijn om de verschillen te zien.
Het perzikkrijtje wordt in de eerder uitgegeven prentenboeken huidskleurkrijtje genoemd en mocht niet alsnog laten zien wat hij wel kon tekenen. Misschien kan hiermee de fantasie van de peuter worden geprikkeld?
Een leuk, fantasierijk boek voor peuters en ook kleuters met een goed begrijpbare tekst, vertaald door Koos Meinderts.