Met Getuige heeft Lars Kepler opnieuw een spannende thriller afgeleverd. Het verhaal leest heel makkelijk weg, mede dankzij de aangename schrijfstijl en de korte hoofdstukken.

Je blijft je tot ver in het boek, samen met de hoofdrolspeler inspecteur Joona Linna, afvragen wat er nu precies gebeurd is, wat zorgt voor uren leesplezier. Dit is echt zon boek dat je tussendoor moeilijk weg kunt leggen omdat je wilt weten hoe het afloopt. Wat dat betreft is dit een echte aanrader.

Toch heb ik ook een puntje van kritiek: de plot zit goed in elkaar, maar het motief had wat sterker uitgewerkt kunnen worden om geloofwaardig over te komen. Hierdoor krijgt het boek van mij 3 in plaats van 4 sterren.