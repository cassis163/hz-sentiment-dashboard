Mariette Lindstein heeft zelf in de Scientology beweging gezeten en kan dus uit ervaring spreken over hoe je in een sekte geraakt en hoe je daar - in haar geval - 25 jaar kan blijven. In dit verhaal wordt duidelijk hoe Sophie een meisje met een goed verstand maar met een een klein beetje minderwaardigheidscomplex zich laat overhalen door Oswald om een bezoek te brengen op het eiland waar hij een groep gesticht heeft. Hij belooft haar werk waar ze van houdt en zegt dat zij de enige is die het kan doen en voor ze het weet zit ze vast op het eiland. Steeds meer worden de leden gemanipuleerd door de leider en de onderdrukking wordt steeds sterker. En toch pikken de leden het en het wordt duidelijk hoe afzondering van familie, vrienden het mogelijk maakt om straffen en beledigingen te ondergaan zonder enig weerwoord. Het verhaal wordt indrukwekkend verteld door de schrijfster en uitgesproken door de voorlezer: Charlotte Lap. Het is fictie maar doordat de schrijfster bekend is met het fenomeen is het angstaanjagend om dit te lezen. vooral omdat het nog steeds voorkomt.