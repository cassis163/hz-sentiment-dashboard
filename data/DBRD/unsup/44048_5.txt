Baldacci weet naar mijn mening ALTIJD perfecte karakters te creëren.
Atlee Pine is een aimabele dame die intrigeert. Harde tante met een soft binnenkantje die op zoek is naar haar tweelingzus Mercy. DE rode draad in haar leven, het gemis doet pijn en ze wil antwoorden - liever vandaag dan morgen.
In deze eerste uit een nieuwe serie leren we haar al een beetje kennen maar naar mijn gevoel kan het nog veel verder uitgebouwd worden.
Slim zoals Baldacci dit aanpakt want ik wil echt wel weer weten hoe het verder gaat met Atlee!

Als profiler van de FBI is ze goed in wat ze doet, steengoed zelfs.
Ze wil echter graag in het kleine plaatsje blijven waar ze momenteel is gestationeerd. Zij en haar assistente Carol, een al iets oudere dame, gaan in dit geval op zoek naar een mysterie. Ze worden echter tegengewerkt door hun eigen mensen, tenminste zo voelt het wel. Ze moeten dan ook de gebaande paden af om een onderzoek te doen. Hierbij stuiten ze op steeds meer tegenstand die uit allerlei landen lijkt te komen. Het is dan ook niet zonder gevaar voor eigen leven dat de dames zichzelf buiten beeld moeten zien te houden, uit handen moeten blijven van hun tegenstanders. Ze gaan daarin ver en twijfelen er dan ook geen moment aan dat hun beider carrières op het spel staan.
Maar daarentegen lijkt niets maar dan ook helemaal niets hun van het doel af te houden ....

Geweldig leesvoer weer ... hier dus weer een happy megafan ;-)