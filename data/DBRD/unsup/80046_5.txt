Het zevende kind is een zeer meeslepend boek, het is een verhaal over de verboden levens van zeven adoptiekinderen.
Ze worden in 1961 opgenomen in het kindertehuis Kongslund in Kopenhagen.

Zijn hun levens dan al door het lot bepaald?
Worden er intriges bedacht en complotten gesmeed lang voordat de zeven kinderen de wijde wereld in werden gezonden?

De ontvangst van een anonieme brief op de vooravond van het jubileum van het kindertehuis heeft fatale gevolgen voor het land, de zeven kinderen en iedereen in hun nabijheid.

Erik Valeur heeft met Het zevende kind beslist geen vluchtige roman geschreven. Het is een omvangrijk, goed onderbouwd verhaal geworden waarin geheimen ontsluierd worden, de doden een naam krijgen en ouders een gezicht.

De uitvoerige beschrijvingen over het donkere verleden van de kinderen en over het verloop van hun huidige leven is soms schokkend, soms mysterieus, schrijnend maar vooral fascinerend.

Het zevende kind van Erik Valeur blijft onverminderd boeiend, actueel en verrassend