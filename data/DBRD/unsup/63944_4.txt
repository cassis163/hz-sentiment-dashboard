Jack Reacher is in 1977 in New York. OP dat moment is hij 16 jaar oud. Het is een hete zomernacht als hij ziet dat een vrouw in haar gezicht wordt geslagen. Hij grijpt in en komt er vrijwel gelijk achter dat deze goede daad vele gevolgen voor hem zal hebben.
Een flink dreigement volgt maar Jack blijft hoffelijk en helpt de dame verder. De lezer wordt in dit verhaal op een bijzondere manier op een verkeerd spoor gezet, vooral tijdens het lezen van het plot.
Heethoofd is een titel met een heerlijke dubbele betekenis én het is de start van de bij velen bekende Jack Reacherverhalen.
Het verhaal is kort maar krachtig. Een korte beschrijving van de situatie, New York, veertig graden, een stroomstoring die alles plat legt en 2 mooie dames. Jack krijgt het in die paar uur voor elkaar om beide dames te helpen. Heethoofd is een verhaal dat je de mogelijkheid geeft om te ontdekken hoe alles ooit begon. De dialogen zijn kort en de scènes veranderen snel achter elkaar.
Voor je het weet is het boek uit en vraag je je af wat er nu eigenlijk allemaal gebeurd is met de jonge Jack.