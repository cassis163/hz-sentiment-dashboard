Tess zondert zich, na de begrafenis van haar moeder en haar op de klippen gelopen huwelijk, af en besluit naar Mosset af te reizen waar haar leven begon en haar zoon Koen werd gemaakt door haar vakantieliefde van toen, Benoit, de huidige burgemeester van Mosset; hij weet niet van het bestaan van Koen.
In plaats van een tijdelijk verblijf wordt het permanent en maakt ze plannen met Colette die haar businesspartner wordt, samen gaan ze een plaatselijk kasteel renoveren.
Maar er schijnt 1 persoon te zijn die niet blij is met de komst van Tess, via geheime briefjes wordt ze daarvan op de hoogte gesteld, stil aan wordt duidelijk dat er geheimen zijn die hun oorsprong in het verleden hebben uit de tijd dat Tess daar op vakantie was.

Ik heb dit boek voor 1 euro gekocht bij een boekenmarktje en daar heb ik geen spijt van; alhoewel het misschien geen ijzersterk verhaal is, is de spanningsopbouw heel goed en het schrijven gaat de auteur ook prima af, een prima opwarmer voor wat komen gaat, ik las namelijk eerder "Het dossier"van haar en daar zie je snelle ontwikkeling van de schrijver die met dat boek echt een klassewerk afleverde, ben benieuwd naar de toekomst., het is duidelijk dat Niewierra een toptalent is.