Voor het lezen hoorde ik alleen maar goede dingen over dit boek. Dus ik ben heel blij dat ik het mocht lezen. En ben het helemaal eens met de andere lezers!
Dit boek is echt Origineel! Ik kon het bijna niet meer wegleggen! Een echte pageturner!

Het verhaal gaat over een meisje van 15 jaar oud: Emma. Ze heeft een bijzondere kracht. Ze hoort , ziet en voelt meer dan andere mensen. Op het eerste gezicht denk je dat ze zeer scherpe zintuigen heeft. Maar ze is zoveel meer! Ze is een Voorloper! Ze weet van niks, totdat er ineens een meisje (Philana)verschijnt die zegt dat ze bij een groep Voorlopers hoort. En haar vader is ook een Voorloper. Haar vader, die haar jaren geleden verlaten heeft. Ze heeft hem al in tijden niet meer gezien. Ze begint erg nieuwsgierig te worden en besluit om met Philana mee te gaan naar Frankrijk. Daar woont een grote groep Voorlopers. Ze wil meer over zichzelf te weten komen. Wat is haar kracht precies en waarom heet haar vader nooit laten merken dat ze een ook een Voorloper was?
Haar vader is heel terughoudend, maar de school voor voorlopers is bijzonder. Wat wil hij van haar? Waarom mag ze geen andere voorlopers helpen om een verdwenen jongen terug te vinden?

Dit meisje zit enorm met zichzelf in de knoop. Ze leert zichzelf beter kennen, naarmate het verhaal vordert. Ze komt erachter wie ze echt is. Ze moet vechten tegen allerlei gevoelens en zich proberen staande te houden in een voor haar nieuwe wereld. Het is een verhaal van een doorzetter! Wat een sterke meid is Emma! Psychologisch gezien, is dit boek echt een topper!

Het is spannend en mysterieus vanaf de allereerste bladzijde! Het raakt je diep en het laat je niet meer los. Je sluit dit meisje echt in je hart.

Je leert over zielsverwanten en bijzondere banden met dieren komen ook in het verhaal voor. Het is allemaal heel beeldend geschreven. Vooral als de Voorlopers hun krachten gebruiken, je ziet dat echt voor je. Ook als ze bijvoorbeeld hersenen lezen. Erg knap gedaan!

Het einde is wel vrij open nog. Dus ik hoop echt dat er nog veel meer gaat komen over de Voorlopers! Ik snak ook naar meer, om eerlijk te zijn. Het is zo origineel en spannend, dit boek blijft je wel een tijdje bij hoor!
Ik geef het ook echt 5***** omdat ik er heerlijk in kon wegdromen! Conclusie: 100% Top!