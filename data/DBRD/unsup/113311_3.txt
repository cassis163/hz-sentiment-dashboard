Bangkok Blues is mijn eerste kennismaking met het werk van Chris Bossers. Deze uit Antwerpen afkomstige schrijver heeft onder meer gewerkt voor film en tv, iets wat ik in zijn werk herken. Het verhaal leest heel vlot en de hoofdstukken zijn vrij kort.

Het boek gaat over de corrupte commissaris Willy Vercammen welke belast wordt met een zoektocht naar de douanier die verantwoordelijk gehouden wordt voor het stelen van een grote lading coke. Deze zoektocht wordt gestart door een Mexicaans drugskartel zij dwingen Willy min of meer om af te reizen naar Bangkok, de stad waar de douanier zich zou ophouden. Dat deze stad meer donkere kanten heeft wordt al snel duidelijk, niets is wat het lijkt en Willy beland dan ook in bijzondere situaties.

Chris Bossers weet de typische sfeer die heerst in Bangkok goed weer te geven. Mede door de -soms grappige- Vlaamse woorden of gezegdes heeft het boek naast de nodige spanning ook zeker iets humoristisch.
Wel mist er wat meer diepgang in het verhaal, indien de schrijver hier nog meer aandacht aan besteed zou ik de serie Willy Vercammen zeker gaan volgen.