Persoonlijkheid bepaald identiteit meer dan gender.

Op het eind van het boek was ik overtuigd. Je persoonlijkheid bepaald meer je identiteit dan je gender. Toen ik het boek begon te lezen wist ik helemaal niets van de schrijfster. Al lezende bleek ik haar te kennen van reportages in het NOS journaal. Uit "Maskerade" blijkt dat Xandra Schutte op vrouwen valt. Dat gegeven gebruikt ze functioneel maar benadrukt ze nergens. Het is dus niet per se een boek van een lesbienne. Wel een boek over vrouwen en mannen -en vrouwen. En met name dan over persoonlijkheid en identiteit. Tegen de achtergrond van ons moderne vrouw-man-vrouw -denken zet ze haar beleving en analyse van de tweede feministische golf bijvoorbeeld. De wijze waar op ze dat doet vind ik uitermate knap. Haar woordgebruik is boven gemiddeld, soms een beetje moeilijk, maar blijft goed leesbaar. Ze was een tijd redactrice bij "Vrij Nederland" en is nu hoofdredactrice van de "Groene Amsterdammer". Goeie begrijpelijke keus van "De Groene" denk ik dan.