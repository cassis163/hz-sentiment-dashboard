Voorjaarswind
en lentezon,
ochtend-
wandeling.

Frisse neus
en rode wangen,
kijk eens
hoe ik spring!

De illustraties van Sarah Laidlaw in het kartonboekje Door het jaar heen vertellen het wonderschone verhaal van samen seizoenen vieren. Van lentegroen tot sparrengroen trekken bos, strand, moestuin en een stille avond aan je voorbij.
De woorden zijn op rijm, door Susannah van Asch-Yasuda, vertaald. Het is zo mooi en ongecompliceerd geschreven dat het mij doet denken aan de kundigheid van Dick Bruna. Het is zeker dat de rijmpjes in korte tijd zich in je langetermijngeheugen nestelen en dat je kind ze moeiteloos uit het hoofd kan meelezen.
Ontdek samen de seizoenen in dit lieflijke boekje en kijk dan in de natuur of het klopt. Beleef zo elk seizoen... alsof het voor het allereerst zo'n prachtig seizoen was.