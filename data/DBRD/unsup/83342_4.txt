Het verhaal begint rustig aan, leest lekker weg en je leeft mee met Lotte.
Haar levensverhaal wordt langzaamaan beschreven. Haar verdriet om een overleden liefde, haar nieuwe relatie met Jan een heel ander type dan je bij haar zou verwachten.

De gebeurtenissen stapelen zich op, wat begint met een rare, bekende, lucht. Jan die zijn biezen pakt tot een moord en ontvoering aan toe.
Wie heeft al deze dingen op zijn geweten, wat heeft Lotte hiermee te maken.
Terwijl het verhaal voortkabbelt kom je steeds meer over het verleden van Lotte te weten.

Het verhaal bouwt de spanning op. In het begin lijkt het meer een roman maar gaandeweg blijkt het een psychologische thriller en wil je, ondanks dat de daders al bekend zijn, doorlezen en weten hoe het afloopt.

Een lekker boek om te lezen, geen echte thriller maar spannend genoeg.