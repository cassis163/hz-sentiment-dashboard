Dario Correnti is een pseudoniem waarachter twee auteurs schuilgaan, zij hebben zich heerlijk uitgeleefd op de hoofdpersonages Marco Besana en Ilaria Piatti. Besana, de in het verleden zeer succesvolle maar nu bijna uitgerangeerde journalist kan niets anders doen zich ontfermen over de geplaagde, tuttige maar naar later blijkt zeer intelligente stagiaire Ilaria Piatti. Zij blijkt namelijk met haar scherpe oog elke keer de sleutel in handen te hebben om het onderzoek naar de seriemoordenaar voort te zetten. Dit in combinatie met de ervaring en het netwerk van Besana maakt hen een duo om in de armen te sluiten. Erg gecharmeerd ben ik van de bij tijd en wijle geestige manier van schrijven en de terugblikken naar verleden, naar “de vampier van Bergamo” welke echt bestaan heeft. Vooral dit laatste maakt dat het boek net een beetje meer body krijgt dan een “normale” thriller. Een kleine kanttekening zijn de vele personages welke in het boek opduiken, dit kan nog wel eens wat verwarring veroorzaken. Een aangename kennismaking met deze “schrijver” en de hoofdpersonages waar wat mij betreft zeker een vervolg op mag komen!