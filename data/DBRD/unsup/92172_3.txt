Als 11/12/13 jarig meisje zou ik dit boek heel leuk gevonden hebben. Lynn loopt tegen dingen aan waar veel meiden mee kampen. Het verhaal kabbelt voort, ogenschijnlijk gebeurt er weinig maar toch passeert er van alles de revue. De milieus waaruit de meiden komen en de invloed die dat heeft op hun gedrag speelt door het hele boek. Een beschrijving van, zonder waarde oordeel vind ik prettig. Anderzijds zat ik de hele tijd te wachten op meer diepgang in één van die items, dit gebeurde niet, het bleef beschrijvend. Dat maakt dit boek voor een volwassen lezer wat saai, maar goed, ik behoor natuurlijk ook niet tot de doelgroep.