De aanklacht van David Ellis is een rechtbankthriller in de lijn van Margolin, North Patterson, Rankin Davis etc. Niet de absolute top, maar wel kwaliteitswerk. Advocate Shelly Trotter verdedigt de vermoedelijke dader van een moord op een politieman. Wat is er precies gebeurd in dat steegje waar de moord is gepleegd? Wie heeft wat gezien en waar is het bewijs? Standaard rechtbank routine, ware het niet dat er voor Shelly een zeer persoonlijke zaak meespeelt uit vroeger tijden. Helaas komt het verhaal wat geconstrueerd over, maar de karakters zijn consequent uitgewerkt en de stijl is meeslepend. De uitgebreide beschrijving van rechtbankprocedures (alweer het kiezen van een jury, nog eens dat uitleggen van ?hear-say?) doen wat afbreuk aan de vaart en de verkiezingscampagne van haar vader is zelfs een side-line die helemaal niets toevoegt. Toch zit de plot wel aardig in elkaar, waardoor de 3 sterren zijn verdiend. Als het slot niet zo was afgeraffeld, met opvallende loose-ends, dan waren het er misschien zelfs 4 geweest.