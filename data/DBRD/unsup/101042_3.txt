Ik vind het heel moeilijk om te verwoorden wat ik van Pascale Naessens vind. Sommige van haar visies stemmen volledig overeen met die van mij, andere van haar overtuigingen doen me dan weer heel hard fronsen.

Dit achtste boek heeft een grote variëteit aan lekkere recepten. Daar waar haar vorige boek "Puur Pascale" direct naar een schap van de kast is verhuisd om er nooit meer van af te komen, zie ik me wel vaker teruggrijpen naar dit boek.

Wat voor mij echt niet had gehoeven, zijn de overdaad aan ‘happy’ foto’s van Pascale Naessens en haar man Paul Jambers.

Deze keer kocht ik de Kindle versie van het kookboek. Voor een digitaal boek was het zeer stevig aan de prijs (23euro nog iets) en er staan erg storende layoutfouten in en vreemde tekens in de teksten. Jammer! Daarom kan ik het echt niet meer dan drie sterren geven. Minder persoonlijke info en foto's, meer recepten, en een beter afgewerkte digitale layout, en ik had het zo 5 sterren gegeven, want het merendeel van de recepten spreken me erg aan voor een keer.