Luciana neemt na tien jaar onverwacht contact op met een inmiddels mislukte schrijver, waar ze korte tijd voor gewerkt heeft en vertelt hem een moeilijk te geloven verhaal... Naar aanleiding van een incident met Kloster, een beroemd auteur waar zij toen ook voor werkte, is deze schijnbaar vastbesloten van plan om één voor één familieleden en geliefden van haar ombrengen.

Eén van de gevolgen van het incident is namelijk dat het dochtertje van Kloster om het leven is gekomen. Luciana gelooft dat Kloster uit wraak zeven familieleden en vrienden van haar zal vermoorden, omdat Kloster toentertijd bezig was aan een thriller over een Kaïnistisch genootschap dat analoog aan Gods belofte aan Kaïn zeven levens voor één eist:

Kaïn zei tegen de heer: ‘Die straf is te zwaar om te dragen. U jaagt mij weg van de bebouwde grond, en ik zal ver van U vandaan moeten blijven. Ik zal een zwerver en een vagebond zijn op de aarde, en iedereen die mij ontmoet kan mij doden.’ Maar de heer antwoordde: ‘Nee! Wie het ook is die Kaïn doodt, hij zal zevenvoudig boeten!’

Inmiddels zijn Luciana's vriend, haar ouders en haar broer om het leven gekomen. Haar vriend binnen een jaar, haar ouders na een jaar en haar broer vier jaar geleden. Dat zijn er al vier van de zeven. Luciana vertelt dat ze ervan overtuigd is dat haar grootmoeder nu aan de beurt is, omdat ze Kloster heeft gesignaleerd terwijl hij het verzorgingstehuis van haar grootmoeder stond te observeren.
Het verhaal van Luciana is tamelijk ongeloofwaardig.. haar vriend is verdronken, haar ouders zijn aan vergiftiging door eigen geplukte paddenstoelen overleden en haar broer is door een gestoorde, uit de gevangenis ontkomen gevangene om het leven gebracht. Het is onvoorstelbaar dat Kloster dat allemaal heeft kunnen regelen... het moet wel toeval of eigenlijk pech zijn. Of niet?

Nadat Luciana haar verhaal heeft gedaan gaat de, inmiddels docent geworden, ex-schrijver zich er aarzelend en enigszins tegenstribbelend mee bemoeien. Hij neemt contact op met Kloster en krijgt zo ook zijn kant van het verhaal te horen. Nu zijn er drie mogelijkheden...

Heel in de verte een beetje spelend met 'kansberekingen' heeft Martínez een origineel thrillerachtig verhaal geschreven dat vanaf de eerste pagina dwingt tot uitlezen. Je wil tenslotte toch weten of het overlijden van zoveel van Luciana's geliefden te wijten is aan pech, moorden of die derde, door Kloster gesuggereerde, mogelijkheid...