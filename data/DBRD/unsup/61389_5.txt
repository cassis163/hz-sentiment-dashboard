Vijf sterren geef ik zelden voor een boek, maar dit boek heeft het!
Met veel plezier, instemming en genoegen gelezen, want we hebben inmiddels twee rondreizen gemaakt door Ierland en herkennen wel het een en ander uit dit boek. De republiek de eerste keer al in ons hart gesloten, bovenal de westkust:
zó woest, betoverend en oogverblindend mooi.
Met Noord-Ierland heb ik helemaal niets en toen wij in het gebied in en rond Belfast rondtrokken, de bevestiging:
grauw en gespannen sfeer. Het is er nog steeds niet koosjer en dat blijkt soms ook uit nieuwsberichten.
Enkele boeken over Scandinavië van Zwier kennen we ook: Zweden, IJsland, Noorwegen en dit boek over Ierland is prachtig: de teksten en de foto's.
Met Noord-Ierland heb ik helemaal niets, nog steeds grauw en gespannnen, waar wij (Belfast en omgeving) zijn geweest, dus snel door naar de republiek:
betoverend en gastvrije mensen. De schrijfstijl van Zwier is niet alleen vol zwier, maar ook vertellend en vol anekdotes waar hij komt, met wie en de plaatselijke bevolking. Ook een beetje geschiedenis en mystiek komen naar voren, enkele eilanden voor de westkust doet hij ook aan. Nooit allemaal, want dat zijn er zo'n 365 in aantal, gelijk de dagen in het jaar.
Schrijver heeft oog voor de flora en fauna net als wij en op ons netvlies verschenen weer de fuchsia's, de gaspeldoorn en andere bloemen die in het prachtige Ierland overal buiten groeien. Dit boek is van harte aanbevolen!