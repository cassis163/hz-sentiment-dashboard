De verhalen blijven natuurlijk hetzelfde (dus goed), maar deze editie voegt daar dus annotaties aan toe. Voor een echt goed geannoteerde uitgave, kan de Lovecraft-fan beter de editie in drie delen van S.T. Joshi lezen, maar wat die editie wel mist zijn de illustraties en foto's die in deze editie van Klinger zijn verwerkt - zeker een toegevoegde waarde!
De annotaties zijn soms echter kort, gaan dan weer vrij diep in op bijzaken en zijn dan weer wel en dan weer niet voorzien van foto of illustratie - ik mis een beetje de lijn daarin. Redelijk nuttig/interessant zijn de bijlagen, maar ook deze zijn elders uitgebreider of beter onderbouwd te vinden (maar voor een overzicht zijn ze prima).
Het beste aan deze editie vind ik het 'voorwoord' van Klinger: het omvat een goed geschreven en overzichtelijk en mooi ge√Øllustreerde biografie, de plaatsing van Lovecrafts werk in de literaire context, de receptie en invloed van het werk, en Lovecrafts filosofie en de Cthulhu-mythos.
Nadeel is het gewicht en lompheid van het boek - wellicht bedoeld om in een klooster op een voetstuk te lezen...