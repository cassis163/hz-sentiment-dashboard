Langs de afgrond gaat over de tweeÃ«ntwintig jarige Reeve LeClaire. Zo op het oog een doodnormale jonge vrouw. Maar Reeve is een beschadigde vrouw en leeft al zes jaar met een grote angst. Tien jaar geleden werd ze namelijk ontvoerd en vier jaar gemarteld in de kelder van een monster. Ze is alweer zes jaar vrij, maar gaat nog wekelijks naar haar psychiater dr. Ezra Lerner. Hij is een specialist op het gebied van gevangenschapstrauma. Voor Reeve is elke dag nog een gevecht om om te gaan met haar nachtmerries.

Als dr. Lerner tijdens een sessie met Reeve gebeld wordt over een nieuwe zaak, heeft hij een speciaal verzoek voor haar. De dertien jarige Tilly is net bevrijd uit de handen van een sadistische pedofiel. Het meisje heeft ruim een jaar gevangen gezeten. Ze heeft een posttraumatische stress stoornis en haar ouders willen dat ze de beste therapie krijgt. Daarnaast vragen ze of Reeve met dr. Lerner mee kan komen om hun dochter bij te staan en om zo haar ervaringen te delen over haar herstel. Na een korte aarzeling stemt Reeve met het voorstel in.
Nadat ze een aantal gesprekken heeft gehad met Tilly, ontdekt Reeve dat de nachtmerrie en het gevaar voor het meisje nog niet geweken zijn. Het brein achter de ontvoering loopt nog vrij rond en houd Tilly nog steeds in de gaten.

Langs de afgrond is het thriller debuut van Carla Norton. En wat voor een debuut! Door haar onderzoek en kennis over het onderwerp heeft ze een overtuigend en sterk realistische thriller afgeleverd. Als lezer zie je het verhaal door de ogen van de slachtoffers, maar ook door die van de dader. Dit geeft het boek nog een extra lading. De daden en gedachtegang van een sadistische pedofiel bezorgen je kippenvel.

Het personage van Reeve is uitstekend uitgewerkt. Je leeft met haar mee en ziet haar karakter naarmate het boek vordert van angstig en teruggetrokken veranderen in een sterke vrouw die weer aan haar toekomst wil gaan werken.

Carla Norton heeft een erg prettige schrijfstijl waardoor het boek geen moment gaat vervelen. Samen met een ongekende spanning en een uitstekende kennis over het onderwerp maken dit boek een geweldige psychologische thriller. Ik kan niet wachten op haar volgende boek.