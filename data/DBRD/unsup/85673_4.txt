Het zal jullie misschien al wel zijn opgevallen maar ik hou van de boeken van Jessica Clare. Ik ontdekte deze serie dankzij ‘Gestrand met een miljonair‘, de vertaling van het eerste deel uit de ‘Miljonairsclub-reeks die werd uitgegeven bij Boekerij. Dat eerste boek bleek zo leuk te zijn dat ik al snel besloot om verder te lezen in het Engels vermits ik niet wist of ook de volgende boeken vertaald zouden worden. Gelukkig blijkt dit tot nu toe nog steeds het geval te zijn. Na ‘Het meisje en de miljonair‘ is nu ‘In bed met een miljonair’ aan de beurt.

Zoals de titels al doen vermoeden bestaat de Miljonairsclub-serie uit super luchtige en ontspannende boeken. Jessica Clare heeft immers een erg vlotte schrijfstijl, haar relaties komen doorgaan iets geleidelijker tot stand en hierdoor lijken haar liefdesverhalen een geloofwaardigere ontwikkeling te hebben. Bovendien verwerkt ze wel wat humor in haar boeken. De onmisbare misverstanden en blunders laten me regelmatig glimlachen.
...