Als twee bestsellerauteurs samen een boek schrijven, dan moet het wel geweldig zijn. En als het dan ook nog twee hedendaagse YA bestsellerauteurs zijn dan kan je niet anders doen dan al je andere boeken laten vallen om meteen te beginnen met lezen. Becky Albertalli werd op slag wereldberoemd met haar boek Simon vs de verwachtingen van de rest van de wereld, een YA verhaal over een jongen de wordt gechanteerd omdat hij nog niet uit de kast wil komen. Adam Silvara oogstte veel lof met zijn dystopische Aan het beide gaan ze allebei dood, een hedendaags sci-fi verhaal. Beide boeken behandelen homoseksualiteit op een integere en geheel eigentijdse wijze. Het was dan ook geen wonder dat deze auteurs samen een boek schreven over de liefde tussen twee tieners.
En dat doen ze meer dan mooi. De sfeer die dit boek uitademt is gewoonweg heerlijk. Je kruipt in de hoofden van twee hele verschillende jongens die verliefd worden op elkaar. De liefde tussen die twee is zo mooi dat je op het puntje van je stoel zit op het moment dat ze elkaar vinden. Maar waarom is dit verhaal zo goed?
Het verhaal is heel eigentijds. De personages zijn bijna tastbaar. Het is alsof je de jongens en hun vrienden kent.
Arthur en Ben ontmoeten elkaar bij het postkantoor. Ze kijken naar elkaar, wisselen een paar woorden maar helaas geen telefoonnummers. Ze gaan naar elkaar op zoek op social media. En het geluk is aan hun kant en ze vinden elkaar met wat hulp van hun vrienden. Ze beginnen te appen en besluiten elkaar te ontmoeten. De eerste date verloopt niet helemaal lekker. Dat komt omdat Ben misschien wel iets te graag wil en Arthur teveel reserves heeft. Arthur heeft net een relatie erop zitten en wil zich niet weer storten in een volgend hartzeer. Op het moment dat hij Ben ontmoette had hij een doos in zijn hand. Daar zaten alle bezittingen van zijn ex in die hij op wilde sturen. Dat doet hij niet, want hij kan nog geen afscheid nemen.
Beiden vinden ze elkaar erg leuk. Er komt dan ook een tweede eerste date. En nog een. Er volgt ook een eerste kust en een tweede eerste kus.
En al dit tijd verlang je met deze beide sympathieke gasten mee. We weten het als sinds Gerard Reve: homoliefde erotiseert. Het wekt een verlangen op in de lezer waarvan hij misschien niet eens besefte dat hij die in zich had. Laat deze homoliefde bij je naar binnen stromen. Het verwarmt en vertedert.
Kanttekening is dat de randfiguren misschien iets meer divers hadden gekund, nu haalde ik ze vaak door elkaar omdat hun verhaallijnen te parallel liepen. Ook vroeg ik me af of dit verhaal net zo interessant was geweest als de hoofdpersonen hetero waren geweest. Wellicht was het verhaal dan iets te dun geweest.
De schrijfstijl was adembenemend net als de liefde tussen deze twee jongemannen. Heerlijk boek.