Ontzettend makkelijk leesbaar en na een wat zoekend begin rollen we het verhaal in. Een vlotte vertelling van het verleden maakt dat ik direct " bij" ben en geintrigeerd. Net zoals in de serie "The Bridge" twee karakteristieke hoofdpersonages, moorden en snelle verhaallijnen. Waar de start mij met psychologie dichter bij Munch en Kruger trekt zo gaat het tweede deel van het boek in een stroomversnelling van ontwikkelingen, onverwachte wendingen en het plot. Het " overkomt" ze allemaal en dat maakt hen menselijk. Ergens mis ik een stuk complexiteit, misschien omdat alles door de dader zelf wordt uitgelegd, en dat bij Munch en Kruger veel met toevalligheden aan elkaar hangt. Natuurlijk wordt je hierdoor ook continu op het verkeerde been gezet maar na de kennismaking in het begin had ik misschien andere verwachtingen, zeker wat Kruger en haar duistere kant betreft. Enorm up tempo naar het eind dat daardoor wat goedkoop en afgeraffeld aanvoelt. Ik heb het boek aan een stuk uitgelezen, het intrigeerde voldoende. Toch maar 4 sterren omdat ik een onvoldaan gevoel heb mbt spanningsboog, en ik graag " achterblijf" met een intrigerende stelling, zoals bijv wat als, of sociaal maatschappelijke vraagstukken die meespelende factoren kunnen zijn in psychopatisch gedrag, en die naar mijn idee in dit boek niet verdiept zijn. Het hoofdstuk waarin het zusje de dader vanuit haar perspectief laat zien verklaart veel maar laat de beleving om de dader te zijn niet " voelen". Alles krijgt wel een plek in het verhaal omdat het benoemt wordt, maar ik hou er meer van om het te " voelen" , dat de dader echt onder mijn huid kruipt....Prettig leesmateriaal. Volgend boek? Misschien.....