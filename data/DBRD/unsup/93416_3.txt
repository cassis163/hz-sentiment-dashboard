Homo Deus volgt op Homo Sapiens. Het stelt de mens als God (deus) boven alles. Wat maakt dat wij als enige diersoort het zover hebben geschopt en waar gaat onze evolutie naar toe.
Denk dan aan gentechnologie, aan artificiÃ«le intelligentie, robots, cyborgs. Twintig jaar geleden klonk dit nog als SF, maar tegenwoordig zijn een aantal van deze zaken al mogelijk en in gebruik. Automatische stofzuigers, zelfrijdende grasafmaaiers, zelfrijdende auto's, robots die repetitieve taken uitvoeren, het is er allemaal al. Maar wat gaan we doen met de mensen die hun werk uitgevoerd zien worden door een robot. Gaat er nog werk zijn voor iedereen en wat voor werk is dat dan? Als een mens geen werk heeft, wat blijft er dan nog over?
De geneeskunde gaat met rasse schreden vooruit en evolueert van genezend naar curatief, voorkomen is beter dan genezen en de toestellen die lichaamsprocessen monitoren worden alsmaar kleiner en betaalbaarder. De dokter schrijft tegenwoordig zelfs al een app voor in plaats van medicijnen, de aanpak van kanker zal ook helemaal veranderen, meer doelgericht op de kankercellen via nanomoleculen in plaats van heel het lichaam ziek te maken om de cellen te doden.
We leven alsmaar langer, maar hoe lang is aanvaardbaar want de kwaliteit is toch ook belangrijk. Kan het degenereren van de hersenen en het geheugen tegengegaan worden?
Ruimtevaart en het ontginnen en bevolken van andere planeten, ik weet niet of ik het nog ga meemaken, maar de volgende generatie vast wel.
Algoritmes, computers, robots ze kunnen veel, maar er zijn ook zaken die ze niet kunnen. Ze hebben namelijk geen empatie, zijn niet artistiek, dat blijft nog voor de mens weggelegd, maar voor hoe lang nog?
Heel veel fascinerende zaken in dit boek en toch vond ik het minder dan Sapiens omdat het midden nogal lang doorging over religie, de geest, de ziel, liberalisme, kapitalisme, socialisme en dergelijke en dat hoorde ook wel in dit boek, maar het was te lang.