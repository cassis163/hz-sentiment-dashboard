“Indigo” Latoya Moirae
Verschenen in 2018
Genre Young Adult
Aantal pagina’s 300
Uitgeverij LetterRijn
ISBN 9789491875625 (boek) – 9789491875632 (epub)

------Hij hield me stevig in mijn nek vast, terwijl hij helemaal in de hoek van de kamer de deur van de inloopkast openschoof. Mama had daar haar jurken hangen en het trouwpak van papa, waarvan ze geen afstand van kon doen.
“Maak het luik open en kruip er in:, beval hij me. Hij wist inmiddels wel dat ik niet zou proberen te vluchten.-------

De 18 jarige Caro is al jarenlang bevriend met de broers Nick en Noah.
Tijdens een vakantie in Portugal, waar de ouders van Caro en de broers elk jaar naar toe gaan, merkt Caro dat ze Nick op een andere manier is gaan zien.

--- Haar hart wipte in haar keel toen ze een goed uitziende man door de schuifdeuren zag komen. “Hallo Caro.” Nick glimlachte naar haar en bekeek haar van top tot teen. Caro was zodanig van haar stuk gebracht en merkte dat haar handen klam waren.-----

Als ze met z'n drieën in de nachtclub “The Big Barn” zijn, flirt de vakantieliefde van Nick, Olivia, met Caro waar ze hevig van in de war raakt.
Als enkele dagen later de bloedmooie Pia op hun pad komt, ontstaat er tussen Caro en haar een speciale vriendschap.

--- Over het pad kwam een jonge vrouw aangelopen met een gratie, waardoor het bijna leek alsof ze zweefde. Ze keek naar Caro met ogen die fonkelden en een zeldzaam blauwe kleur hadden. ---

De vader van Caro, Wyn, heeft last van een familievloek.
Dit wordt al jaren min of meer als een grapje afgedaan.
Wanneer Wyn bij herhaling op onverklaarbare wijze gewond raakt, ontdekt Caro wat er echt aan de hand is met haar vader.

Ik vond het een bijzonder boek waarin Caro de hoofdrol speelt.
Geen langdradige zinnen en fijn om te lezen.
Vooral de korte hoofdstukken vond ik prettig.
Alleen voor een Young Adult vind ik het niet geschikt.
Er speelt heel wat af in dit verhaal: de eerste keer seks, twijfels omtrent de geaardheid, een bijzondere belevenis op het sprituele vlak, een schokkende ontdekking, moord en wraak.
Voor mij was het geen spannende thriller maar ik vond het verhaal wel intrigerend.
Ik geef het boek 3½ *

Rotterdam, 16 september 2018
Annemarie

Met dank aan de leesclub van Thrillers & More