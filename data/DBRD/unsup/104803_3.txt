Deze gedreven man is schrijver van zowat vijftig avonturenromans, waarvan er al meer dan 125 miljoen exemplaren wereldwijd verkocht zijn. Hij is tevens stichter en directeur van de NUMA, The National Underwater and Marine Agency. Deze onbaatzuchtige Amerikaanse organisatie hecht alle belang aan de bescherming van het maritieme erfgoed door het zoeken, onderzoeken en bergen van scheepswrakken uit de Amerikaanse burgeroorlog die begin 19e eeuw plaatsvond. Een fictieve variant van deze instantie, die in het algemeen oceanografisch onderzoek verricht, speelt een belangrijke rol in zijn Dirk Pitt Series. Zelf heeft hij al meer dan zestig scheepswrakken ontdekt en heeft er weliswaar tientallen geborgen. Hij is sterk gefascineerd door oldtimers, wat hij ook in zijn boeken laat blijken. Zijn passie blijft echter niet bij de interesse, maar gaat zelfs verder tot het oprichten van een naar zichzelf genoemd museum, het Cussler Museum, vlakbij Golden (Colorado). Hier is hij eigenaar van meer dan 100 voertuigen uit de jaren 1906 tot 1965. Zelf verschijnt hij soms ook in zijn verhalen als een oude, vriendelijke man met grijze haren en opmerkelijk blauwe ogen, net zoals in realiteit.