Een leuke roman voor tussendoor. Lara gaat na het overlijden van haar vader terug naar huis en komt daar tot de ontdekking dat er zelfs nog een erfenis voor haar is. Het is jaren geleden dat ze in Bath was omdat haar vader haar op 16 jarige leeftijd het huis uit joeg omdat ze te laat thuiskwam. Blijkt ze ook nog zwanger te zijn van haar vriendje. Dat vriendje speelt na 18 jaar opnieuw een rol in haar leven. Vanaf het begin is al duidelijk dat de twee nog gevoelens voor elkaar hebben en elkaar krijgen. Geen verrassing.
Ook vriendin Evie beleeft het een en ander en zelfs een ex van Lara ondergaat een verandering. Er gebeurt veel in het boek, het hopt van de een naar de ander, het verhaal zakt niet in en blijft boeien, maar nergens kun je echt meeleven met de personages omdat ze heel oppervlakkig blijven. Je leest niets over de twijfels van Lara of van Evie. Zelfs Harry accepteert een heftige verandering in zijn leven in een oogwenk.
Een boek om even nergens over na te hoeven denken zonder al te veel diepgang.