Wow. Dit was duidelijk een beter boek dan ik zelf verwacht had. Binnen drie dagen had ik hem uit, als in eerste dag iets meer dan 30 paginaÂ´s, een dag pauze en de tweede dag van lezen zat ik er zo in dat ik hem diezelfde dag nog heb uitgelezen.

MILDE SPOILER
Het boek was beduidend eerder klaar dan ik was, ik ben 5 minuten aan mijn laatste bladzijde aan het peuteren geweest om zeker te weten dat er niet twee bladzijden aan het elkaar vast zaten. Ik denk dat het waar het stopte ergens wel bij het verhaal paste, maar toch is er die drang om meer te weten, wat natuurlijk enorm positief is. En uiteindelijk heb ik het in de context van het verhaal geaccepteerd dat het exact liep zoals het moest lopen. We weten aan het einde eigenlijk net zoveel als de hoofdkarakters over wat er verder zal gaan gebeuren.
EINDE MILDE SPOILER

De manier van schrijven in het boek was anders dan ik gewend ben, en het toneelgedeelte in haar schrijfstijl sijpelde in het boek door, maar dit was totaal niet onprettig. Integendeel dus juist. Het was makkelijk om te volgen en je gaat van scene naar scene, door het verleden en heden heen. Wel was het soms moeilijk vast te stellen wie nou eigenlijk wat zegt in een gesprek en soms heb ik die delen nog wel eens moeten na moeten lezen om dat uit te vinden.

De manier waarop ze trauma beschrijft is enigszins heel realistisch maar het zal niet altijd herkenbaar zijn voor iedereen, en juist dat maakt het realistisch. Iedereen heeft zijn eigen manier om met trauma om te gaan en dat komt goed naar voren. De manier waarop verschillende elementen van het verhaal door elkaar geweven werden was dat ook. Al bij al, 4 sterren. Het had kleine minpuntjes maar die 5 sterren had ik bijna gegeven. Als 4,5 ster bestond had ik daar voor gegaan.