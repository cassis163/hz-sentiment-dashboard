Ik ben gek op de boeken van Linda Jansma, en nu is ze begonnen met een trilogie genaamd ‘Cirkel van het kwaad’, waarvan ‘Schaduwkinderen’ het eerste deel is. En wat voor een deel, man oh man. Ik heb echt drie dagen lang met dit boek in mijn hoofd gelopen.

Ik kon het niet in één keer uitlezen omdat ik het behoorlijk druk had en daarom spookte het lang door mijn hoofd. Maar naar buiten gaan terwijl je net een deel van ‘Schaduwkinderen’ hebt gelezen, is geen aanrader. Iedereen is verdacht. Je wordt er vanzelf gewoon wantrouwend door, echt te bizar voor woorden.

Linda Jansma houdt je tot het einde in haar greep, het verhaal is zo goed opgezet en de personages zijn zo goed uitgewerkt. Ik kan alleen maar positief zijn over dit boek, want het was echt heel goed.

Maar het verhaal is ook totaal realistisch, omdat de zaken die in het boek aan bod komen, zaken zijn waar we in deze tijd ook mee bezig zijn. Linda Jansma heeft grondig onderzoek gedaan en wat ik ervan kan beoordelen, is dit zeer geloofwaardig. Dat het geloofwaardig en realistisch is, maakt het gewoon zo goed. En dan het einde! OMG, dat had ik niet aan zien komen en dat zorgt ervoor dat je gewoon gelijk door wilt met lezen. Maar helaas kan dat niet, want we moeten nog even wachten op het volgende deel.

Met ‘Schaduwkinderen’ heeft Linda Jansma echt een klapper van een eerste deel neergezet. Spannend, realistisch en geloofwaardig en het einde zorgt ervoor dat je het volgende deel wilt lezen.