Deel 3 begint met overpeinzingen en hulde. Verder zijn alle hoofdstukken weer in het begin voorzien van een grijze bladzijde met de datum en de naam van het hoofdstuk. Dit deel heeft maar een korte tijdslijn van een kleine twee weken, waarin het hele mysterie rond de overvallen wordt opgelost en er dus maar één overvaller overblijft.

Deel drie vind ik niet los te lezen. De personages die je volgt krijgen allemaal in deel 1 een gezicht. Ook al was het alweer even geleden dat deel 2 was uitgekomen, ik zat al weer snel in het verhaal en in alle personages en ook dit keer kun je, als het je duizelt van de personages en waar ze ook alweer bij horen, even achterin het boek blikken waar iedereen staat vermeld. De zoektocht naar de diamantrovers gaat net als in de andere twee delen weer door een heleboel landen en plaatsen. Antwerpen, India, Goes, New York, Italië en Miami zijn enkele van de plaatsen die voorbij komen en waar gezocht moet worden naar de diamantrovers. Zoekt Beerke Wagemaker naar de overvallers en hoe ze het voor elkaar hebben gekregen, de Georgische maffia zit ook achter de dieven aan, want het zijn eigenlijk hun diamanten. Een bloederige zoektocht over de wereld brengt je stuk voor stuk bij de dieven die dan ook weer stuk voor stuk worden afgemaakt.

TIEN KLEINE NEGERTJES

DIE STONDEN IN DE REGEN

ÉÉNTJE WERD ER DOODGEREGEND

TOEN WAREN ER NOG MAAR NEGEN

Natuurlijk ben je benieuwd wie die ene persoon is die uiteindelijk overblijft en wat was ik hiermee blij verrast. Langzaam aan verdwijnen er personages van het veld, met de ene had ik meer medelijden, hoe die persoon werd omgebracht, dan met de andere. Het horror gedeelte van liquideren en elimineren had Jan ons al vanaf deel 1 voorgeschoteld, maar toch liepen de rillingen af en toe weer over mijn rug. Vooral de twee Georgische verknipte aanhangers van de maffiabaas Paata, Elisabeth en Mate, zorgen voor bloederige en horror taferelen.

Ook voor Beerke Wagenmaker is er in dit deel weer een grote rol weggelegd en komt zij steeds dichter bij de ontknoping van de diamantroven met haar team.

Voor Jan Van der Cruysse lag de lat wel heel erg hoog voor deel3, want na het winnen en nomineren van enkele prijzen voor zijn eerdere BlingBling boeken, verwacht het lezende publiek veel van je. Maar Jan heeft zeer zeker niet teleur gesteld. Een boek wat met moeite weg gelegd kan worden en je met een smile dicht slaat. Bij de nette Jan zijn enkele lugubere details aan zijn brein ontsproten en hoe verzin je het verwerken van diamanten in….. ach lees het zelf maar.

TOEN WAS ER NOG MAAR ÉÉN

Jan you dit it again, ik zal de personages missen en voortaan heel anders naar een playlist van Spotify luisteren.

Lieve leesgroet Caroline