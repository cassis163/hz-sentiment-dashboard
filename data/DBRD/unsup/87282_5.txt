Het doet me deugd hier niets dan positieve waarderingen over Messias te lezen. Intussen is het bij mij ook al enige tijd gelezen dat ik het meesterwerk doorgenomen heb. Voor mij was Storm (Boris' tweede boek) mijn kennismaking met de hedendaagde detective-thriller, waarna ik meteen Messias in huis wou halen. Ik vond deze zowaar nog beter en heb het verslonden binnen enkele dagen, waarbij ook ik tot een stuk na middernacht bleef doorlezen. En dat wil voor mij, die meestal weken tot maanden over een boek doe, al wat zeggen!

Nadien heb ik onder andere nog Mo Hayder's Bird Man en De elfde plaag van John Baldwin en John Marr vrij snel uitgelezen. Deze boeken staan dan ook bij mijn persoonlijke top vijf, samen met de twee van Starling (aan kop uiteraard) en De naam van de roos' (Umberto Eco). Naakte zielen van Deflo, waar ik momenteel in bezig ben, komt daar intussen ook voor in aanmerking. Groot is de berg van door mij verslonden boeken nog niet, maar op de voorbije 5 jaar is dat aantal intussen toch al over de 30 gekomen. Maar Messias blijft nog steeds de absolute top!