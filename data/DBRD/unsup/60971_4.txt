“ De clandestiene afspraak met de zus van Dewinter, de ESSE, de bizarre inlichtingendienst waarvan Dewinter deel uitmaakte, de dreiging van een terroristische aanslag en de schijnbaar nutteloze dood van Ernest Claes, een schimmige agent die hen als een schutsengel naar hun doel had geleid. En was het waar dat Devroom niet te vertrouwen was? Klopte de beweringen van Dewinter dat de hele operatie in scène gezet was?” (Aspe, 2010, p.143)
Pieter Aspe is een Vlaamse auteur die gepassioneerd is door het schrijven van misdaadromans. Aspe heeft Latijn-wetenschappen gestudeerd in Brugge. In zijn eerste jaren als werknemer was hij magazijnier, fotograaf, studiemeester,… . Vervolgens was hij gedurende elf jaar conciërge van een school in Brugge. Sinds 1996 is hij voltijds auteur. Voor Zoenoffer ontving hij in 2001 de Hercule Poirotprijs. Later won hij nog Humo’s Gouden Bladwijzer voor De Vijfde Macht en Hercule Poirot Oeuvreprijs voor zijn gehele oeuvre. Voor ‘De Vijand’ heeft hij nooit een prijs gewonnen. Zijn boeken werden door VTM verfilmd tot een hele serie, ‘Aspe’ genaamd. Op dit moment heeft Aspe een vijftigtal boeken uitgegeven en maakte hij ook een vijftal strips. Dit boek ‘De Vijand’ valt mooi binnen zijn genre.
In dit zesentwintigste deel van zijn politiereeks zijn Pieter Van In, Guido Versavel en Hannelore Martens nog steeds het vaste trio, die er alles aan zullen doen om een misdaad op te lossen. Het boek begint wanneer Kitty Dewinter merkt dat haar broer, Bruno, weg is. Zij belt Pieter op en schakelt zijn hulp in. Van In neemt de missie serieus en pluist alles uit. Zo komen ze in aanraking met Albert Devroom, de directeur bij ESSE, de Europese geheime dienst. Het onderzoek leidt het bekende trio tot in het gevaarlijke Parijs. Hier vinden ze het spoor van Azzedine, een moslimextremist die werkt voor de ‘Martelaren van Allah’. Op dit moment komt het verhaal in een stroomversnelling. Ontdekken Van In en zijn partners wie in dit hele verhaal te vertrouwen is? Is de ESSE wel zo betrouwbaar als ze laten blijken? Kunnen ze de geplande aanslag van Azzedine stoppen en ontrafelen ze de vijand?
Het boek is zeer aangenaam geschreven. De thematiek is misdaad. Dit is logisch want Aspe schrijft vooral misdaadromans. Het boek is geen thriller maar de misdaden zijn verwerkt tot een ontspannende roman. Je kijkt niet door de ogen van een personage, je ziet het verhaal gebeuren. Het is de hij-verteller, dus personele verteller. In het verhaal laat de auteur ons nooit een blik in de toekomst werpen. We leven heel sterk mee met de personages en weten evenveel als het personage op dat moment. Het boek sprint altijd van het ene personage naar het andere. Dit is heel boeiend en afwisselend. Je leest op deze manier het verhaal van verschillende hoeken uit. Je weet zo onbewust wat de vijanden van Van In aan het doen zijn en wat Van In op dat zelfde moment aan het doen is. Hierdoor wordt het boek niet snel langdradig. Peter Aspe weet als een ander hoe hij lezers moet boeien.
Fred Braeckman (Nieuwe Aspe verrast, 2010) zei: “Pieter Aspe is een volksschrijver en vertelt dus wat de mensen denken en zeggen op het moment dat zijn boek uitkomt.
Ikzelf vind het een goed verhaal. Je bent echt wel benieuwd naar de ontknoping, waardoor je de laatste honderd pagina’s in één ruk wilt uitlezen. Regelmatig denk je het complot door te hebben, maar verder in het verhaal moet je dit regelmatig bijstellen en wijzigen. Ik zag echt op tegen deze opdracht. Het genre, thriller, bevalt mij meestal niet. ‘De Vijand’is echter anders. Vrij snel werd ik gegrepen door het verhaal en wilde ik het complot kennen en mee helpen oplossen. De wijzigingen in het verhaalperspectief vond ik zeer aangenaam. Hierdoor leefde ik met zowel Van In als Azzedine mee. Het boek is zeer toegankelijk om te lezen. De schrijver verstaat de kunst om de personages tot leven te brengen. Hun persoonlijke eigenschappen hebben invloed op de verhaallijn. Terrorisme is het hoofdthema van dit boek. Het bekende trio van Aspe probeert zo een gans verhaal een aanslag te verijdelen. Ik vind het boek een heuse aanrader voor young adults en volwassenen. Het boek is aangenaam en ontspannend geschreven. Af en toe gebruikt de auteur een minder hedendaags woord, maar dit is zeker niet storend. Het boek is in 2010 geschreven maar is na zeven jaar nog steeds actueel. De vijand van Pieter Aspe is een boek dat zeker heel Europa kan veroveren.

Fred Braeckman, (23 april 2010). Nieuwe Aspe verrast. Geraadpleegd op 18 oktober 2017, via http://www.knack.be/nieuws/boeken/nieuwe-aspe-verrast/article-normal-8107.html
Pieter Aspe. (15 september 2017). Geraadpleegd op 18 oktober 2017, via https://nl.wikipedia.org/wiki/Pieter_Aspe
Nico De Muyt, (5 juli 2010). Geraadpleegd op 21 oktober 2017, via https://www.hebban.nl/boeken/de-vijand-pieter-aspe
Aspe, P. (2010). De vijand. Antwerpen: Uitgeverij Manteau