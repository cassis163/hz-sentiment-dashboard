Ik heb de laatste bladzijden van dit boek net gelezen en de rillingen lopen langs mijn lijf. Wat een prachtig verhaal heeft Unni Lindell hier afgegeven. Niet alleen bestaat het verhaal aan de ene kant uit het ingenieuze speurwerk van de politie geleid door de inmiddels beroemde en beruchte Cato Isaksen, die in dit deel overigens lekker tegengewerkt wordt door het 'groentje' Marian Dahle, maar daarnaast wordt de werkelijkheid op een prachtige en haast beangstigende manier weergegeven. De zevenjarige Patrick Oye verdwijnt van de een op de andere dag. Enige tijd later verdwijnen ook de buurmeisjes Louise Ek en Ina Bergum op onverklaarbare wijze. Elk spoor lijkt te ontbreken. Is dit een daad van de door de kinderen zo geliefde ijscoman of wordt hij alleen maar verdacht gemaakt? Iedereen is op zijn of haar eigen manier een verdachte.

Het plot is zo goed dat het haast beangstigend is te bedenken dat het zo bij jezelf in de buurt ook plaats kan vinden. Zonder verder al te veel van het verhaal te verklappen, kan ik wel stellen met recht een 4 sterren boek!