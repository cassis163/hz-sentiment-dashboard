'Wat als ik eens een thriller zou schrijven over schapen?' Die ongewone gedachte overviel de Duitse Leonie Swann toen ze als freelance journaliste in Ierland was. 'Beeld je eens in wat voor leuks je daarmee kan aanvangen.' Haar debuut, De schapen van Glennkill, begint dan ook als een uit de hand gelopen grap: de gemeenplaatsen en spitsvondigheden over schapen zijn niet van de lucht. Maar gaandeweg ga je toch ook sympathie voelen voor die schapen die op zoek zijn naar de moordenaar van hun herder. De nieuwsgierige Miss Maple (zonder r) ontpopt zich tot een eersteklas detective en moedigt haar medegrazers aan toch maar te blijven zoeken naar gerechtigheid: de oude opperram Sir Ritchfield bijvoorbeeld, of de allesonthoudende veelvraat Bolly the Whale. Het moordverhaal op zich  er komt drugs bij kijken en veel dorpsjaloezie  overtuigt niet helemaal, maar de schapen maken veel goed. Een heel amusant detectivedebuut.