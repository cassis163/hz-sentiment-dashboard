Een debuutboek over 3 hoofdpersonen, afwisselend in korte hoofdstukken geschreven.
Stella, daar wordt in de meeste hoofdstukken over verteld.
Isabelle en haar moeder Kerstin.

Stella heeft een praktijk en is psycholoog. Is getrouwd en heeft 2 kinderen gekregen. Milo, van haar huidige man Henrik en Alice....21 jaar geleden, toen ze een vriendje had en ze van hem in verwachting raakte. Alice verdween.....zomaar....midden op een dag, ze was 1 jaar.

Stella meent in een van haar clienten, haar verdwenen dochter Alice te herkennen.
Dit doet zoveel met haar dat ze geestelijk over de rooie gaat. Wie wil haar nog geloven, de frustratie maakt haar lam. De psychologische redeneringen zijn in dit verhaal alom aanwezig.
Ze wil erachter komen wie Isabelle is en waar ze vandaan komt.

Deze gegevens en het afwisselend perspectief nodigen je uit om steeds verder te willen lezen. Voeg daarbij een overlijdensbericht,een aanklacht en een ongeluk.
Deze ingredienten vormen het, in de tweede helft wel heel spannend wordend, verhaal.