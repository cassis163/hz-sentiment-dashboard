Colin Thatcher krijgt de opdracht Mia Bennett, dochter van rechter Bennett te ontvoeren. Tijdens de uitvoering hiervan weet Mia een snaar bij hem te raken en hij besluit samen met haar in het niets te verdwijnen. Een oude blokhut van zijn vader, vlakbij Grand Marais in Minnesota, wordt hun bestemming. Waar hij eerst Mia tegen haar wil vasthoudt, verandert hun relatie in de loop der tijd. Toch klopt er iets niet, waarom komt de opdrachtgever niet in actie. Colin Thatcher houdt zich tenslotte niet aan de afspraak. Deze vraag is leidend in het boek. Mary Kubicka speelt echter met de lezer en ontvouwt de oplossing pas op de laatste bladzijde.

In The Good Girl zijn de hoofdstukken zo ingedeeld dat we de de ervaringen van Colin Thatcher, haar moeder Eve Bennett en rechercheur Gabe Hoffmann lezen met de vermeldingen "ervoor" en "erna"". Door deze schrijfwijze van Mary Kubicka kom je als lezer langzaam achter steeds meer details en de verschillende gezichtspunten doen dit op een speelse wijze.

The Good Girl neigt meer naar een roman, als een thriller. Op sommige momenten misschien een spannende roman, maar de ervaringen van de verschillende personages aan het woord in de hoofdtukken spelen toch de hoofdrol. Hun gedachten en emoties zijn de grootste drijfveer in het boek.

Mary Kubicka is erin geslaagd een boek te schrijven met een originele insteek. Op sommige momenten is het wel een beetje vlak en had er iets meer diepgang in mogen zitten. The Good Girl leest echter heerlijk weg en het vage, mysterieuze element maakt dat je als lezer achter de waarheid wil komen.