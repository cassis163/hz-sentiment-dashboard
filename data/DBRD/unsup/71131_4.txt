Ik ben mijn hele leven al gefascineerd door de zee en duiken. Sinds 2003 ben ik in het bezit van een duikbrevet en sindsdien lees ik alles wat los en vast zit over het duiken. Free diving werd bij mij bekend door een documentaire op Discovery Channel en de prachtige film van Luc Besson: Le Grand Blue / The Big Blue. Toen ik De duik zag liggen, heb ik het boek gelijk aangeschaft. Ik heb het in één ruk uitgelezen. Pipin Ferreras wist me van het begin tot het eind te boeien en te ontroeren. Wanneer Pipin omschrijft wat er door hem heen gaat als hij zijn grote liefde Audrey verliest, kreeg ik echt een brok in mijn keel. Ik ben nu nog meer onder de indruk van het free diven en de gevaren die het met zich meebrengt. Net zoals Pipin en zijn vrouw Audrey ken ik het gevoel; het grote blauw blijft trekken...

Kortom: voor iedereen die geïnteresseerd is in duiken (met of zonder perslucht), is dit boek een echte aanrader!