Weerzin is het 5e deel van de thrillerserie rondom rechercheur Martin Servaz, werkzaam bij de politie in Toulouse.
Het verhaal begint in 1993 na de moord op twee zusjes. Martin Servaz staat aan het begin van zijn carrière en werkt voor de eerste keer mee in een grote politiezaak. Al snel komt Erik Lang als verdachte in beeld, schrijver van zeer gewelddadige thrillers. Martin heeft zijn twijfels over het onderzoek en maakt dit kenbaar bij zijn leidinggevende en uiteindelijk op een zijspoor wordt gezet, hetgeen direct gevolgen heeft voor zijn beginnende carrière.
25 jaar later wordt er een nieuwe moord gepleegd, die overeenkomsten vertoond met de moorden uit 1993. Samen met zijn team gaat Martin op onderzoek uit en legt al snel verband met Erik Lang en zijn boeken. Maar zien is een ding, nu nog het bewijs.
Minier is een begenadigd verteller met een boeiende en beeldende schrijfstijl, met knappe dialogen en af en toe diepgaande reflecties. Als lezer wordt je meegezogen in het boek en voel je de beklemming en de frustratie van Martin. Dit alles wordt nog versterkt door de beschrijving van de duistere en sombere omgeving, de Pyreneeën met de hoge bergen, smalle wegen en bijzondere personages.
Hoewel dit het 5e boek in 7 jaar is van deze schrijver weet hij het hoge niveau vast te houden. In elk boek kom je steeds meer wat meer te weten over de hoofdpersoon en voel je de dreiging die om hem heen hangt.
Hoewel wat minder zenuwslopend dan de vorige delen, nog steeds een dikke 4 sterren waard. En nu weer wachten op deel 6.