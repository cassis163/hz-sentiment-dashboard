Brieven uit Neuchatel is een mooie roman geschreven in briefvorm.
Het is een verhaal over de zich ontwikkelende liefdesrelatie tussen de jonge Duitser Henri Meyer en de Franse aristocrate Marianne de la Prise. Het lijkt op het eerste gezicht een nogal tam verhaal. Maar het is bijzonder vlot geschreven en de schrijfster geeft aan de vijf personages die de brieven schrijven een duidelijk karakter. Bovendien krijg je een goed beeld van het kleinsteedse Neuchatel. Dit draagt zeker bij aan het levendige en tijdloze karakter van deze bescheiden brievenroman.