Lenin's balsem is een vlot geschreven boek over Olaf Weber, die op avontuur gaat in Rusland, omdat Nederland hem te klein wordt en hij zich danig verveelt. Eenmaal in Moskou kot hij al gauw in aanraking met allerlei louche figuren. De een troggelt hem veel geld af, de ander spant hem voor zijn karretje. Gelukkig dat zijn tante hem financieel en moreel steunt. Er duiken wel veel personages op, het valt niet mee om ze allemaal op een rijtje te houden. Het boek leest prettig en sommige passages zijn eenvoudigweg hilarisch. Met name de pogingen om de balsem waarmee Lenin in goede conditie wordt gehouden maken je aan het lachen. Duidelijk is wel, dat het leven in Rusland na het uiteenvallen van de Sovjetunie goed de weg kwijt is.