De dood van zijn ouders een gebeurtenis is die bepalend is voor zijn leven.

Jules sluit vriendschap met Alva een meisje dat daar ook woont. De band met zijn broer en zus wordt naarmate ze ouder worden weer hechter. Alva verschijnt ook weer in het leven van Jules.
Op dat moment is zij getrouwd met Alexander Romanov. Toch kunnen Alva en Jules hun liefde voor elkaar niet onderdrukken.. En dan treft hun weer het noodlot..
Deze woorden troosten hem : 'Er zijn dingen waarop geen antwoord bestaat, dat hoort erbij. Wij mensen zijn hier beneden helemaal op onszelf aan gewezen. Wat zou dat voor wereld zijn waarin alle gebeden verhoord werden en we zeker wisten dat het na de dood verder gaat?
Waarvoor zouden we het leven dan nog nodig hebben, dan waren we toch allang in het paradijs geweest? Ken je het gezegde "geef iemand een vis en hij heeft een dag te eten, leer hem vissen en hij heeft zijn hele leven te eten?" Zo werkt het hier ook. God wil dat we voor onszelf leren te zorgen.
Hij geeft ons geen vis en verhoort niet al onze gebeden, maar Hij luistert wel en kijkt hoe we ons hier beneden zelf leren te redden met ziekte, onrecht, dood en leed. Het leven dient om te leren vissen.'


Benedict Wells heeft hiermee een zwaar onderwerp aangesproken en Het einde van de eenzaamheid' is een prachtig geschreven roman over alle kanten van het leven.
Rouw, eenzaamheid, verdriet, loyaliteit, depressie, verraad, familieband, dood, liefde.

Het einde van de eenzaamheid is Benedict Wells vierde - en enige in het Nederlands vertaalde - roman.
De manier waarop Wells zijn boek heeft geschreven is heel bijzonder. Echt verbijsterend.
De zinnen in Het einde van de eenzaamheid zijn stuk voor stuk heel mooi beschreven en zeer bijzonder zijn de titels van de hoofdstukken.
Heden...Verleden en dan weer Heden. Een terugblik in het leven van Jules. Heel mooi vind ik de opbouw.

Het einde van de eenzaamheid is typisch een boek dat je niet in een avond uit lees. Een boek dat je meesleept en doet beseffen waar het om draait in het leven.
Gelukkig dat ik de kans kreeg om deze prachtige roman te mogen lezen!