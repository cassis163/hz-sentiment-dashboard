Met dit ‘debuut voor volwassenen’ komt Geus niet helemaal los van haar jeugdboeken. Maar dat is helemaal niet erg. Een goed geschreven YA is ook voor volwassen soms meer dan de moeite van het lezen waard. En dat is dit boek ook. De personages worden goed uitgewerkt en dat komt de herkenbaarheid ten goede. Als lezer ben je steeds aan het twijfelen: met wie ga ik mee? De fantasierijke en onbekommerde Parel (ik weet niet waarom, maar ik zie steeds Pink voor me) of de onzekere Willemijn. Dat geeft spanning tussen de regels door en je wordt nogal eens op het verkeerde been gezet. Wat er weer voor zorgt dat je steeds maar door wilt lezen: het boek leest als een trein.
Omdat de hoofdpersonen young adults zijn kom je toch niet helemaal weg uit het YA genre, hoeveel expliciete en overbodige seksscènes je er ook in probeert te stoppen. Omdat die nauwelijks iets toevoegen, werken ze voor mij juist storend en een reden om ’t op 3 sterren te houden. Niet meer doen dus! De structuur en de sfeer van het verhaal, de vlotte dialogen en de onderhuidse spanning staan als een huis. Dat smaakt naar meer…