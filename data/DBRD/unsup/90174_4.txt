Net zoals Dagboek van Marie ontleende ik het boek uit de bib. Ik vind 22-en-zoveel euro gewoon te veel voor wat het is. De lay-out is misschien wel wondermooi, maar dan nog vind ik het te veel...

In dit boek kijk je mee met Marie na de oorlog. Ze schrijft brieven waarin ze vertelt wat er met haar gebeurt na 11 november 1918.

Het verhaal is goed opgebouwd. Voldoende spanning en af en toe een regelrechte verrassing. Ik vond het verhaal beter dan Dagboek van Marie. Wellicht komt dit ook wel doordat het dagboek hetzelfde verhaal als op tv was. Ik had toen het programma gezien en achteraf het dagboek gelezen. Nu is het een gloednieuw verhaal.

De vormgeving is weer prachtig. Lize maakte mooie tekeningen, maar ook het lettertype is mooi. Hier is het ook belangrijk dat het lettertype leesbaar is, want vaak zijn mooie lettertypes onleesbaar. In Brieven van Marie dus niet.

Door de vele tekeningen in het boek en het mooie lettertype, vlieg je wel doorheen het boek. Het is geen leesboek zoals we gewend zijn. Ik zou het zelfs eerder een kijk- en leesboek noemen.

Brieven van Marie is een mooi vervolg op Dagboek van Marie. Er mag nog een vervolg komen, maar ik hoop uit de grond van mijn hart dat ze dit niet gaan uitmelken.