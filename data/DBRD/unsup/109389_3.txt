Bridget is na de dood van Mark achtergebleven met twee kleine Kids. Natuurlijk zou Bridget Bridget niet zijn als er niet allerlei genante situaties ontstonden. Tijdens haar nieuwe datingavonturen, met de Kids, op feestjes, op school, etc. Ze krijgt zelfs een knappe jonge toyboy als lover.
Grappige chicklit, maar niet zo briljant als de eerste twee dagboeken. Soms erg grappig, maar soms ook veel van hetzelfde en af en toe juist flauw en ronduit grof, qua taalgebruik. Meer dan bij de eerdere delen. Uiteindelijk komt alles goed en valt Bridgets leven prachtig op zijn plaats hoewel dat einde nogal afgeraffeld is.
Ik heb stukken uit dit boek tussendoor gelezen. Het boek achter elkaar uitlezen was iets teveel van het goede. Krappe drie sterren.