In 'De angst' van C.L. Taylor loopt Lou van huis weg om met haar leraar Mike naar Frankrijk te vertrekken. Ze is ervan overtuigd dat hij haar grote liefde is, maar hij blijkt heel anders in elkaar te zitten en laat Lou gebroken achter.

Achttien jaar later ontdekt Lou dat hij een nieuw slachtoffer op het oog heeft en ze is vastbesloten te voorkomen dat de geschiedenis zich herhaalt.
Maar Mike is een schurk van de ergste soort, en Lou moet ervoor waken opnieuw slachtoffer te worden...

Haar vader is inmiddels overleden en ze zal een keer terug moeten naar haar ouderlijk huis om de boerderij leeg te ruimen en schoon te maken zodat ze hem kan verkopen. Er is een goede reden waarom ze er al achttien jaar niet meer is geweest en ze ziet er tegenop om weer terug te stappen in de wolk van herinneringen.

De lekker korte hoofdstukken hebben als titel de naam van degene uit wiens perspectief we op dat moment mee mogen kijken naar de gebeurtenissen.
De verschillende terugkijkjes in het verleden zijn in cursief gedrukt, waardoor het verhaal fijn leest.
Alle karakters zijn heel duidelijk beschreven, waardoor je hun belevingen goed kunt begrijpen. Hier is niets uit de lucht gegrepen of ongeloofwaardig; de personages lijken levensecht!
De achtergrond van de auteur, met name haar studie psychologie zal hierin een grote rol gespeeld hebben.
Lees mijn recensie verder op mijn blog: https://graaggelezen.blogspot.com/2019/04/ik-las-de-angst-cl-taylor.html