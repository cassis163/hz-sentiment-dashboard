Sebastian Fitzek is een een Duitse schrijver en journalist. In 2006 bracht hij zijn eerste boek uit wat direct een groot succes werd. In Nederland verscheen dit boek (De Therapie) in 2007.
Het Joshuaprofiel is inmiddels zijn 10e boek dat in Nederland verschijnt.

Thrillerschrijver Max Rhode kan na zijn eerste boek, wat direct een bestseller is geworden, mijn succes niet meer echt evenaren. Ook zijn huwelijk met piloten Kim heeft zijn beste tijd gehad. Naast het schrijven zorgt hij de rest van zijn tijd voor hun pleegdochter Jola. Als hij op een dag een telefoontje krijgt vanuit het ziekenhuis van iemand die hem wil spreken , veranderd zijn leven op slag.
De altijd brave Max wordt gewaarschuwd de komende tijd niets te doen wat strafbaar is wat zijn naam is genoemd door Joshua.
Echter dan gebeuren er dingen waar Max geen enkele invloed op lijkt te hebben en gaat zijn leven een kant op die hij helemaal niet wil.

Vanaf het begin word je in het verhaal gezogen. Doordat het vertelt wordt vanuit wisselend perspectief blijf je regelmatig aan het einde van een hoofdstuk achter met een cliffhanger. Dit zorgt ervoor dat je vooral door wilt lezen. Fitzek schrijft heldere zinnen en ondanks het thrillerelement zit er ook de nodige humor in. Het lukt de schrijver om een aantal situaties te beschrijven die zo echt zijn dat je alles bijna kunt ruiken.
De vele plotwendingen zorgen ervoor dat je nauwelijks op adem kunt komen en geeft je het gevoel dat je steeds op het verkeerde been wordt gezet.
Door de actuele thema's die in het verhaal voorkomen is het een boek wat goed past in deze tijd en makkelijk tot de verbeelding spreekt. Je moet er niet aan denken dat het allemaal werkelijkheid wordt.