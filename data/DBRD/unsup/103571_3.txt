Het was een nogal vreemd boek, bestaande uit een tiental kleine verhaaltjes die niet alleen zoals de titel aangeeft, bizar waren, maar ook een beetje moeilijk te begrijpen naar mijn mening. Soms zat ik een tijdje helemaal verward voor me uit te staren en dacht ik; wat heb ik nou eigenlijk net gelezen? Misschien ben ik te jong om het te begrijpen, dat kan, maar ik vond het niet fijn dat ik de meeste verhaaltjes niet snapte. Meestal had ik tijdens het lezen het gevoel dat ik het wel kon volgen, maar dan gebeurde er op het einde (vaak ook nog in de laatste zin) iets waardoor het hele verhaal een raadsel werd en bijna onmogelijk te begrijpen. Ik zou het boek wel willen aanraden aan mensen die van vreemde verhalen houden met een duister kantje, maar ik waarschuw je: "Je zult wel helemaal verbijsterd zijn van zoveel gluren op plaatsen waar je niets te maken hebt."