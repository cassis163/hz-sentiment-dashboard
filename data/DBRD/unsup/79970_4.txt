Japanse auteurs schrijven best sterke verhalen maar je breekt meestal je tong over de Japanse namen en specifieke woorden. Keigo Higashino heeft daar aan gedacht toen hij De fatale toewijding van verdachte X heeft geschreven en gebruik gemaakt van vrij eenvoudige namen.

Yasuko Hanaoka is gescheiden van Shinji Togashi en leeft met dochter Misato een relatief rustig en gelukkig leven. Ishigami is haar buurman en deze man heeft een excellent verstand en doceert wiskunde op de universiteit. Hij benadert niets vanuit zijn emoties maar alles vanuit de wiskunde.
Als de ex van Yasuko bij haar op bezoek komt en er een conflict ontstaat, zit er voor haar en dr dochter niets anders op dan hem te doden. Ishigami komt daar achter en omdat hij verliefd is op Yasuko, adviseert hij haar om alles te doen wat hij zegt en daarmee voorkomt dat ze gearresteerd wordt voor de moord die ze wel heeft gepleegd.

De fatale toewijding van verdachte X is een zeer sterk gecomponeerd verhaal. Met slimme wendingen en goed verstopte informatie wordt precies dat gegeven wat nodig is om er niks van te begrijpen. Spanning is in dit verhaal nauwelijks noodzakelijk omdat het meer dan voldoende wordt gecompenseerd door de psychologische lading. Een meesterwerk waarbij Keigo Higashino vergelijken met Stieg Larsson, zoals de achterflap suggereert, Higashino meer dan tekort doet. Higashino is Higashino en daar mag hij trots op zijn!




Eindoordeel: 4 sterren

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 5 sterren