Benjamin Franklin
"Three can keep a secret, if two of them are dead."

Tijdens het lezen van dit boek moest ik aan bovenstaande uitspraak denken.

Jane Rizzoli en Maura Isles krijgen een heftige moordzaak op hun bord. Een jonge vrouw, vermoord, althans daar gaan ze vanuit, waarvan de ogen verwijderd zijn. Die liggen in de handen van de vrouw. Er zijn geen aanwijzigingen, niets, nada. Daarna een tweede moord, al net zo bizar. Waarover gaat dit? Is er echt niemand die opheldering kan brengen.
Het gaat om een geheim, uit het verleden, uiteraard. En het is niet wat het lijkt, uiteraard niet, dat zou te gemakkelijk zijn.

Dit boek is trouwens weer een echte goede ouderwetse Rizzoli en Isles, spannend, vlot, met de nodige humor naast de gedetailleerde beschrijvingen van de letsels. Heerlijk.