Bij het zien van de schitterende cover krijg je al een indruk van waar het boek over kan gaan. Het boek ziet er door het dikke, glanzende papier en de cover, die dikker is en glanst, heel erg luxe uit. Tijdens het lezen van het mooie en rake woord vooraf, krijg je zin om het boek te gaan lezen en te genieten van de foto's die echt een lust voor het oog zijn.
De nieuwe mode van Oranje van Els Smit is een heel mooi en interessant boek die niet alleen voor Oranje-gezinden is, maar ook mode-liefhebbers zullen het een schitterend boek vinden. Het is mooi om te zien hoe de mode in de loop der jaren is veranderd, hoe bepaalde kledingstukken, hoeden en juwelen soms later weer gedragen worden, maar vaak zo, dat het lijkt of het nog nooit is gedragen, dat het nieuw is. Je krijgt er ideeÃ«n door om dat zelf ook toe te passen.
Elk hoodstuk wordt voorafgegaan met een inleiding over de persoon waar het in het betreffende hoodstuk om draait, wie de favoriete ontwerpers van de betreffende persoon zijn, wat de stijl is die de betreffende persoon graag draagt, daarna volgen de foto's met uitleg van wat de betreffende persoon aanheeft. Soms krijg je door middel van foto's uit vervlogen tijden, een kijkje in het verleden.

Lees verder op https://lees.bol.com/nl/article/recensie-de-nieuwe-mode-van-oranje.