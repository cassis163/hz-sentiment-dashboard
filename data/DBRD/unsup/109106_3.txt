Voor de buzz-club begonnen aan dit boek. In het begin had ik veel moeite om in het verhaal te komen. Naarmate het verhaal vorderde, leek de schrijfster haar 'schrijfstijl' gevonden te hebben. Het verhaal kreeg inhoud en was prettig geschreven. Voor iemand wiens eerste boek dit is, is het meer dan goed.

Het boek is geschreven vanuit 2 perspectieven. In eerste instantie vond ik dit overbodig. Ik hoefde het verhaal van broer Len niet te horen. Ik zag de meerwaarde er niet van. Maar halverwege was het een eye-opener omdat je ontdekt, dat wat jij ziet, denkt en doet, niet hetzelfde hoeft te betekenen voor de ander. Een mooie aanvulling, die de term psychologisch goed aandoet.

Het is een boek waar je tijd voor neemt. Een boek dat je raakt. Een boek dat je meeneemt.
En denk eraan: niet alleen voor Mischa draait alles om tijd. Houdt zelf ook je radertjes in de gaten, want met dit boek verlies je snel de tijd uit het oog! Subliem.