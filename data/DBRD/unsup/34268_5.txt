DEEL 1 - DE DUISTERNIS IN –
Wat een indringend verhaal over de familie de Boer, die vanaf het uitbreken van de Tweede Wereldoorlog betrokken is bij het verzet.
In dit eerste deel is Jan – de oudste zoon van bijna 16 jaar – de hoofdpersoon in dit verhaal en lees je vanuit zijn gezichtspunt hoe hij de invasie en de uiteindelijke capitulatie ervaart.
Als de gevechtsvliegtuigen over hun huis scheren, gaat de familie De Boer hun ‘reis door de nacht’ aanvangen met hun auto om hun kinderen op te halen uit Scheveningen, die bij familie logeerden vanwege de verhuizing van de familie de Boer. Na veel obstakels komen ze veilig aan…
Vanuit Scheveningen reizen vader, Jan en broer Frits met de auto verder naar Rotterdam om hun jongste kind Hanneke op te halen, die ook bij familie ondergebracht is.
Met de nodige aanhoudingen, obstakels en het vreselijke bericht dat Rotterdam gebombadeerd is, komen ze naar veel omrijdingen aan in deze gehavende stad en treffen de familie met Hanneke in goede gezondheid aan. Op de terugreis worden ze opnieuw aangehouden en moeten ze terug naar Rotterdam omdat de auto gebruikt moet worden voor de gewonden. Vader stelt voor dat Jan terug gaat met de auto en dat hij de twee andere kinderen veilig aflevert bij de moeder….
Prachtig geschreven verhaal door Anne de Vries, op zo’n gevoelige bijzondere manier, dat je niet kunt stoppen met lezen. Je leeft helemaal mee met de Familie De Boer en het voelt bijna alsof het je eigen familie is. Prachtig, prachtig…wàt een schrijver!

Ik ga nu verder met het tweede deel: De storm steekt op !
Vader heeft zich aangesloten bij een groepje verzetstrijders. Jan en Frits hebben in de gaten dat hun vader met een geheime missie bezig is en stiekem begrijpen ze wel wat de doelstelling is.
Ook heeft het gezin de Boer onderduikers en zijn zich terdege bewust van het feit hoe gevaarlijk dit is. Hun naaste buurman is een NSB-er en deinst nergens voor terug.
Een spannende actie wordt ondernomen om Esther ( een joods meisje) te bevrijden uit het concentratiekamp door Jan en Wim…deze laatste is een onderduiker.
Prachtig tweede deel van deze roerende en ontroerende roman! - DE STORM STEEKT OP -

De 2 laatste delen - OCHTENDGLOREN en DE NIEUWE DAG zijn ook boeiend, spannend en ontroerend.Het is een dikkerd van bijna 500 pagina's, maar absoluut de moeite waard! Aanrader!