In 'De eeuw van mijn moeder' vertelt Maria Janssen liefdevol het levensverhaal van haar moeder, Corrie die leefde van 1905-2006. Janssen heeft veel genealogisch onderzoek in dit boek gestopt, maar de lezer wordt niet overvoerd met een uitgebreid notenapparaat.
De Nederlandse en Haagse geschiedenis van de afgelopen eeuw komt zo via één persoon bij de lezer binnen. Het verhaal wordt gecompleteerd met Maria's eigen verhaal, wat ik een waardevolle aanvulling vond. Ondanks de vele gebeurtenissen en dikte van het boek las het verhaal vlot!