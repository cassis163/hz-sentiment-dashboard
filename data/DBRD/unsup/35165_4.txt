Op een avond betrap Diederik van Swaey zijn logé in zijn studeerkamer met in haar handen documenten die verborgen hadden moeten blijven. Hij is al jaren onderzoek aan het doen naar een priester in de streek van Rennes-le-Château. Zij probeert deze te stelen en nadien is niets meer hetzelfde. Owv zijn jarenlang onderzoek wordt Diederik onder druk gezet om mee te gaan zoeken naar de Ark van het Verbond.
Zeus Power wil deze vinden om zo de energiemarkt over te nemen.
Tijdens hun zoektocht zijn er verschillende partijen in het spel met allemaal hun eigen agenda en stoten ze op een geheim dat nooit openbaar mag worden.

Negen jaar hebben Raeven en Impens aan dit debuut gewerkt en het is het waard geweest. De verhaallijn, de achtergrond en het plot staan als een huis, alles is tot in de puntjes uitgewerkt. Je ervaart als lezer ook dat de auteurs tot op de bodem zijn gegaan in verband met de research.
De auteurs kiezen bewust voor verschillende vertelperspectieven zodat je langzaam de stukjes van elk hun geheime agenda leert kennen. Hiertussen staat Diederik die enkel wenst te overleven en de veiligheid van zijn dochter probeert te waarborgen.
Het plot zit sterk in elkaar. Het laat je regelmatig verrassen hoewel je natuurlijk weet dat een vader steeds voor zijn kind kiest. De spannende momenten worden daarbij doorspekt met beschrijvingen van het decor zodat je je als lezer er middenin waant. De tegenstelling tussen het materialisme, de “15 minutes of fame “en de kerk met hun eigenlijke doel: het niet bekend worden van wat er nu eigenlijk in de grotten ligt.
Wanneer je opzoek bent naar spanning en een religieus thema is dit zeker een goed boek om te lezen.