Een boek met een donkere cover en het opschrift: 'Een Bennet en Rowley Mysterie' wat doet vermoeden dat er meerdere delen gaan komen. Van mij mag ze, het is een heerlijk boek om te lezen. Diana schrijft zonder moeilijke woorden en met vlotte dialogen.
De hoofdpersonages zijn sympathiek en de daders zijn ook gelijk herkenbaar als dader. Jennifer is sympathiek en doet geen ondoordachte dingen zoals in haar eentje op onderzoek gaan wat de geloofwaardigheid van het verhaal ten goede komt. Wel had er voor mij iets meer psychologische diepgang in mogen zitten, vooral de relatie tussen de stiefbroers had wat meer uitgediept mogen worden.
De spanningsboog wordt goed opgebouwd en doordat je als lezer ook informatie krijgt over wat de slachtoffers meemaken wordt het nog enger. Ik vind wel dat ook dit stukje van het verhaal iets uitgebreider en scherper had gemogen.
De plot zit goed in elkaar en het is duidelijk dat de auteur kennis van zaken heeft. Een erg fijn debuut wat smaakt naar meer. Voor mij 3 1/2 *** waard.