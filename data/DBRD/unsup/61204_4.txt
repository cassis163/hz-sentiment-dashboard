Mijn eerste boek van Alex Kava en gelijk een goede indruk. Ik vind het een heel sterk verhaal, een zeer goed plot en een geweldig klassiek kat- en muisspel tussen de politie en de moordenaar. De lezer wordt al vrij snel op het spoor gezet van de moordenaar, maar je blijft je afvragen of dit wel de dader is. Of worden we toch op een verkeerd spoor gezet? Een zeer bevredigend en spannend verhaal. Op naar het volgende boek van Kava!