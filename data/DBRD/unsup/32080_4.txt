Twee dames die de handen in één slaan voor jou. Wat een prachtig initiatief. Esther van der Ham en Jolanda Pikkaart helpen je je droom te verwezenlijken. Ook mijn droom hoop ik.
De dames hebben een handboek en een agenda/boekplanner geschreven. Met duidelijke tips en trucs lopen ze het proces met je door. Het proces met als uitkomst jouw Boek. Je start in het tips en trucs boek van de dames en je wordt stap voor stap begeleid op een begrijpelijke, creatieve wijze, wordt je aan het werk gezet zonder dat je het door hebt. Je begint met een enthousiast idee en langzaamaan ontspruit er een verhaal. Je creativiteit wordt aan alle kanten getriggerd.
Zo begin je met heel eenvoudige stappen, wat voor boek schrijf je? Waarom schrijf je een boek? Wie wil je bereiken? Op een zeer stimulerende manier zetten zij je aan tot het nemen van stappen. Waarom geen tijd? Waarom …..Ik kan niet schrijven? Overal hebben de dames aan gedacht. Want zeg nou zelf, iedere lees-fan denkt er weleens over na om zelf een boek te schrijven, iedereen heeft wel iets gemaakt in zijn of haar leven of heeft ideeën waar een heel goed boek uit voort zou kunnen komen. Maar het eerste wat je roept. Ik heb het druk, ik kan het niet. (Lees…Dit roep ik altijd het hardste)
Maar ik weet zeker dat deze duidelijke stappen en de begeleidende teksten maken dat je het gaat durven. Er is een opening in jouw tunnelvisie van Ik kan het niet, Ik heb geen tijd. Want een kwartier per dag heb je dat? Dan heb je tijd volgens Esther en Jolanda.
Stap voor stap krijg je niet alleen tips en trucs maar je hebt ook het idee dat je gesteund wordt. Je krijgt enthousiasmerende begeleiding en voor elk soort verhaal krijg je passende handvatten. Zo heb je rode tips voor fictieve verhalen, groene tips voor levensverhalen en blauwe tips voor non-fictie/ business verhalen. Mocht je nog geen plannen hebben, door de enthousiaste professionele manier waarop je wordt aangespoord raak je als vanzelf aangestoken. Want met dit handboek krijg je zelfvertrouwen en groeit de overtuiging tot een “Ja, ik denk dat ik het kan” gevoel.
Naast het handleidingboek, met tips en trucs, hebben de schrijfcoaches ook een Schrijfdagboek gemaakt. Een planner met 52 weken de focus op jouw boek. Je kunt jezelf hierin doelen stellen, je doelen evalueren en je kunt de stappen uitwerken welke in de handleiding worden aangeraden. Ook wordt je tussentijds getrakteerd op korte schrijftips welke uitnodigend zijn om mee aan de slag te gaan .
Kortom, met deze ideale set van de dames van der Ham en Pikkaart, heb je geen excuus meer, je kunt je niet meer verschuilen.
Wanneer je start in “Zorg dat jouw boek er wél komt” is er maar één weg en dat is de juiste weg, dat is Gaan. Zorg ervoor dat jouw boek er wél komt, samen met Esther van der Ham en Jolanda Pikkaart bewandel je het pad. Woord voor Woord, Zin voor Zin, Bladzijde voor Bladzijde de handvatten van deze boeken maken van jouw droom de waarheid
Bedankt Esther en Jolanda voor deze steun, het juiste duwtje in de rug. Mijn boek zal niet volgend jaar al verschijnen maar er zijn stappen gezet en ik beloof ik stap door.