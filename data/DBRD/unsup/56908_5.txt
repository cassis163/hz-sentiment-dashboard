Je ziet aan de schitterende cover meteen waar het boek over kan gaan.
Voor diegenen die geen Engels spreken en schrikken van de titel, bang zijn dat het boek in het Engels is schreven. De vrees is ongegrond, want het boek is in het Nederlands geschreven.
Meteen tijdens het lezen van het voorwoord wordt je nieuwsgierig naar de complete verhalen van de genoemde artiesten. Het zijn hele bijzondere, avontuurlijke verhalen, die soms een beetje ongeloofwaardig overkomen, maar daardoor juist weer geloofwaardig zijn. Je leest over mooie ontmoetingen van artiesten met mensen die ze beworder(d)en, 'gewone' mensen en fans. Het zijn verhalen die je soms bijna jaloers maken omdat je eigenlijk zelf die avonturen ook wel wilt beleven. Je ontdekt welke Nederlandse band het eerste was met een nummer-1 hit in Amerika en hoe dat verder ging. Je leest hoe de genoemde artiesten ontdekt werden en uitgenodigd werden om naar Amerika te gaan of hoe ze het zelf probeerden. Je leest welk duo het in Amerika had kunnen maken, maar door een, voor veel mensen herkenbare, reden niet doorging en dat het de andere helft van het duo uiteindelijk wel lukte nadat het duo uit elkaar ging. Je leest hoe sommige nummers geboren werden, welke hits hits werden in Amerika, maar niet in Nederland en andersom. Voor welke band het Amerikaanse avontuur heel snel ten einde was na een bepaalde zin in een van hun nummers.
Het zijn niet alleen verhalen en anekdotes van de genoemde artiesten, maar ook verhalen en anekdotes van fans die soms heel ontroerend zijn, die je raken en je anders naar de muziek van de genoemde artiest laat kijken. Het zijn niet alleen positieve verhalen, maar ook verhalen met een keerzijde, hoe sommige artiesten opgelicht zijn door bepaalde personen, hoe ze hard moesten werken om te komen waar ze wilden komen.
Het is mooi om te zien hoe bekende- en minder bekende liedjes van diverse artiesten heden ten dage nog steeds af en toe opduiken in een tv-serie, een film, een commercial of dat een (Amerikaanse) artiest die covert. Waardoor blijkt dat die liedjes tijdloos zijn.
Elk hoofdstuk begint met de highlights van de artiest in de USA en een kort stukje over hoe de artiest in kwestie het beleefd heeft. Elk hoofdstuk eindigt met een pagina muziek-weetjes over de artiest, welke muziek hen heeft ge√Ønspireerd, wat bepaalde liedjes voor hen betekende.
Het boek geeft een mooi muzikaal beeld van de jaren '70 van de vorige eeuw tot nu. Voor velen zullen bepaalde artiesten hen terug brengen naar hun jeugd, omdat ze in hun jeugd naar die artiesten luisterden, de muziek van de artiesten zullen herrineringen oproepen.
De foto's en krantenartikelen maken het boek af. Je krijgt er een nog beter beeld bij.
Kortom, als je van de muziekgeschiedenis van de Nederlandse artiesten houdt, dan is dit boek een echte aanrader. Je krijgt in dit boek echt een goed beeld van bepaalde artiesten die het wel of niet gemaakt hebben in Amerika.

Lees verder op https://surfingann.blogspot.nl/2017/10/dutch-in-usa-godfried-nevels.html.