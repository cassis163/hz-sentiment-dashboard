Strijder maakte net als de voorgaande delen een grote indruk op me! Julie begon al met een verrassing, namelijk het feit dat een geliefd personage het toch overleefd heeft. Dit schept gelijk nieuwsgierigheid en zorgt ervoor dat de lezer niet anders kan dan verder lezen. Natuurlijk kennen we na drie boeken de wereld al een beetje, waardoor Julie wat nieuwe interessante elementen toevoegt aan het boek. Denk hierbij aan de crazy science, drakenbloed in een menselijk lichaam. Dit geeft het verhaal soms een thriller/horrortintje. De ontwikkeling van de personages zijn overtuigend. Ember komt steeds meer bij haarzelf. En Dante....tja bij hem heb je af en toe de behoefte om een schop onder zijn komt te geven. Maar het is alleen maar positief voor het verhaal dat dit zulke reacties bij de lezer oproept. Zijn ontwikkeling is minder sterk, maar ik verwacht dat we in het slotdeel meer van hem gaan horen.
Strijder is simpelweg een spannend en fantasyvol boek met goede opgebouwde spanning, plottwists in een bijzondere wereld dat steeds verder uitgebouwd wordt! Ik kan niet wachten tot het volgende deel!