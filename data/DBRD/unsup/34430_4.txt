Indigo is een heerlijk vlot spannend YA- thriller boek.
Het verhaal gaat over de vriendschap en ontluikende sexualiteit van Caro met haar beste vrienden, de broers Nick en Noah. Al jarenlang gaan beide families op vakantie naar Portugal naar hetzelfde appartementencomplex.

Eenmaal daar aangekomen ontmoeten ze Pia, die het complex beheert en die een steeds grotere rol in hun leven gaat aannemen. Ook wordt duidelijk waar alle onhandige ongelukjes van de vader van Caro, Wyn, vandaan komen. Caro denkt dat ze bi-seksueel is maar voelt zich toch meer aangetrokken tot vrouwen. Pia maakt veel gevoelens bij haar los en beetje bij beetje wordt Caro meegetrokken in de wraak-actie van Pia zonder dat Caro dit door heeft.
Wanneer zij dit door begint te hebben en hierover bange voorgevoelens krijgt blijkt dat Pia de vriendschap tussen Caro en de beide broers Nick en Noah niet kapot kan krijgen. Pia gaat zelfs een stapje te ver waardoor Caro voor de broers kiest en niet voor Pia.

Naast het uitgaan in de plaatselijke disco, het ontdekken van de rest van de omgeving, het ontdekken van de ruïne waar een bizar verhaal de ronde over doet, gebeuren er ook vreemde “onverklaarbare” dingen. Dingen die je als lezer veel later pas een plek kunt geven.

Pas tegen het einde van het boek wordt de ijzersterke proloog waar het boek mee begint, pas duidelijk. De wraakactie van Pia heeft helaas verstrekkende gevolgen gehad voor iedereen.

Het boek leest als een trein. Het is een hele makkelijke vlotte schrijfstijl met leuke plotwendingen waardoor je ook verder wilt blijven lezen. Als lezer wordt je als het ware in het verhaal “meegezogen”. Je blijft nieuwsgierig naar de afloop en ondertussen denk je zelf steeds: zou dit aan de hand kunnen zijn?

Het is een zeer toegankelijk boek voor de doelgroep vanaf 16 jaar, maar ook heel goed leesbaar voor de volwassen lezer; het boek zou niet misplaatst zijn onder de gewone thrillers. Hierdoor heeft het boek me ook aardig verrast en maakt nieuwsgierig naar de andere boeken van deze auteur. Ik geef dit boek 4 sterren.