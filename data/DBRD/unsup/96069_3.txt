Dida woont met haar ouders, haar broertje Jochem en hondje Tommie in een huisje op de heuvels.
Omdat haar broertje zijn pols verzwikt heeft, is het haar beurt terug om het ganzenhok schoon te maken. Maar Dida wil eerst naar de speeltuin om de kuikens van de roofvogels uit het ei te zien komen.
Terwijl Dida in de boom klimt, komt een vos voorbij die het bot van Tommie de hond meeneemt. Deze loopt de vos achterna, samen met Dida en zo belanden ze in het verboden bos…
Dida en het wilde woud is een mooi getekend prentenboek met een toch ietwat griezelig verhaal. Waar de aquareltekening eerst vrolijk en zonnig waren worden ze in het verboden bos donker en griezelig.
Clarisse van Veen hanteert een unieke techniek waarbij ze haar verhaal vertelt aan de hand van foto’s en aquarellen nadat ze eerst een maquette heeft gemaakt van de beelden die ze wil aan de hand van hout, riet, wol, takken, touw en ijzerdraad. Dit geeft een speciaal effect.
Deze techniek, samen met een spannend verhaal, maakt Dida en het wilde woud tot een leuk voorleesboek.
Rating: 3,5/5