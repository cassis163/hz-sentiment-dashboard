IJskoud is deel 4 in de serie rondom Jessica Haider, aller eerst denk ik dat het verstandig is om te zeggen dat ik iedereen aan raad om eerst de eerste delen van deze serie te lezen voor te beginnen aan deel 4.
Je mist anders soms nét dat beetje informatie wat je wel weet als je de eerdere delen gelezen hebt.
Jessy gaat in deel4 op zoek naar de moordenaar van een media magnaat, deze koele moordenaar heeft hem vermoord en zijn vrouw zwaargewond achtergelaten. Deze moordzaak komt op het bordje van de recherche in Zuid Limburg die hun handen er vol aan hebben, en ook aan Jessica zelf want ze mag dan misschien wel bloedmooi zijn, regels daar houd ze niet van! Deze verhaallijn kent een heleboel verassingen met een uiteindelijk onverwachte ontknoping.
Zoals we weten uit de eerdere delen is Jessica ook lid van Saligia, een elitekorps dat de zaken die door de mazen van de wet glippen oplossen en passende straffen uitdelen aan de misdadigers. Voor Saligia moet ze infiltreren in Corail, een bedrijf wat zich bezighoud met cryonisme. Deze opdracht krijgt ze van de baas van het korps zelf, wat ongebruikelijk is, en dat blijkt ook wel als Jessica zich erin verdiept.
Jessica moet ook in dit deel veel van zichzelf vragen omdat haar privéleven ook nu weer veel te verduren krijgt, haar zus is getuige van een overval in het huis van Jessy waarbij deze man om het leven komt en stelt veel vragen, omdat Jessica dit op een hele andere manier oplost dan normaal gedaan wordt.
Haar opdracht voor Saligia brengt haar privé leven enorm in gevaar en maakt Jessica nog meer gedreven om de zaken op te lossen. Want haar dierbaren betekenen, zelfs voor deze keiharde dame ontzettend veel, al zal ze dat zelf niet altijd toegeven. Jessica is dan misschien wel een vrouw die mening mannenhart sneller doet kloppen vanwege haar mooie verschijning .Maar haar donkere kant kan maar beter zo ver mogelijk bij je uit de buurt blijven.

Dit boek is weer een keiharde thriller van de hand van Corine, het is een gruwelijk spannend boek wat je vanaf de eerste bladzijde beetpakt en je constant de onderhuidse spanning laat voelen waardoor je maar wil blijven lezen en het boek heel moeilijk weg kan leggen. De manier waarop deze serie geschreven is met de keiharde scenes erin maakt dat de serie veel weg heeft van Dexter, maar ook van de schrijfstijl van Karin Slaughter, deze vergelijkingen worden meermaals gemaakt, al denk ik persoonlijk dat deze serie nog net een tikkeltje beter is dan beide bovengenoemde vergelijkingen.
Kortom, ik kan niet wachten op deel5 !