Rechercheur William Olivier Layton-Fawkes van de de Londense Metropolitan Police, oftewel Wolf, is 4 jaar eerder in opspraak gekomen omdat hij de vrijspraak van de “Crematiemoordenaar” niet accepteerde en de vermeende moordenaar Naguib Khalid, in de rechtbank te lijf ging. Nu wordt Wolf, op de zaak van de “Lappenpopmoordenaar” gezet om deze brute moordenaar te stoppen. De lichaamsdelen van 6 slachtoffers zijn tot 1 lichaam aan elkaar genaaid. De Ragdoll wordt gevonden in een appartement tegenover die van Wolf. En dan wordt er een lijst vrijgegeven met 6 namen voor de volgende Ragdoll. Op 14 juli zal Wolf het laatste slachtoffer zijn. Heeft Wolf nog tijd genoeg? Is hij samen met collega's Emily Baxter en Alex Edmunds in staat de moordenaar te stoppen voor er nog meer mensen omkomen? Pas op voor de wolf in schaapskleren.

Het boek is bijzonder spannend en het verhaal neemt je gelijk in beslag. De gebeurtenissen volgen elkaar in rap tempo op. Wat losse eindjes lijken blijkt een zorgvuldig verweven verhaal met een rode draad die je pas op het eind te pakken krijgt. Ogenschijnlijk losse gebeurtenissen blijken met dodelijke precisie gepland. Als lezer wordt je meerdere keren op het verkeerde been gezet door verrassende wendingen. Soms een beetje te verrassend maar dat houdt wel de vaart erin. Het personage Wolf wordt goed uitgediept maar de anderen komen er bekaaid vanaf. Wel jammer vind ik dat het eind minder sterk in elkaar zit en daardoor afgeraffeld lijkt. Net of de schrijver toen geen “munitie” meer had… Ben wel nieuwsgierig naar nieuwe boeken van debutant Daniel Cole want hij bezit een “aardig, zieke geest” voor thrillers.

Gelezen als vooruit leesexemplaar van @Dwarsligger.