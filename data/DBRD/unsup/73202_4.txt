Op een congres in hedendaags Moskou wordt een Britse specialist in de Sovjet-geschiedenis (een niet verrassende hoofpersoon: midden veertig, beetje te dik en met een niet volledig geslaagde carriere) benaderd over een notitieboekje van Stalin door een ex-lijfwacht van Stalin's partijgenoot Beria. Nadat de lijfwacht wordt vermoord, start een gevaarlijke speurtocht naar dit boekje. Dit leidt uiteindelijk tot een confrontatie met een bizarre tegenstander, die zich verborgen heeft gehouden in de bossen bij de Poolcirkelhaven Archangel.

Een spannend verhaal op basis van historische feiten. Voor de liefhebbers van Dan Brown en Matthew Pearl een must om te lezen. Ook al duizelde me het in het begin door de vele Russische namen en komt het verhaal een beetje traag op gang, de setting is fantastisch. Een fraaie inkijk in historisch en hedendaags Rusland. De onthullingen in het aantekenboekje vormen een anti-climax, maar de confrontatie in de koude bossen en de verrassende verklaringen op de laatste pagina's, maken dit ruimschoots goed.