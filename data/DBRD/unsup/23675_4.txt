Verpleegkundige Kate wordt uitgekozen om te gaan werken op een geheime afdeling binnen de privé kliniek in Londen om bekende personen te behandelen zonder dat de media er achter kan komen. Kate ontdekt net voor zij daar aangenomen wordt dat zij een ernstige ziekte heeft. Zij heeft nacrolepsie, ook wel bekend als slaapziekte. Ze verzwijgt haar aandoening voor haar collega’s omdat ze bang is haar baan te verliezen. Wanneer zij aan het werk is op haar nieuwe afdeling gebeurd er iets met een van de bekende personen. Kate heeft slaapaanvallen en weet niet wat er precies gebeurd is. Kate wordt als schuldige aangewezen en Kate krijgt de sensatiepers achter zich aan met alle gevolgen van dien. Kate wordt geschorst en al haar collega’s laten haar direct vallen. Kate staat er helemaal alleen voor. Bovendien lijkt het erop dat naast de sensatiepers er echter nog iemand is die Kate achtervolgt. Blijkbaar is er meer aan de hand wat niet aan het licht mag komen of waar Kate niet achter mag komen. Gelukkig krijgt zij veel steun van haar buurman Nano die voor een nachtclub werkt maar ook hij heeft geheimen. Zal Kate achter de waarheid komen?
Het verhaal bouwt langzaam op qua spanning maar door de korte hoofdstukken wil je doorlezen. Het verhaal pakt je op gegeven moment en sleept je mee. De slaapziekte van Kate zit door het hele verhaal verweven en is goed uitgelegd zonder moeilijke medische termen. Daardoor wordt het verhaal ook steeds spannender en blijf je je afvragen wat Kate haar aandeel in het hele gebeuren is. Haar persoonlijkheid wordt goed uitgediept en het verhaal zit goed in elkaar. Ook de hulp die zij soms uit onverwachtse hoek krijgt zijn mooie wendingen in het verhaal. En de laatste zin geeft gelijk weer vragen hoe dat weer verder af zou lopen…
Ondanks dat Hilde Vandermeeren een Vlaamse schrijfster is merk je hier weinig van, het verhaal leest echt goed door. Erg knap gedaan. Het zit goed in elkaar en het plot zie je aankomen maar… toch een heel verrassend einde. Ik geef een kleine 4 **** sterren. Goed gedaan! Ik zou zeker meer van Hilde willen lezen en haar boek aanrader bij thriller liefhebbers.
Ik wil graag Thrillzone heel erg bedanken dat ik mee heb mogen lezen met de leesclub van dit mooie boek.