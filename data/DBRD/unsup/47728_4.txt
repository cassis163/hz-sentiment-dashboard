Schitterende doden
Eve is misdaad journaliste. Professioneel verslaat ze ernstige delicten voor IWitness tv, bijvoorkeur met het afvoeren van de lijkzak op de achtergrond. Haar werk blijft niet onopgemerkt.
Zelf worstelt Eve persoonlijk met een dementerende vader.

De moordenaar in dit verhaal heeft zijn eigen visie op het vermoorden van mensen. Moord is een kunst en moet ook al zodanig worden gezien. Hij creëert zijn eigen voorstellingen en exposities.
En daar is Eve zeer goed voor te gebruiken, via haar kan hij zijn ‘werk’ terug zien op tv.
Als de moordenaar contact opneemt met Eve, ziet de politie een mogelijkheid om haar te gebruiken de moordenaar te pakken te krijgen. Hij is ze echter steeds een stap voor.

Vanaf het begin zit er spanning in dit verhaal. De moordenaar is gelijk aanwezig en komt ook aan het woord. De spanning wordt snel opgevoerd, het aantal doden is aanzienlijk. De werkwijze van de moordenaar is divers, hij is slim en knettergek.
De rol van de vader van Eve lijkt een bijrol, maar op het einde blijkt die bijrol juist heel belangrijk.
Het is vlot geschreven, korte hoofdstukken waarin veel gebeurd, het leest snel heeft humor, en de constante spanning houdt de lezer geboeid tot het einde.