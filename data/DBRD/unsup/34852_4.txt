Eind jaren 60, Anneke telt in het gezin waarin zij opgroeit niet echt mee. Zij wil meer van het leven en schudt haar ouderlijk huis en al zijn beperkingen van zich af en komt in contact met de charismatische Blake. Blake, gevlucht uit Amerika waar hij als donkere man niet wordt geaccepteerd en zijn kansen voor de toekomst nul zijn, heeft heel uitgesproken ideeÃ«n. Anneke (zij heet later April) valt als een blok voor Blake en laat zich meedobberen met zijn wilde leven. Schrijfster Eva Kelder heeft met haar bloemrijke manier van schrijven een roman neergezet die je meezuigt in het gedachtegoed van de jaren 60 en specifiek in die van April en Blake. De worsteling van April die Blake al snel doorziet maar ook niet terug kan en wil naar haar benauwende ouderlijk huis. Kelder neemt je aan de hand mee naar door het leven van April, de vraag is: wat heeft de drang naar vrijheid April aan het einde van het boek nu werkelijk opgeleverd?