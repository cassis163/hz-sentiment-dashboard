Ik reis alleen is het debuut van de Noorse auteur Samuel Bjørk. En wat voor een debuut. Met dit boek is direct gestegen tot één van de betere misdaadauteurs.
Ik reis alleen gaat over inspecteur Holger Munch en Mia Kruger. Samen met hun speciale onderzoeksteam proberen zij een aantal moorden, waarbij er zes-jarige meisjes dood aangetroffen worden, op te lossen. Het verhaal begin direct spannend en laat je vanaf het begin niet meer los. Je leeft mee met inspecteur Holger en leeft je in in de situatie van Mia. Eer komen volop personages aan bod in het verhaal, maar toch krijgt alles uiteindelijk een plekje. Samuel Bjørk weet zijn personages goed te omschrijven, zodat je er geen eentje vergeet tijdens het verhaal. Het verhaal blijft vanaf het begin tot eind boeiend. Het liefste wil je dit boek in één ruk uit lezen. Het enige minpuntje is dan dat je nog even moet wachten tot een tweede boek. Want als je deze uit hebt, weet ik zeker dat je zijn tweede boek ook wilt lezen.