‘En als wij branden, brandt u met ons mee!’- Katniss Everdeen
Gedreven door haat, woede, verontwaardiging en verraad krijgt Katniss Everdeen de taak om als spotgaai de leider van de revolutie te worden. Ze doet haar uiterste best om haar woeste en brandende vleugels open te slaan om zichzelf en de rest van Panem te laten ontsnappen aan de onderdrukking van het Capitool.
Katniss heeft de Hongerspelen tot twee keer toe overleefd maar zolang het Capitool blijft bestaan, zullen noch Katniss noch de districten ooit veilig zijn. Verandering is dus broodnodig. Het boek omvat dan ook de oorzaak, de gevolgen en de evolutie van een opstand van de disctricten dat zich afspeelt in de toekomst in Noord-Amerika. In het eerste deel van het ver-haal beseft Katniss dat het volk haar nodig heeft en dat ze voor hen het symbool van de op-stand moet worden; de spotgaai.. Geleid door Katniss bereiden de rebellen zich in het zoge-zegde verwoeste Disctrict 13 voor op de revolutie die zij in handen gaan nemen. Het Capitool moet en zal overgenomen worden.
Het boek geeft een heel goed beeld over hoe Noord-Amerika er zou uitzien in tijden van be-zetting en onderdrukking. De verontwaardiging en de woede in het boek zijn bijna tastbaar. Zinnen zoals ‘U brandt met ons mee!’ laten ons die woede des te meer voelen.
Al duizenden keren is er geschreven over de oorlog, al honderden boeken bevatten onder-drukking als onderwerp maar naar mijn mening is er nog nooit een verhaal over deze domei-nen geschreven dat zo origineel is als Spotgaai Wat mij zo intrigeert aan dit verhaal is het maatschappijkritische aspect van het boek. Ik vind het prachtig hoe Collins ons de gevaren van de toekomst probeert voor te schotelen. Het boek is niet alleen spannend, het is ook nog eens interessant en het leert ons iets bij. Het is een groots avontuur waarin hartverscheurende en verrassende wendingen absoluut verzekerd zijn.