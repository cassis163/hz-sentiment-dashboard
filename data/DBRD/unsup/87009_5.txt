Minou dacht ‘aan de kalmte van ware liefde’. Een wensgedachte geuit in de stilte voor de storm anno 1572. Hopelijk is dit einde het begin van een tweede deel.
Het verhaal speelt zich voornamelijk af in de Languedoc van 1562: Carcassonne, Toulouse en Puivert. Met op de achtergrond een druk gevuld decor aan historisch feitelijke gebeurtenissen en namen, vertelt Kate Mosse hier een prachtig, fantasievol verhaal over het geheim van de 19jarige Minou en de gevolgen van de godsdiensttwisten op de normale gang van zaken in haar leven. Meer hoef je niet te weten over dit verhaal. Het is een indringende en onderdompelende geschiedenisles verpakt in pagina’s lang vastgehouden spanning en zich ontvouwend mysterie.