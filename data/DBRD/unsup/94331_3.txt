William Monk heet toevallig net zo als de detective waarover een televisie-serie is gemaakt die blijkbaar favoriet is bij enkele Crimezone-lezers. Die serie heb ik nog niet gezien. Deze Monk echter leeft en werkt ten tijde van de regering van Koningin Victoria, aan het eind van de negentiende eeuw.

Aangezien Jeroen al een uitgebreide recensie heeft geschreven, hoef ik hier niet in te gaan op hoofdpersonen en plot. Wat ik kwijt wil over dit boek is dat het me allemaal een beetje geforceerd overkomt. Er wordt bij tijd en wijle flink de nadruk gelegd op de tijdgeest, terwijl die aan de andere kant niet bepaald tot uiting komt in acties en gedachten van de hoofdpersonen. Het taalgebruik bijvoorbeeld is erg modern Daarnaast heeft de vertaler en/of de eindredactie bijzonder veel steken laten vallen. Regelmatig struikelde ik over hinderlijke fouten.

Jammer, want ik vond het best een heel aardig boek! De hoofdpersoon is een echte Brit, iemand die de gemiddelde liefhebber trekjes laat zien van zowel Dalziel als Morse maar dan zonder telefoon en computer.