Opmerkelijke uitvindingen is een leuk handzaam boekje met 36 uitvindingen. Deze variëren van handig en daadwerkelijk uitvoerbaar tot lijkt mij toch wat onhandig. Maar bovenal zullen de kinderen in de doelgroep (vanaf 6 jaar) hier zeker plezier aan beleven. En bij sommige illustraties zullen ze absoluut gaan lachen, gieren & brullen van de pret.

De illustraties zijn gemaakt in de herkenbare stijl van Marit maar dan wel in zwart-wit met goud als steunkleur en dat geeft best een luxe uitstraling.

Iedere illustratie is voorzien van maar één begeleidend woord. De illustraties geven je het idee dat je naar een voorstelling zit te kijken, dit komt door de omkadering.

De cover doet je ook gelijk denken aan het bezoek van een voorstelling. Door het gebruik van zwart-wit, rood en subtiel wat goud oogt het rustig maar ook luxe.

Ik vind Opmerkelijke uitvindingen een leuk boekje waarmee menig kind zich zal vermaken. Het geeft ze inspiratie en zal ze wellicht aansporen om hun eigen uitvindingen na te streven.

Deze review kwam als origineel online via mijn boekenblog