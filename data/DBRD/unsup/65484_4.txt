Hilde is de hoofdpersoon in dit boek en zij gaat op het moment door heel veel dingen in haar leven, na een scheiding is ze weer in Nederland gaan wonen, heeft ze een oude vriend ontmoet en een nieuwe baan. Dan gaat Robert, de oude vriend dood en Hilde en de familie van Robert komen voor heel veel vragen te staan. Robert laat aan Hilde zijn huis achter en zij weet niet of ze deze erfenis aan wil nemen. In ieder geval niet zonder dat haar vragen beantwoordt worden. Hilde krijgt hulp uit onverwachte hoek en samen proberen ze erachter te komen waarom ze zomaar een huis krijgt.

Alles in de stilte is een roman die je bij wijze van spreken in een adem, in een dag uit kunt lezen. Daar zorgt de prettige schrijfstijl van Kirstin Rozema wel voor. Ze is direct, laat je echt met de personages meeleven en meedenken en zorgt voor een volledig en mooi afgerond verhaal. Totaal niet afgeraffeld omdat alles op het einde nog even goed moet komen.
Maar dan komt hetâ€¦..na het lezen dringt het verhaal bij je binnen en blijkt dat ze je meer wil vertellen dan je in eerste instantie denkt. Dat de wereld kleiner is dan je denkt en dat gebeurtenissen nooit zomaar plaatsvinden. Dan komt het kippenvel en het besef dat je een hele mooie roman hebt gelezen.
Dat heeft Kirstin weer voor elkaar, dit deed ze ook bij haar vorige romans. Ze maakt een moeilijk onderwerp bespreekbaar in een heerlijk lezen roman en laat je na die tijd met vele gedachten achter. Stof om over na te denken.
Toen ik eerst las waar Robert aan overleden was dacht ik, wat een ouderwetse manier om hiermee om te gaan, dat is allang niet meer zo. Maar Kirstin laat je beseffen dat er nog generaties mensen zijn die niet zo gemakkelijk met deze zaken omgaan en de geheimzinnigheid hieromheen zorgt voor veel onrust. Bij mij als lezer maar zeker bij de hoofdpersonen.
Ik vond wel dat Hilde erg onzeker en soms met teveel gedachtes en aannames werd neergezet. Het haalde soms de verhaallijn een beetje weg maar verder heb ik heerlijk gelezen en daarna veel nagedacht over de onderwerpen en taboes die Kirstin ter sprake brengt.