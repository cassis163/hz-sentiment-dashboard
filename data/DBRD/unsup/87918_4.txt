Het duurde bij mij eventjes voor ik op het puntje van m’n stoel zat, maar toen het eenmaal loskwam was het super! Het boek begint met een aantal verhaallijnen die ogenschijnlijk niet zo veel met elkaar te maken hebben. Langzamerhand komen er namen terug die je eerder las en komen de verhaallijnen bij elkaar. Op het moment dat dat gebeurde, was ik écht geboeid en wilde ik ook écht verder lezen. Het boek leest makkelijk en vlot en dat spreekt me erg aan: ik hou niet van veel woorden voor weinig inhoud :) Het verhaal voelde heel eigentijds. Behalve dat het bij elkaar komen van de verhaallijnen soms op een verrassende wijze gebeurde vond ik het verder niet echt verrassend. Het verhaal kent veel personages die allemaal een beetje aandacht krijgen waardoor wat ingeleverd is op de diepgang. Voor mij is inleven in deze personages dus niet echt gelukt. Aan de ene kant wel jammer, maar aan de andere kant was het ook op deze manier nog een super goed boek met een grandioos einde.