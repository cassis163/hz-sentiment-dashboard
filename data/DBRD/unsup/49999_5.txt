Yougian is een zeer rustig dorpje, waar bijna nooit iets gebeurt. Totdat op een avond een meisje voor de deur van de Daly’s opduikt. Ze is er slecht aan toe. Ze weet niets meer van haar verleden, alleen dat ze uit de Kristalbergen komt. De Daly’s nemen haar in huis en gaan haar al snel als hun eigen dochter zien. Hun zoon Justin sluit Allyn meteen in zijn hart. Ze worden vrienden.
Justin komt er achter dat Allyn bepaalde krachten heeft, maar hij besluit het geheim te houden.
In het dorp houden ze niet van vreemde dingen. Ze kijken Allyn al zo raar aan. Ze is ook een magisch mooie verschijning. Ze ziet er betoverend uit! Ze worden beiden vrienden met James, een jongen met zeer rijke ouders. De drie zijn onafscheidelijk. Totdat ze allebei gevoelens voor Allyn krijgen, dat drijft ze uit elkaar. Het dorp krijgt ook nog eens te horen dat een Harpij gesignaleerd is! Een Harpij is een monster wat mensen meedogenloos afslacht en geen genade kent. Ze moeten zich gereed maken. Allyn weet dat de Harpij voor haar komt. Ze hebben een verleden samen, die ze het liefste zou vergeten. Ze weet dus dat ze moet vertrekken, zodat de mensen in het dorp veilig zijn.
Kan het dorp de Harpij verslaan? Dit verhaal moet je echt lezen..Een dikke vette aanrader!*****

Ik vind het karakter van Allyn echt heel goed. Ze is zo sterk en durft van alles. Dat vind ik echt heel bijzonder. Haar doorzettingsvermogen en de gave om het goede te zien in mensen, dieren en monsters! Ze kan niet geloven dat iets door en door slecht kan zijn!

Wat een ontzettend mooi en origineel verhaal! Het is echt een verhaal wat je nog nooit eerder hebt gelezen. Dat vind ik persoonlijk echt heerlijk! En ook een verademing. Vanaf de allereerste bladzijde had het boek mij in zijn macht. Lekker vlot geschreven. Korte hoofdstukken.
Spanning, magie, vriendschap en romantiek zit volop in dit verhaal. En ook mysterieus, het heeft van alles wat. Je moet toch echt verder lezen om uit te vinden of de Harpij verslagen kan worden! En je wilt weten hoe het Allyn en Justin vergaat. Ik wil ook zeker de volgende boeken over Yougian gaan lezen!