Topboek wat ik met veel plezier heb gelezen en een echte page-turner! Oktober is het debuut van SÃ¸ren Sveistrup, of tenminste boek-debuut, want Sveistrup is vooral bekend als scenario schrijver van de Deense serie 'Forbrydelsen', bij ons bekend als 'The Killing'. Je weet wel, die serie met rechercheur Sarah Lund, die altijd van die gebreide kabeltruien droeg.
Oktober leest dan eigenlijk ook als een film; flashbacks en 130 korte hoofdstukken in een boek van 544 pagina's houdt de vaart er goed in. Misschien geschreven met het oog op een eventuele verfilming?
Veel details en de karakters zijn goed uitgewerkt, en alle lijntjes kloppen gewoon. Goede, originele en spannende misdaadthriller met een verrassend plot, hopelijk is dit boek de aanzet naar een nieuwe serie.