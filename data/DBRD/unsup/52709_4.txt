Ik heb genoten van Hemelen, zoals van alle boeken van Marion Pauw die ik heb gelezen. Heerlijk makkelijk lezen, eigenlijk een heel eenvoudig verhaal dat plezierig voortkabbelt, waar toch beetje bij beetje een heleboel pijntjes en frustraties van de diverse hoofdpersonen aan de oppervlakte komen. Normale mensen met normale - of in ieder geval begrijpelijke - problemen. Het maakt voor mij het verhaal geloofwaardig, een beschrijving van het dagelijks leven van gewone mensen. En dan toch dat thrillerelement en die verrassende ontknoping op het eind. Ik had van alles verwacht, iedereen van alles toegedicht, maar het liep toch anders. Heerlijk!