Het zijn maar 56 matig geschreven pagina's , maar het waargebeurde verhaal van de knokploeg van The wave pakt wel even een van de grootste thema's van de 20e en 21e eeuw aan: Want hoe kon het Nazisme ontstaan? De brave puberkinderen op de Amerikaanse high school konden niet geloven dat ook zij in no time tot Befehl ist Befehl-types konden worden omgeturnd. En zoals al veel sociaal-psychologiscje experimenten hebben laten zien: dat is zó gebeurd. Zo snel zelfs, dat het experiment al na een paar dagen moet worden stopgezet.
Door de leraar die het bedacht zelf, want niemand kijkt op als hij met en lijfwacht de lerarenkamer betreedt - moet kunnen. Dát is het meest beangstigende, zei de auteur in een interview. Het citeert Einstein, die zei: het kwaad zit niet in de natuur, het zit in de mensen die zich actief manifesteren, én in degenen die wegkijken.