Voor de Hebban leesclub las ik "Een jaar na Milo". Bedankt dat ik mee mocht doen !

Een jaar na Milo is het verhaal van Janine , ze vertelt over haar huwelijk met Milo. Haar onvruchtbaarheid en het overlijden van haar man. Deze heftige gebeurtenissen volgden zich kort op elkaar. Na het overlijden van haar man kwam Janine tot de ontdekking dat hij een dubbel leven leidde.

Hij heeft in een one-night stand een kind verwekt bij Isabel. Janine ontdekte dit per ongeluk na het overlijden van haar man toen zij in z'n mobieltje keek. Dit bracht haar volledig van haar stuk en haar huwelijk kwam daarmee in een ander daglicht te staan. Ze realiseerde zich hierdoor dat er een hoop te verklaren viel uit haar huwelijk. De afstandelijkheid en het gebrek aan liefde in de laatste maanden voor het overlijden van Milo.

Ze zoekt steun bij haar beste vriendinnen en zo goed en kwaad als het gaat probeert ze haar normale leven weer op te pakken. Haar samen komen met haar beste vriendinnen, haar werk en de maandelijkse leesclubjes.

Het boek is ingedeeld in 12 maanden. Je begint in September en eindigt in Augustus. Het is dus geschreven in een dagboek stijl. We lezen vanuit Janine dus in de ik-vorm. Erg goed gekozen in dit geval.

Dit boek is zo prachtige geschreven. Je voelt alle emoties en kunt je zo goed verplaatsen in alle personages. Milo werd zelf ook verscheurd door schuldgevoel vertelt Isabel. Hij heeft dit ook nooit zo gewild. Maar toch voelt Janine boosheid naar en teleurstelling in Milo. Het is heel wat als je zelf onvruchtbaar bent en je man verwekt een kind bij een ander. Na een one-night stand nog wel.

Het is mooi om te lezen dat Janine zoveel steun kan vinden in de mensen om haar heen. De buurvrouw die eten brengt, haar werkgever die alle begrip toont voor haar rouwverwerking, de betrokkenheid van haar vriendinnen vond ik matig. Janine heeft zichzelf natuurlijk wat afzijdig gehouden. Wat ook logisch is. Had er toch iets meer van verwacht. Ze ontwikkelt de hechte vriendschap met Isabel en vind weer liefde in Isabel haar broer Arno. Ik moet toegeven dat ik ook een beetje verliefd op hem werd. Zo mooi neergezet.

Liefde, haat, vriendschap, rouwverwerking en vergeving komen voorbij. Ook laat dit boek je zien hoe dun de lijn tussen haat en liefde eigenlijk is.