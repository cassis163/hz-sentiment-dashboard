Ik ben heel erg geïnspireerd door het lezen van dit boek. Het is eigenlijk een informatief boek over hoe je een gedicht moet/kan schrijven maar door de leuke voorbeelden die gebruikt worden en vooral door het in beeld brengen van de sonnetten blijft het van A tot Z ontzettend leuk om te lezen.
Ik heb heel veel zin om met de kinderen uit mijn klas ook te gaan dichten, vooral de getekende sonnetten bieden veel mogelijkheden. Het beste verduidelijk ik dit in een eigen sonnet ;-)

Kinderen: Opgelet
Dit moet je weten
En nimmer meer vergeten
Zo schrijf je een sonnet

Twee coupletten van vier regels
En dan nog twee van drie
Je hebt het zo onder de knie
Het schrijven mag ook op vier tegels

Jullie omarmende rijm
Kijk wat ik zie
Liefde voor de poëzie

Weg kale tegels op het plein
Met krijtjes in een net
Maken wij een beeldsonnet