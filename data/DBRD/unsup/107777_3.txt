Schakel is het tweede deel in de Silo-trilogie, de prequel in feite. Van het eerste deel weten we uiteraard al dat er meerdere silo's zijn en nu wordt uit de doeken gedaan hoe het zover is kunnen komen dat de mensheid, het overgebleven deel toch, in silo's leeft.
Dit is een traag boek en niet spannend. Het hele verhaal wordt verteld in verschillende tijdszones, tussendoor staan ze aangeduid in een tijdslijn en dat is wel handig, niet dat er zo heel moeilijk is.
De eerste periode loopt van 2049 tot 2052 wanneer de 'oriÃ«ntatie' plaatsvindt. Donald krijgt een architecturale opdracht waarvan hij denkt dat het een ontwerp is van een tijdelijk onderkomen in geval van nood. Voor de lezer is het duidelijk dat hij de silo ontwerpt. En dan is daar uiteindelijk het moment dat de silo in gebruik wordt genomen. Dit laatste feit wordt in sneltrein afgehaspeld in het boek.
Dan is er het leven in silo 1 dat de andere silo's bestuurt, drie 'ploegendiensten' worden beschreven met elk ongeveer honderd jaar tussen. Wanneer uiteindelijk de silo's uit het eerste boek in beeld verschijnen en enkele personages van toen uitgewerkt worden, wordt het boek pas echt boeiend en interessant.
Schakel is een goed boek dat vlot leest maar mist de spanning van deel 1. Het wekt echter wel de belofte van een spannend derde deel (Stof) dat ook reeds in Nederlandse vertaling verschenen is.