Hoe kies je een boek? Wat mij betreft zijn er verschillende mogelijkheden. Vaak raadpleeg ik recensies op Dizzie of andere websites of lees deze in dagbladen en tijdschriften. Spreek dit mij aan dan reserveer ik het boek online bij de bibliotheek. Soms duurt het even, zeker bij nieuwe boeken, maar het wachten wordt altijd beloond. Ook ik heb inmiddels een E reader met tig boeken, maar ik heb een duidelijke voorkeur voor het papieren boek. Maar... het allerleukste blijft toch een  fysiek bezoek aan de bibliotheek. Snuffelen tussen de rijen boeken, de rust, de sfeer, op zoek naar het vinden van toch weer een bijzonder boek. Zoals deze roman dus. Een verhaal over Mary, een weinig opvallende vrouw met een weinig opvallend leven. Aan de vooravond van haar vijfentwintig jarige huwelijk met Jimmy Gooch komt deze niet meer thuis van zijn werk. Zonder reden en zonder een bericht achter te laten. Wel staat er zomaar 25000 dollar op hun gezamenlijke rekening. Ze begint een zoektocht naar haar verdwenen man, maar het wordt vooral een zoektocht naar haar zelf. Ze worstelt met haar zwaarlijvigheid als gevolg van een jarenlange eetverslaving en dat uit zich in een laag zelfbeeld. Naarmate het verhaal vordert, wordt het steeds minder belangrijk of zij Jimmie terugvindt. Het belangrijkste wordt het om haar zelf terug te vinden en de strijd aan te gaan met obesitas. Lori lansens maakt van een gewone vrouw een hele bijzondere. Aangename manier van schrijven met diepgang en rake typeringen. In een paar dagen uitgelezen en zeker van plan om haar andere boeken ook te lezen.