Armada is onmiskenbaar een sciencefiction boek. Dit maakt de kaft al duidelijk, maar ook tijdens het lezen ontkom je niet aan termen over gamen, maar ook grote namen in de sciencefiction worden genoemd. Hiermee zou Armada geschikt zijn voor de fanatieke gamer die niet leest, omdat hij zich niet verbonden voelt met de boeken.

In Armada wordt de theorie beschreven dat films zoals Star Wars door de overheid gemaakt zijn, om de mensheid voor te bereiden op aanvallen van buitenaf. Door middel van de game Armada worden de beste gamers gezocht en vervolgens gerekruteerd om te helpen de aarde te verdedigen. Zack Lightman, hoofdpersoon in Armada, is een van hen.

Niet alleen moet hij de aarde zien te redden, ook ontdekt hij steeds meer over zijn verleden en met name zijn vader, die hij nooit heeft gekend.

Er zit een rap tempo in het verhaal die ervoor zorgt dat het verhaal goed te volgen blijft, maar gelijkertijd nergens traag of langdradig wordt. De spanning is duidelijk voelbaar en dat maakt dat hij ideaal zou zijn als verfilming. Ik weet dat ik in elk geval zou kijken!