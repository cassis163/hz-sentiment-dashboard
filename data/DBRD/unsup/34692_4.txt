Na het lezen van deel 1 ‘Drie vrienden, een huis (en een klusjesman)’ mocht ik nu ook deel 2 ‘Daar heb je vrienden voor’ lezen voor de leesclub. Na genoten te hebben van het eerste deel hoopte ik op hetzelfde voor dit tweede deel en dat is zeker gelukt.
In dit deel speel Joost de hoofdrol, met hem hebben we in deel één al kennisgemaakt, toch denk ik dat het goed te doen is om dit boek te lezen zonder dat je eerst het vorige deel hebt gelezen.

Joost geraakt in een crisis, hij begint ineens hevig te verlangen naar een kind in zijn leven en hij verliest op één dag zijn twee banen en weet het allemaal niet meer zo. Hij heeft een symbool in de kelder van het museum ontdekt en begint een zoektocht naar de betekenis hiervan. Ondertussen schrijft hij een boek en is op zoek naar een moeder voor zijn kind. Zijn avonturen zijn weer vol humor geschreven en in kleine hoofdstukken waardoor het niet moeilijk is om in het verhaal te duiken en er in mee te gaan.
Persoonlijk vind ik dit boek zeker weer het lezen waard, ik heb genoten en kijk uit naar deel 3 ‘Vrienden voorhet leven’ waar ik nu in ga duiken.