Heel lekker geschreven zoals ik van Jelle gewend ben. Fijne metaforen, lekker hier en daar de knipogen en terugkerende lama’s, broccoli en scheten… Wat mij het meeste opviel is dat dit boek ‘volwassener’ is, in vergelijking met Steeds Leuker en met de dagelijkse ‘luchtige’ artikelen van de website. Het boek leert je anders naar zowel jezelf, als je omgeving te kijken, meer te leven in het moment en niet gestresst te raken van alles wat zich afspeelt in je hoofd, want daar is waar het vaak enkel speelt: in je hoofd. Door middel van de praktische tips in Leven met wind mee leer je je gedachten te laten voor wat ze zijn, waardoor je rustiger, positiever en productiever wordt! Voor iedereen die al fan was van alles wat Jelle schrijft is dit een mooie opvolger van Steeds Leuker, maar als je een 'nieuw ei' bent, dan is dit boek ook zéker een must-read om vervolgens verslaafd te raken aan alle inspiratie die Jelle deelt op zijn website.