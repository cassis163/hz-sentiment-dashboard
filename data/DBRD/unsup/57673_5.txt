Wat een pageturner. Ik ging steeds sneller lezen....

Ik ben blij deze auteur te hebben leren kennen. Een spannend verhaal en met diverse twists erin verwerkt. Een paar keer had de schrijver mij echt te pakken. En zat ik, met een hardop "huh?", het boek te lezen. Ik vond "Ik reis alleen" een vlot geschreven boek. Korte hoofdstukken en het verhaal leest lekker door. Er waren wel veel personages, waar ik normaal gesproken geen fan van ben. Maar het past en klopt in dit verhaal. De karakters worden kort uitgediept en het verhaal blijft overzichtelijk voor mij. De personages Holger en Mia zijn grappig en goed op elkaar ingespeeld. Het zijn fijne en menselijke karakters. Ook het recherche team vond ik bijzonder, terwijl mij dit normaal niet zo boeit. Ik leefde echt mee in deze thriller.

Op naar het volgende boek van Bjork. Komen Mia en Holger terug?