Het moment waar normaal gesproken een moeder het ergste tegenop ziet is het verlaten van de kinderen van het ouderlijk huis, maar dat het een keer gaat gebeuren lijkt onvermijdelijk.
Bij dit gezin verlaat de zoon het ouderlijk huis om te gaan studeren, maar al ras blijkt dat hij hier nooit aan is begonnen en is verdwenen, en erger nog hij is verdwenen omdat hij dat zelf wil, een nachtmerrie voltrekt zich rond het gezin en zijn kleine vriendengroep.

Het schrijversduo Nicci French heeft mij altijd wel redelijk weten te boeien, een boek van Nicci Gerrard (de ene helft) had ik nog niet gelezen.
Ik vond het een buitengewoon goed boek, het verraste me echt, mijn vrouw had het boek gewonnen en ik ben er maar gewoon aan begonnen, maar na de eerste bladzijden wist ik al dat dit boek me in zijn macht zou houden tot de laatste letter, vooral als de kinderen hebt van dezelfde leeftijd en je kunt voelen wat deze mensen meemaken, een topboek!