Dit boek zal velen van de lezers boeien en ontroeren, wat een debuut!

Een Indiaas, islamitisch gezin, vader moeder, twee dochters en een zoon, zijn geëmigreerd naar Californië.
Terwijl Hadia, Huda en Amar zich proberen aan te passen aan het Amerikaanse leven, proberen de ouders hun traditionele normen en waarden te behouden en zij geven hun kinderen ook weinig ruimte zich te ontplooien naar de westerse maatstaven.

Het boek begint met het gearrangeerde huwelijk van Hadia, waar ook haar broer Amar bij aanwezig is. Amar is enkele jaren eerder vertrokken uit het gezin, hij probeerde zich te onrtworstelen aan de vele tradities en gewoonten van zijn ouders. Toch komt hij terug omdat hij hoopt weer in de familiekring te worden opgenomen.
We lezen over de ouders Layla en Rafiq, zij houden van elkaar en van hun kinderen, maar weten niet goed hoe ze dat moeten tonen. Rafiq uit zijn onmacht vaak in boosheid, Layla kan haar tranen vaak niet verbergen.
Moslims werden ten tijde van het verhaal met grote achterdocht bekeken, ook dat heeft zijn sporen nagelaten in het gezin.

Het is een boek vol liefde, maar ook met vele tragedies die je niet onberoerd laten.
Ik ben nu al nieuwsgierig naar het volgende boek, ik heb ervan genoten!