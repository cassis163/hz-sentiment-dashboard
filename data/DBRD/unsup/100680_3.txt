Een aantal jaren geleden was ik echt fan van Tess Gerritsen, maar de laatste boeken vielen me een beetje tegen. Misschien een soort verzadiging ?
Ik was erg benieuwd naar dit nieuwe boek zonder de bekende hoofdpersoenen. Erg verrassend !
Het doet in het begin van het verhaal een beetje bovennatuurlijk en occult aan; ik vond dat intrigerend, maar het voelde ook wat ongemakkelijk( beetje goedkoop ) . Het geschiedenisdeel van het boek is goed leesbaar , maar het thema is wel erg bekend en veelgebruikt; joden sparen als ze "nuttig"zijn ( muzikanten bv.)
Een ander aspect is het psychologische deel : alles wordt vanuit Julia bekeken . Dit geeft de lezer al een wantrouwend gevoel . Ook dat is verrassend ! Persoonlijk vind ik dit soort beschrijvingen typisch iets voor een vrouwenboek en dat is niet geheel mijn ding.
Kortom een mix van aardige verrassende zaken. Teleurstellend ( maar onvermijdelijk ) was de ontknoping ; toch een soort medisch deus ex machina die alle gedachten van Julia in een ander licht plaatsen : jammer.
Trouwens het aspect van de Italiaanse familie die zich bedreigd voelde en tot actie overging vond ik wel weer geloofwaardig.
Het boek leest lekker weg en is een originele mix van verschillende genres. Ik blijf toch ook wel achter met gemengde gevoelens : 3 sterren is wel genoeg.