Dit prachtig uitgevoerde boekje is geschreven door de Koreaanse boeddhistische monnik Haemin Sunim. In korte teksten, aangevuld door nog kortere opmerkingen, adviezen en aanwijzingen geeft hij zijn mening over allerlei zaken, verdeeld in hoofdstukken over rust, mindfulness, passie, relaties, liefde, het leven, de toekomst en spiritualiteit.
Het zijn vaak dingen, die je ook zelf kunt bedenken, maar dat doe je nu eenmaal niet altijd. Het lezen is buitengewoon rustgevend. De schitterende afbeeldingen en het handzame formaat van dit boek dragen daar nog aan bij.