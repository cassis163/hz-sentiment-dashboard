"Vaelin al Sorna", het eerste deel van de "In de schaduw van de raaf" trilogie van Anthony Ryan, valt met een woord te beschrijven als intrigerend. Het boek lijkt zich af te spelen rond de tijd van de middeleeuwen maar al snel wordt duidelijk dat de wereld in het boek niets lijkt op de wereld zoals wij die kennen.

Het boek zit vol mysterie en grijpt je al vanaf de allereerste regels bij de lurven. Tijdens het lezen waan je je door een wereld waarin niets is wat het lijkt en waar je altijd op je tellen moet passen. Anthony Ryans duistere, niet al te ingewikkelde schrijfstijl maakt het verhaal helemaal compleet.

In dit boek staat niet alleen een dijk van een verhaal, dit boek is ook een weerspiegeling van de maatschappij. Het laat namelijk zien wat haat en liefde voor een geloof met ons doet en wat de gevolgen daarvan kunnen zijn.