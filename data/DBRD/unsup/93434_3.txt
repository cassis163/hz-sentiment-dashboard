In het begin is het een beetje inkomen in het boek, maar zodra je eenmaal in het verhaal zit, dan wil je het liefst doorlezen. Het verhaal word geschreven vanuit Ellery, een meisje dat bij haar oma in Echo Ridge gaat wonen, en vanuit Malcolm, het broertje van Duclan, de hoofdverdachte in de zaak van Lacey. Zodra Ellery in Echo Ridge aankomt blijken er rare dingen aan de hand te zijn. Kan ze er samen met Malcolm en haar andere nieuwe vrienden erachter komen wie er achter deze gebeurtenissen zit?

Karen M. McManus heeft een makkelijk leesbare schrijfstijl, maar doordat ze vanuit meerdere personages schrijft, is het soms wat onduidelijk vanuit welk personage ze nou eigenlijk schrijft. Ook blijft de spanning vrij laag. Het plot was daarentegen verrassend.

Ik heb begrepen dat dit boek het begin gaat worden van een trilogie, dus ik ga zeker een poging wagen om de volgende delen te lezen!

"Twee kunnen een geheim bewaren" is een aanrader als je op zoek bent naar een makkelijk boek met een verrassend plot, ondanks dat de spanning misschien wel iets afwezig is.