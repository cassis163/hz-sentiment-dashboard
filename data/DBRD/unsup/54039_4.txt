Hoeveel verhaal kun je kwijt in een weekend? Nou, heel veel, blijkt uit deze psychologische roman.
Ian vertelt het verhaal en automatisch leef je dan in het begin met hem mee maar naar mate het verhaal vordert en je ook de mindere kanten van Ian ontdekt begint langzaam je perspectief te verschuiven. Hoe komt Ian eigenlijk aan die schulden en wie was er tijdens de studietijd nou eigenlijk bevriend met wie en waarom? Een intrigerend boek wat heel snel leest en moeilijk is weg te leggen.