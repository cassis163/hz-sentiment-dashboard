Sneeuwpaarden is het tweede deel van de trilogie Ridders Gezocht met dezelfde hoofdpersonen. Het is verstandig om eerst deel één te lezen, de karakters groeien namelijk door.
De bekende tieners (en hun ouders) uit deel één spelen de hoofdrol samen met hun paarden. Dezelfde humor en beschrijvende, vlotte schrijfstijl van H.M. Bootsman zijn duidelijk en herkenbaar. Maar allemachtig, dit is een stukje spannender, en het is daarmee geen traditioneel kinderboek meer. De oudere kinderen, begin middelbare school zullen hier echt van gaan genieten (en hun ouders ook!)