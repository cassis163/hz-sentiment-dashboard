Spannend. Daar ga je meestal vanuit wanneer je een thriller leest. Dat deed Ã­k bij dit boek ook. Maar spannend vond ik het boek niet. Dat wil echter niet zeggen dat het boek niet leesbaar is. Integendeel. Het boek leest erg vlot weg.

De hoofdstukken bestaan uit een mix van het heden en verleden. Waarbij ik me soms wel eens afvroeg of bepaalde passages die zich in het verleden afspelen echt nodig zijn voor het verhaal. Opvallend vond ik het karakter van Rhonda, de hoofdpersoon. Ze is 23 jaar oud, maar vaak kreeg ik de indruk dat ze een stuk jonger was. Alsof ze nog in haar tienerjaren was blijven hangen.

Er zijn momenten in het verhaal die voorspelbaar zijn, maar toch zijn er ook verrassende wendingen. Met name in de laatste hoofdstukken wanneer duidelijk wordt wat er, zowel in het verleden als het heden, precies gebeurd is. Ondanks de wat mindere kanten van het boek vond ik het wel 'plezierig leesbaar'.