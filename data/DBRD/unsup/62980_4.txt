Deze schitterend geschreven roman verteld op een ontroerende en aangrijpende manier het levensverhaal van Patricio en Gloria.
Patricio emigreert in 1947 vanuit Spanje naar Cuba om te ontsnappen uit de ellendige omstandigheden waarin hij verkeerde. Cuba was destijds een welvarend oord waar de kansen lagen.
Met zijn vlotte babbel en verkooptalent weet Patricio een baan te bemachtigen in het beroemde warenhuis El Encanto.
Hier loopt hij letterlijk Gloria tegen het lijf, een vrouw die al snel zijn grote liefde blijkt te zijn.
Gloria is echter getrouwd met Cuba’s grootste en beruchtste maffiabaas César, een man die zijn vrouw voordurend in de gaten laat houden. Overal waar Gloria gaaat weet ze de ogen van haar schoonzus Marita op zich gericht.
Dit maakt de kansen om samen te zijn voor Patricio en Gloria erg schaars en zeldzaam.

Wanneer je bij dit boek slechts een gewone doorsnee liefdesroman verwacht wordt je getrakteerd op zo veel meer….
Het boek vertelt het verhaal op een zeer gedetailleerde en beschrijvende wijze waardoor je je echt in Cuba waant, geuren, kleuren en muziek, het is alsof je er middenin zit. De sfeer en levenswijze van de personen uit het boek wordt zo beschreven dat je een schitterende, en verassende kijk krijgt op het Cuba van voor Castro.
Het is tegelijkertijd ook een mooi historisch verhaal waarin echt bestaande figuren die ons allemaal bekend zijn voorbij komen; onder andere Che Cuevara, Ava Gardner, Hemingway en Einstein passeren de revue.
Even googlen leert dat het warenhuis El Encanto ook echt heeft bestaan, dit geeft het verhaal wat mij betreft een grote meerwaarde.

Verder kom je al lezende meerdere mythologische figuren en begrippen tegen; zo passeren de Centaur, sibillie, de pyrrusoverwinning en de Odyssee..
Of dat nog niet genoeg diepgang aan het verhaal geeft komen ook nog een aantal klassiekers voorbij als On the origin of spieces van Charles Darwin, Gejaagd door de wind van Margareth Mitchell, Twintig duizend mijlen onder zee van Jules Verne.

Het boek sleept je mee in het leven van Patricio en Gloria, een stel dat door omstandigheden nooit echt samen kan zijn, maar dat trouw blijft aan elkaar, het is een roman over liefde, onmogelijke liefde, geluk, leed, vastberadenheid en vriendschap.
En het laat je niet meer los tot de laatste bladzijde gelezen is…