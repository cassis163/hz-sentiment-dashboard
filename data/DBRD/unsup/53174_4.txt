In het boekje van Hommel tot hooiwagen worden bijzonderheden over 27 kleine diertjes omschreven. Het gaat niet alleen over insecten maar ook over bijvoorbeeld spinnen en regenwormen.

Monica Wesseling omschrijft op leuke en luchtige wijze enkele bijzonderheden van deze kleine diertjes. Ze is een gepassioneerd natuurjournaliste en schrijft voor diverse tijdschriften.

Na het lezen van dit boek krijg je een andere kijk op deze diertjes. De hoofdstukken hebben zulke leuke namen, bijvoorbeeld: stinkende goochemerds of wondknabbelaar en detective dat je nieuwsgierig maakt, waar het hoofdstuk over gaat. Het boek is informatief en leest prettig weg.

Ik denk dat er voor elke natuurliefhebber wel nieuwe dingen te ontdekken valt in dit boek. De standaardverhalen over dat het lieveheersbeestje met 7 stippen, 7 jaar oud is natuurlijk niet waar, dit staat ook omschreven. Maar wist u bijvoorbeeld ook dat ze aan “nuttig kannibalisme” doen?

De kleuren en de tekeningen gemaakt door Femke den Hartog zijn een goede aanvulling op het boek.
Kortom een leuk boek die af en toe een glimlach te weeg brengt en je op een leuke manier het nut van deze dieren duidelijk maakt.

Een leuk boek voor elke natuurliefhebber.