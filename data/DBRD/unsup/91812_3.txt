Ik kreeg via Hebban de kans om dit eboek als preread te lezen.
Het verhaal heeft drie hoofdpersonages die elk hun eigen geheim angstvallig proberen verborgen te houden; Op het eerste zicht lijkt dit niets nieuws, maar Pinborough is er wel in geslaagd om dit een interessante twist te geven.
Ik keek er enorm naar uit om het boek te lezen want ik wou al langer eens van haar iets lezen. Ik ben echter een beetje teleurgesteld. Het is geen slecht boek maar het ontbrak voor mij aan spanning. Ik ben nooit echt meegezogen in het boek.
Ik denk dat dit deels komt omdat ik twee van de hoofdpersonages namelijk Lisa en haar dochter Ava te overdreven vond uitgeschreven. Voor mij kwamen ze niet natuurlijk over, waardoor het moeilijk werd om met hun mee te leven.
Het verhaal van Marilyn is dan wel één dat veel geloofwaardiger over komt.
Het boek schakelt zowel tussen de drie hoofdpersonagas als tussen het heden en het verleden. Dit was met momenten wel zeer verwarrend.
Dus zoals ik reeds zei is het zeker geen slecht boek. Ik heb het boek graag gelezen, maar ik had niet het gevoel dat ik alles zo snel mogelijk wou weten.