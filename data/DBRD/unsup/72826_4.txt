Voor vierendertig meisjes is de Selectie de kans van hun leven. Ze krijgen de kans om hun leven te ontvluchten die vanaf geboorte voor hen is bepaald. De kans om opgenomen te worden in de wereld van glitterjurken en dure juwelen. En de kans om in het paleis te wonen en het hart van de knappe prins Maxon te winnen.
Maar voor America Singer is geselecteerd worden voor de Selectie een nachtmerrie. Het betekent dat ze afscheid moet nemen van haar geheime liefde Aspen, die een kaste lager is dan haar. Ze verlaat haar huis om aan een competitie deel te nemen voor de kroon die zij niet wil. Dit terwijl ze in een paleis woont dat constant onder aanval staat van de gewelddadige rebellen.
Dan ontmoet America prins Maxon. Langzaam twijfelt ze aan de plannen die ze voor zichzelf heeft gemaakt en realiseert dat het leven waar ze altijd van droomde in het niets valt van een leven waar ze nooit van had kunnen dromen.


Ik heb lang getwijfeld of ik dit boek zou lezen, ik wist namelijk niet of dit wel iets voor mij was. Ik bedoel maar: een prinses op de voorkant, het was me veel te meisjesachtig. Daarom was het een opluchting toen ik ging lezen en America juist niet zo’n meisjemeisje was.

Ik begon dus sceptisch aan het boek en het begin gaf me te veel om negatief over het boek te blijven denken. Naar mijn gevoel was het begin te veel als het begin van Hunger Games en had het heel erg veel weg van Assepoester (en eigenlijk was dat het hele boek wel een beetje). Het begin was niet erg overtuigend en ik vond het weinig origineel.

Maar voordat ik het doorhad werd ik compleet in het verhaal gezogen. Mijn eerste gedachten waren: Wat kan er nou eigenlijk in zo’n paleis gebeuren dat echt interessant is, maar daar zat ik verkeerd. Het was juist erg boeiend en ik denk dat het door de rebellen komt dat het echt spannend werd.

Daarnaast was de romantiek ook heerlijk. Prins Maxon is echt om verliefd op te worden en dat doen dus ook veel meisjes in dit boek. Maar daarnaast heb je ook nog de knappe Aspen, America’s vriendje thuis. Hoewel dit boek lekker romantisch wordt af en toe, werd het niet te veel. Dit is iets wat al snel gebeurt als het onderwerp van het boek is dat een prins zijn toekomstige echtgenoot zoekt.

De focus van dit boek ligt dus echt op de selectie en wat er in dat koningshuis gebeurt, maar hier en daar krijg je wat meer mee over de wereld daarbuiten. Dit vind ik vooral heel interessant want dat is de worldbuilding die dit boek weer uniek maakt. Pas later in de serie zal hier meer over te zien zijn, maar nu krijg je alvast iets mee over de rebellen en het kastenstelsel.

En mag ik nog eventjes zeggen dat America een geweldig hoofdpersoon is? Ik vind het geweldig dat ze zo erg zichzelf blijft, iets wat ik ook altijd belangrijk vind. Ze zal ook altijd doen waar ze zich zelf het beste bij voelt. Sterk, maar gevoelig en altijd zichzelf, ze is perfect!

Cijfer: 7.5