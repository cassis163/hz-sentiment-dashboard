In De gouden kooi spelen 6 Bonobo's de hoofdrol, ze leven in het Great Ape Language Lab en worden verzorgd door Isabel Duncan. Als er een bomaanslag wordt gepleegd op het lab raakt Isabel zwaargewond. Als daarna de apen worden verkocht voor een reality show wil Isabel koste wat kost zorgen dat de apen daar worden weggehaald. Samen met journalist John Pigpen en staigiare van het Great Ape Language Lab Celia doen ze er alles aan om de apen terug te krijgen.

Sara Gruen heeft zelf veel onderzoek gedaan naar het gedrag van Bonobo's bij het Great Ape Trust waardoor het verhaal geloofwaardig overkomt. Het verhaal verder heeft alles wat je wil in een boek, spanning, romantiek, en af en toe zit je met een lach op je gezicht te lezen. Het verhaal leest als een trein en ondanks dat je de apen in je hart sluit, is het boek eigenlijk niet veel meer dan een lekker tussendoortje.