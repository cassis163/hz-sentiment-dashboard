Het verhaal is meteen weer lekker spannend en ontzettend boeiend! Leuk om te lezen wat dat groepje 11-jarigen iedere keer weet te bedenken en wat voor resultaten ze ermee boeken. En naast hun avonturen en onderzoeken hebben ze ook gewoon hun tiener-struggles natuurlijk, het blijven kinderen. Heel erg leuk gedaan!

Weer van begin tot eind één groot avontuur waarbij we onderweg ook nog wat dingen opsteken over de kunstenaar en de kunstwereld. Ik geniet zo van deze verhalen! En ik kan helemaal voor me zien dat mijn oudste (nu 7) als hij deze serie gaat lezen zich helemaal gaat verdiepen in de kunstenaars en hun werk, zo’n typje is het wel.

We reisden al naar Frankrijk voor Picasso en zijn Kubisme en voor Monet en zijn Impressionisme, en naar Spanje voor Dalí en zijn Surrealisme. Nu waren we dus in Rusland voor Kandinsky en zijn Abstracte kunst. Waarheen leidt de volgende kunstreis? Ik kijk er vast heel erg naar uit!