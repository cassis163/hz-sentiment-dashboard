Zijn leven veranderd compleet wanneer Patrick als enige een terroristische aanslag op een vliegtuig overleeft.

Claire, een normaal meisje, komt erachter dat ze helemaal niet zo'n normaal leven heeft wanneer haar ouders voor haar ogen worden vermoord.

Twee totaal verschillende mensen met verschillende levens ontmoeten elkaar is dit verhaal over opstand, terrorisme, haat en onderdrukking tussen mensen en weerwolven.

Zodra ik het boek zag, sprak de kaft me aan! Het gevoel van mysterie overheerst en nodigt uit te lezen.

In het begin van het boek volgen de gebeurtenissen elkaar snel op waardoor je als het ware het boek wordt ingezogen. De schrijfstijl is pakkend en werkt verslavend...echter geld dit tot ongeveer halverwege.

Vanaf daar had ik momenten dat ik mij er doorheen moest worstelen. Wat is het begin erg goed werkt, het uitgebreid omschrijven van de omgeving, gedachten en gevoelens werd voor mij halverwege het TE uitgebreid omschrijven. Ik kreeg een gevoel van jaaa nu weet ik wel wat er bedoeld wordt.

Het verhaal lijkt daardoor ook enigszins te stagneren en dit lijkt ingehaald te moeten worden aan het einde van het verhaal. Hierdoor kwam het einde nogal afgeraffeld op mij over zo van ow ja dit moet er ook nog in maar mijn maximale aantal pagina's zitten erop. Ik zag mijn boek dunner worden terwijl voor mijn gevoel het verhaal nog wel even te gaan had.

Behalve deze minder positieve punten zijn er natuurlijk ook wel positieve punten te vinden aan dit boek. Ondanks dat het verhaal over weerwolven gaat, is het onderwerp zeer actueel. Het gaat over verschillende bevolkingsgroepen, onbegrip, terrorisme en onderdrukking. Een ieder zal de verschillende aspecten kunnen herkennen in het boek. Hierdoor leeft het verhaal wel weer heel erg.

Al met al een goed actueel onderwerp en een aansprekend verhaal, maar het was naar mijn mening meer uit te halen.