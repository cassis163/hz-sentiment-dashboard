De cover van dit boek vind ik erg mooi, romantisch en klassiek. De bloemetjes op de voorkant worden bij elk begin van het hoofdstuk weer gebruikt, dit vind ik een erg mooi detail.

Het begin van het verhaal vond ik erg moeilijk, dit omdat het verhaal direct over de tour begint. Ik had gehoopt dat er wat meer verteld werd over hoe Anne verzeild raakt in de tour. Toch wordt dit in de stukjes die Anne op haar laptop schrijft wel duidelijk. Maar hierdoor is het lastig om in het verhaal te komen.

In het begin moest ik ook erg wennen aan de schrijfstijl van Jackie van Laren, ze gebruikt lange zinnen en soms een paar onnodige zinnen, dit kwam het meeste voor bij de gedachten van Anne en Rory. Dit leidde mij soms wel een beetje af. De dialogen in dit boek vond ik wel erg mooi beschreven.

Halverwege het verhaal begon ik toch erg verliefd te worden op Rory en Anne. De momenten die ze samen beleven zijn zo omschreven dat het heel herkenbaar is.

Al met al vond ik dit een erg mooi en leuk boek, met een moeilijk begin