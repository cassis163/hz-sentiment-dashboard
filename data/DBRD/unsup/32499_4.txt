De titel van dit boek sprak mij direct aan. Slavernij is iets waar ik van walg, maar waar ik als afstammeling van slaven ook over wil lezen. Toen ik het boek las, voelde ik afschuw over de manier waarop Maria en haar familie de slaven behandelen. Het is pijnlijk dat het vroeger zo ging. Ik vind het boek vlot en prettig weglezen. Het bevat korte zinnen die verdeeld zijn in korte stukjes tekst, en ik vind het een leerzaam verhaal dat mij aan het denken heeft gezet en emoties heeft losgemaakt. De illustraties vind ik mooi en een goede toevoeging. Niet alleen voor kinderen, maar ook een geschikt boek voor volwassenen. Vier sterren!