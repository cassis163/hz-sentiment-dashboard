Het verhaal begint en je wordt meteen in het verhaal getrokken. Caitlin is met haar vriendinnen een paar dagen naar Londen, maar eigenlijk wil ze liever bij haar vriend Steven zijn.
Tijdens het uitgaan ontmoet Caitlin Max. Ze probeert te doen alsof ze hem niet herkent. Als lezer word je nieuwsgierig naar die Max. Wie is hij en waar kennen ze elkaar van?
Leuk dat het begin zich in Londen afspeelt, ik ben er twee jaar geleden voor het laatst geweest en dat schept ook een heel eigen beeld erbij.
Ik vond het verhaal halverwege iets vertragen, maar dat stoorde niet. Even rust in het verhaal. Naar het einde toe komt de vaart er weer in.
Wat een lekker Feelgood boek is dit. Marina Folkers heeft een fijne schrijfstijl.