Het boek Bink is een heftig en rauw boek. Op de achterflap staat dat je een kijkje neemt in het hoofd van een dakloze junk met psychische stoornissen. Een moeilijk onderwerp en dat maakte mij benieuwd of de schrijfster het gelukt is om dit geloofwaardig en goed neer te zetten.
Vanaf het begin zat ik in het verhaal en ondanks alle buitensporige zaken waar Bink mee van doen krijgt boeit het meteen en krijg je sympathie voor Bink en wil je alleen maar dat het goed gaat aflopen. Dat gevoel hou je vast tot aan de laatste bladzijde. 

Kokke heeft een vlotte en meeslepende schrijfstijl en het is een boek wat ik van harte kan aanbevelen !