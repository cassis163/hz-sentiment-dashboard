De cover van het boek vond ik intrigerend, trok me aan. Als liefhebber van historische romans was ik direct verkocht toen ik de achterkant las.
... Een ongewoon verhaal met een stevige historische achtergrond, 1515 en 500 jaar later ... mijn nieuwsgierigheid was gewekt. En terecht want ik was eerlijk waar aangenaam verrast! Even vreesde ik ,als Limburger, dat het in een mineur zou eindigen omdat er een beeld van de stad Mechelen wordt opgehangen waarbij men duidelijk voelt dat de schrijfster haar hart heeft verloren aan deze stad, maar niets is minder waar. Het verhaal leest vlot en blijft boeien. Ik zou het niet onder de categorie 'suspense ' hebben gestopt want dit zet sommige lezers misschien op het verkeerde been. Het boek is zeker geen thriller en ik ben van mening dat het niet de bedoeling was van de schrijfster om voor een aanhoudende spanning te zorgen. Voor mij is het een historisch boek met veel menselijke emoties. Ik persoonlijk zou het fijn hebben gevonden als de personages wat dieper waren uitgewerkt, maar niet iedereen houdt natuurlijk van psychologische boeken. Juist omdat het verhaal zo vlot leest, had het er volgens mij bij gekund zonder dat het langdradig werd. Ik zal zeker het boek aan vrienden aanraden en wens de schrijfster nog veel succes met het schrijven.
Voor mij een quotering tussen 3,5 en 4 sterren