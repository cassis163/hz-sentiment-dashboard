Wat als er nu net als in de tweede wereld oorlog weer concentratiekampen zouden worden geopend, voor moslims, aangezien zij nu 'het kwaad' zijn?
Dit is precies wat er in het boek van Samira Ahmed gebeurt.
Amerika is de aanslagen zat en besluit alle moslims op te sluiten in een kamp. Hier vallen ook de 17 jarige Layla en haar ouders onder, maar zij hebben toch nooit wat fout gedaan?
In het kamp ontmoet ze meiden die net als haar niets begrijpen van de wijze waarop ze worden aangepakt, ze besluiten dat zij alleen er een eind aan kunnen maken.
Uit verwachte, Layla's vriend David, en uit onverwachtse hoek krijgen ze hulp. Maar kunnen zij als tieners wel het vuurtje van de opstand aanwakkeren of zullen ze verdwijnen net als de andere 'onruststokers'?

Ahmed heeft de 2e wereldoorlog naar onze tijd gebracht en neemt hierbij ook alle middelen die wij nu hebben, mobiele telefoons, internet, etc, mee in deze wereld. In Ingesloten laat ze mooi zien of wat in de oorlog met o.a. Joodse mensen gebeurde nu weer zou kunnen gebeuren. Een mooi detail hierin, de vriend van Layla is Joods.

Momenteel is er veel onrust waarbij veel mensen moslims wantrouwen en er veel angst is door dit onderwerp in een boek te verwerken heeft Samira een gevoelig onderwerp aangekaart wat misschien helemaal niet zo fictief is als we zouden willen, dit geeft het boek een extra lading mee.

Ik kan alleen iedereen maar aanraden dit boek te lezen en na te denken over hoe jijzelf denkt over dit onderwerp.