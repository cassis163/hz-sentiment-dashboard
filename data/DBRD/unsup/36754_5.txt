In de wereld waarin de 17- jarige Sloane leeft, is het uiten van gevoelens verboden. Depressies onder jongeren is een heuse epidemie en de enige oplossing is het Programma.
Sloane heeft al een broer verloren aan de epidemie en kijkt dus wel uit voor ze in het openbaar gaat huilen. Tegen haar ouders en op school liegt ze als er naar gevoelens gevraagd wordt, want als ze maar denken dat je depressief bent… Sloane en haar beste vriend James vrezen het Programma, omdat je weliswaar terugkeert met een schone lei, genezen van je depressie maar men neemt er je herinneringen af.. James en Sloane beloven dat ze elkaar zullen helpen om niet naar het Programma te gaan, maar het wordt steeds moeilijker de waarheid te verbergen en het Programma zit hen op de hielen….Ze worden steeds zwakker….En dan…
Het verhaal leest erg vlot, je moet gewoon weten of ze kunnen ontsnappen aan het Programma of niet. Je leeft mee met Sloane en James en begrijpt waarom ze niet naar Programma willen. Op sommige momenten voel je je machteloos en wil je wel gillen dat ze dat juist niet moeten doen… Sloane en James karakters vind ik goed uitgewerkt. Later in het verhaal vind ik Realm ook goed uit de verf komen.
Het is een Young Adult, met veel romantiek, psychologie en actie in een dystopische wereld. In een makkelijke leesstijl en vrij grote letters heb je het boek in no time uit. Het is ook een origineel verhaal. Ik kijk uit nar deel twee en drie.
5 sterren.