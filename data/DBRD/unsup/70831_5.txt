De roep van het land is het derde en laatste deel van de prachtige historische trilogie van Sarah Lark.

Het boek is het vervolg op de internationale bestsellers Het land van belofte en Het lied van de wolken. Net als in de eerste twee delen staat de geschiedenis en cultuur van de Maori en de geschiedenis van Nieuw-Zeeland centraal, maar nu speelt de oorlog (Eerste Wereldoorlog) ook een grote rol.

De roep van het land begint in het jaar 1907, de 12-jarige Gloria wordt door haar ouders naar een kostschool in Engeland gestuurd, weg van haar geliefde Kiward Station. Gloria’s familie besluit haar nichtje Lilian mee te sturen. Vanaf het allereerste moment doet Gloria er alles aan om weer naar huis, naar Nieuw-Zeeland te gaan. Zal dit haar lukken en zal ze daar weer gelukkig zijn? En Lilian, hoe loopt haar romance af? De rivaliteit tussen de mijnfamilies komt dat goed? En Jack vindt hij de weg naar zijn hart, de liefde en weer terug in tijden van oorlog?

Het verhaal speelt zich over de hele wereld af, Nieuw-Zeeland, Cambridge Engeland, Amerika, Australië, Gallipoli Turkije en uiteindelijk weer terug in Nieuw-Zeeland. Bereid je voor op een wereldreis vol verdriet, verlangen, pijn, hoop en liefde. Geniet en leef mee!

Ik heb de eerste twee delen van deze trilogie niet gelezen, maar het boek is goed afzonderlijk van de andere delen te lezen. De verschillende verhaallijnen en hoofdpersonages maken dat het boek snel leest en het leuke is dat ze op de een of andere manier altijd met elkaar verbonden zijn en uiteindelijk allemaal weer samen komen in een mooi en goed einde. Het boek telt 599 bladzijdes, dat lijkt misschien veel aan het begin, maar eenmaal aan het eind hadden het er gerust meer mogen zijn!

Het is een echte aanrader voor iedereen die houd van een goedgeschreven historische roman met inhoud en een vleugje liefde. Je kunt er heerlijk bij weg dromen en tegelijkertijd leer je ook nog veel.

Jammer dat dit het laatste deel is, graag had ik uitgekeken naar nog een vervolg deel!