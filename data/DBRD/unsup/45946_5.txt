Op een mistige morgen hangt het lijk van Marc Gaullier aan lantaarnpaal bij het pont in Amsterdam. Jarno Slagter is degene die hem vind en licht meteen zijn zus Kyra Slagter, die er op haar beurt als de kippen bij is. Tot haar verbazing is het iemand die ze kent, Marc is haar kunstleraar. Maud Mertens is rechercheur die het onderzoek naar de moord leidt.

Ondertussen start Kyra haar eigen onderzoek naar de moord. Kyra wilt later zelf ook bij de recherche en is gefascineerd door de misdaden. tegelijkertijd is ze bezig met het onderzoek naar de vermissing van haar oudere zus, die vier jaar eerder verdween.

Nadat het onderzoek bijna lijkt vast te lopen wordt het tweede lijk gevonden. Het hoofd midden op een voetbalveld en het lichaam elders. Mertens is meteen overtuigd dat er verband is tussen de twee moorden maar kan haar vinger niet meteen leggen op het waarom. Kyra daarin tegen ziet het verband al gauw en gaat op haar eigen onderzoek uit. Of dit nou zo slim idee was?

Tussen het oplossen van de moorden door speelt er ook nog een verhaal. Een meisje dat zwaar ondervoed wordt gevonden en ergens voor op de vlucht. Wie is dit meisje en waar komt zij vandaan?

Ik had nog nooit eerder iets gelezen van Isa Maron en had van deze boekenreeks een hele hoop goeds gelezen. Toen ik zag dat ik ze kon lezen via KOBO Plus ben ik erin begonnen en dat was een goed besluit. Ik werd al gauw in het verhaal gezogen en wilde snel meer en meer lezen. Hoewel ik helaas het boek begon toen ik wat drukker was heb ik er iets langer over gedaan, maar dit is wel echt een boek dat je vast grijpt. Een ding kan ik Isa Maron zeker nageven ze kan heel realistisch schrijven. De dader komt ook aan het woord in het boek en ik kan niet anders zeggen dat hij meedogenloos is..