Net op Hebban en gelijk een boek gewonnen!

Er zijn van die dingen die in elke thriller terug lijken te komen. Vooral in het slot, waarin de finale confrontatie tussen goed en kwaad plaats vindt, zijn bepaalde ingrediÃ«nten vrijwel altijd aanwezig. En dat is ook in deze thriller het geval.Deze thriller vond ik echter toch wel net wat meer dan de doorsnee thriller. De originaliteitsprijs zal ie niet winnen, de uitwerking is echter wel prima.

Het gaat hier om een man die opeens het doelwit is van een stel slechteriken en zelf geen idee heeft waarom. Op de vlucht is het doorlopend de vraag wie hij wel en wie hij niet kan vertrouwen.

Minpunt vond ik de wel erg vroegwijze achtjarige dochter. Ik heb zelf twee 8 jarige dochters gehad, ik vond "de dochter" op bepaalde momenten alles behalve reageren als een achtjarige. Ze was daarmee het meest ongeloofwaardige persoon in het boek.

Een degelijke thriller die de middelmaat zeker ontstijgt. Ik heb mij er prima mee vermaakt, ik ben er in twee dagen doorheen geraced. Een pageturner die ik telkens als ik tijd had oppakte om te kijken hoe het verder ging en wat er nu eigenlijk loos was cq waarom de hoofdpersoon opgejaagd wild was geworden. Ik vond de reden dat hij opgejaagd werd wel aardig gevonden, niet iets wat je aan ziet komen.