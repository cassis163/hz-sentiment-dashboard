Ijstweeling – S.K. Tremayne

Het verhaal:
Dit ik-boek ( hoofdpersoon Sarah) begint een jaar nadat een van de tweelingdochters van Sarah en Angus Moorcroft is overleden bij een tragisch ongeluk. Ze willen de draad weer oppakken en verhuizen van de grote stad London naar het kleine Schotse vuurtoreneiland dat Angus heeft geërfd van zijn oma. Eenmaal gesetteld, zegt dochtertje Kirstie tegen haar moeder dat zij niet Kristie maar eigenlijk Lydia heet. Ze gedraagt zich ook anders na het overlijden van haar zusje en zelfs de hond doet anders tegen Kristie. Sarah bedenkt zich dan, dat dit mogelijk ook zou kunnen. Ook praat Kirstie regelmatig tegen haar overleden zusje en is erg op haar zelf. Maar moeder Sarah denkt dat het allemaal beter is hier niet teveel op te reageren en Kirstie vooral even zo te laten. Helaas accepteren de kinderen op de nieuwe school haar niet met dit gedrag en vinden dat maar eng. De school belt op, ze kan beter worden opgehaald want het kan zo niet langer. Naarmate het verhaal vordert, komen er ontdekkingen aan het licht, die grote gevolgen hebben…..

Over de schrijver:
S.K. Tremayne is het pseudoniem van een internationale bestsellerauteur, die woont en werkt in Londen. De vertaalrechten van IJstweeling zijn verkocht aan achttien landen. Volgens Wikipedia gaat journalist en schrijver Sean Thomas (1963) achter het pseudoniem schuil. Thomas heeft als Tom Knox een vijftal archeologische en religieuze thrillers op zijn naam staan.

Mijn mening over het boek:
Bijzonder verhaal, goede verhaallijn, sidderende spanning, heel mooi opgebouwd. Het lijkt een “gewoon”verhaal, maar ontpopt zich langzaam tot een climax, die je niet ziet aankomen. Dit boek is heel bizar, eng, spookachtig..en smaakt naar meer, en ik kan niet wachten op de volgende van deze schrijver.