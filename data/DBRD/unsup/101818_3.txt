Koch raakt enkele morele dilemma’s aan in zijn boek, maar slaagt er door zijn schrijfstijl niet in om deze echt tastbaar en indringend te maken. Hier en daar schitteren enkele rake observaties, zoals die over in Frankrijk wonende Nederlanders die “Frankrijkje spelen”, compleet met wijn, kaas en cognac. Maar om te zeggen dat het lezen van Het diner je leven verrijkt, gaat veel te ver. Het boek leest prima weg, haute cuisine is het echter niet.