Er is geen vorm waarin ik pas is een prachtig relaas van het zeventienjarige pubermeisje Tessel. Het boek lees je vanuit haar hoofd. Erna Sassen verwoord op een geweldige manier alle gedachten die in Tessels leven spelen. Tessel is niet zomaar een pubermeisje, ze zit door allerlei gebeurtenissen in de knoop met zichzelf en worstelt met diverse problemen.

Tessel schrijft liedjes, die ook in het boek terug te lezen zijn. Dat maakt het een interessante afwisseling van 'gewone' gedachten en gebeurtenissen en het verwerken van wat er gebeurd is in een songtekst. Op stilistisch gebied vind ik het boek daarom ijzersterk en heel bijzonder.

'Mocht je je verdrietig voelen
Nu of over vijftig jaar
En er is niemand om je vast te houden
Bel me maar
Dan kom ik even naast je zitten
Desnoods midden in de nacht
Om over je haar te strelen
Heel erg zacht'
'
Het boek heeft me regelmatig kippenvel bezorgd.