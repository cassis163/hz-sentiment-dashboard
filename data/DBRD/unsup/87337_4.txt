Arcadia, een van de recensenten van dit boek, vraagt zich af of je een hondenliefhebber moet zijn om dit boek te kunnen waarderen. Nee, dat geloof ik niet. Het is veel meer de kracht die uitgaat van de relatie tussen mens en dier die dit boek draagt. Dus inderdaad zou het ook over andere dieren hebben kunnen gaan.
Het boek heeft me geboeid en ontroerd en ik heb het steeds als een kostbaar kleinood bij me gedragen. Om erin te kunnen lezen als er ergens een moment voor was en simpelweg ook omdat ik niet zo'n snelle lezer ben. Daarbij komt nog dat ik het in het Engels heb gelezen.
Het verhaal van Edgar Sawtelle heb ik zonder aarzeling in mijn top 10 geplaatst. Ook al is het boek hier en daar wat traag, omdat het zo'n warm verhaal is neem je dat op de koop toe. De afloop van het verhaal vind ik niet 'verdiend' na zo'n alles van mens en dier vergend avontuur. Maar misschien maakt dat het juist wel dat het boek zo'n impact op me heeft gehad. Het is nu een jaar geleden dat ik het las en zo'n twintig boeken later, maar het staat me nog bij als gisteren.