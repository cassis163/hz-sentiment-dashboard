Vanaf kinds af aan wordt William Wilton opgevoed met het gegeven, dat wanneer zijn vader George komt te overlijden, hij als enige wettige erfgenaam het landgoed de Wilton Manor en zijn miljoenen zal erven. Zijn zus Christine heeft volgens de eeuwenoude Engelse tradities nergens geen recht op.
De moeder van William en Christine, Joan, is gescheiden van George nadat hij is vreemdgegaan en is daardoor met haar kinderen van het landgoed vertrokken. Sindsdien hebben zij George nooit meer gezien. Joan denkt echter dat zij later wel rechten heeft en als heerseres de Wilton Manor kan dienen samen met haar zoon William.
Christine kan in de ogen van Joan niets goed doen en stelt dan ook niets voor. Joan manipuleert, indoctrineert iedereen om zich heen en schildert George af als een vrouwenliefhebber, een lui persoon en een losbol, die niets om zijn kinderen geeft.
William, het oogappeltje van Joan, woont als volwassen man nog bij haar thuis en zijn stiefvader Robert. Zij bepaalt het leven van William en verwent hem schromelijk, waardoor het een super verwend persoon wordt. Christine die door dit alles niets om geld geeft neemt tegen alle protesten van Joan en William, toch contact op met haar vader, George.
Hierdoor komt zij erachter dat George een heel ander type is dan dat haar moeder haar altijd heeft doen geloven, namelijk een hardwerkende, liefdevolle man en enigszins een vrouwenliefhebber. Deze is dol op zijn huishoudster en haar zoontje Harold. Wanneer dan toch nog geheel onverwacht George komt te overlijden, lijkt iedereen uit te kijken naar het testament.

Echter, George heeft voor een complete verrassing gezorgd, nl door het toevoegen van een aparte clausule met een heel pakket aan eisen en voorwaarden. Als er daarna nog een afschuwelijke gebeurtenis plaatsvind op het landgoed, staat iedereen op scherp. Komt dit nog goed?!

Met hun misdaad romans heeft het schrijversduo Jara Lee uit Maasdijk inmiddels hun schrijftalent bewezen. De afgelopen jaren publiceerden zij Eigen recht, Rechteloos, Recht gezet, Ruw verstoord en Echo uit het verleden. De boeken van dit schrijversechtpaar zijn toegankelijk en vlot geschreven. De lezer wordt meegetrokken in het verhaal en de personages komen echt tot leven. Ze schrijven boeken met spanning en een vleugje romantiek.

Voor de leesclub van Thrillzone mocht ik het boek Het testament lezen [Uitgeverij Elikser] voor mij de eerste kennismaking met de boeken van Jara Lee.
Het boek leest prettig en gemakkelijk. Het is voorzien van korte hoofdstukken, elk met datum en tijdsaanduiding, wat erg fijn is zodat je op deze manier de personages leert kennen.
Het verhaal speelt zich af in de tegenwoordige tijd in Engeland, binnen een tijdsbestek van 3 maanden. Er komen veel dialogen voor in het boek, waardoor de personen naar mijn idee 'echt' zijn en je erg met ze meeleeft. Het verhaal kan soms wat oppervlakkig overkomen, een echt familieroman vol met hebzucht, intriges, een vleugje romantiek en een tikkeltje spanning erin verwerkt.