Restore me begint waar de laatste triologie eindigde... Juliette is supreme commander en moet daar inhoud aan zien te geven. Ook haar relatie met Warner is zich aan het ontwikkelen.

Wat je vooral moet weten voordat je dit boek gaat lezen is dat je de eerste triologie gelezen moet hebben voordat je hier aan begint. Want het is zeer zeker daar een vervolg op. Helaas leest het ook als het begin van een nieuwe triologie. Het boek komt wat langzaam op gang en blijft erg hangen op de emoties van Juliette en Warner. Het lijkt er vooral op dat Juliette de sterke supervrouw die ze was in boek 3 niet vast kan houden.

De echte actie in het boek komt in de laatste paar hoofdstukken pas aan bod. Maar met die laatste paar hoofdstukken wordt je dan ook echt gepakt.

Dit boek is een typisch Tahara Mafi boek, de schrijfstijl is weer heerlijk en weet de aandacht uren vast te houden. Ik vind het knap dat ze nog een vervolg heeft durven schrijven op zo'n succesvolle serie en kijk uit naar de volgende boeken!