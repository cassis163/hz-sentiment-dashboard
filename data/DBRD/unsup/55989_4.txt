Allereerst: wat een dikke pil is dit! Maar elk hoofdstuk is de moeite van het lezen waard.

Het is geen makkelijk boek. Er komen veel personages in voor, waarvan niet altijd meteen duidelijk is wat hun rol in het verhaal is. Maar dat wordt altijd op een later moment wel duidelijk. Wat betreft is het boek goed uitgewerkt en komen alle lijntjes goed en geloofwaardig samen.

Daarnaast vallen er ongelofelijk veel doden. Ik heb ze niet geteld, want daar is geen beginnen aan. Het geweld is in overdaad aanwezig. Dat zou je tegen kunnen staan, maar gek genoeg is het gebruikte geweld nodig in het verhaal en daardoor, toch, acceptabel.

Mijn kennis van de Mexicaanse drugskartels en de Amerikaanse War on Drugs was eigenlijk niet bestaand. Doordat dit boek bij vlagen leest als een non-fictieboek heb ik het idee dat ik er ook wel een, fractie, van een beeld heb gekregen.

Ik kan mij niet aan de indruk onttrekken dat de gekozen president in het boek enige overeenkomsten heeft met de huidige president van Amerika. Grootste overeenkomst: een muur bouwen bij Mexico. En die overeenkomsten zijn, volgens mij, niet positief bedoeld. Je zou het zelfs bijna als een aanklacht tegen de Trump kunnen lezen.

Wat het boek ook zeer duidelijk maakt is dat het drugsprobleem niet zomaar op te lossen is. Er wordt teveel geld verdiend en zolang er vraag is…En de grote bazen blijven vaal toch uit handen van justitie.

Het boek is een trieste balans van zoveel jaar War on Drugs. Een oorlog die niet te winnen valt…

Mijn oordeel: ZEER GOED ( 4, 5 sterren )