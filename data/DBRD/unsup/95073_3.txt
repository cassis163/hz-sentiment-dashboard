Dit boek van Astrid Holleeder geeft een bijzonder inkijkje in een niet alledaagse wereld.
De keiharde criminele onder- en bovenwereld wordt beschreven, met daarbij een 'hoofdrol' voor broer Willem.
De auteur neemt de lezer mooi mee in de gezinssituatie van de familie Holleeder en geeft daarbij eerlijk aan dat zij zelf ook niet ongeschonden uit haar jeugd gekomen is. De worsteling in de loyaliteit richting broer Willem enerzijds en de overige familieleden anderzijds wordt mooi beschreven in het boek. Waarom toch 'maar' 3 sterren? Het boek had korter en compacter gekund, er is sprake van veel herhalingen. Op een gegeven moment weet je, ondanks het feit dat het echt een 'andere wereld' is, wel hoe het werkt.