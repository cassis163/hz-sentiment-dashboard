Het Michelangelo mysterie is het 1e boek dat ik las van Paul Christopher.
Ook al is de titel foutief vertaald, het verhaal zit goed in mekaar, en het gaat over gestolen kunst in Wereld Oorlog II.
Alleen mis ik de diepgang in het verhaal, zeker naar de personages toe. Andere dingen (straten, huizen, de route van A naar B) worden dan weer zeer uitvoering beschreven, terwijl dit voor mij minder mocht zijn aangezien ik New York niet ken.
Verder zijn er 3 verhaallijnen, zowel in het heden als het verleden. Maar hierdoor gaat de vaart soms uit het verhaal. Temeer doordat je aan het begin van het hoofdstuk niet weet welke lijn je nu volgt. Er is geen enkele aanduiding, ander lettertype, ik-persoon, enz.