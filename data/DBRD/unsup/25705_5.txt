Bij het zien van de gelukkige vrouw op de cover, die wel in de zevende hemel lijkt, en de, toch wel, klef aandoende titel heb je het gevoel dat je een zoveelste standaard liefdesroman gaat lezen, maar niets is minder waar. Al bij het voorschrift laat de auteur weten dat het niet zomaar een roman is die je gaat lezen, maar eentje waarbij ook een stukje geschiedenis uit de Tweede Wereld Oorlog in voor komt. Wees niet bang, het is geen boek met opsommingen van de gebeurtenissen in het Drentse land tijdens de Tweede Wereld Oorlog, de geschiedenis is er op een heel mooie en respectvolle manier ingeweven. Het is een roman die in het heden speelt, waarbij de hoofdpersoon op een bijzondere manier met mensen uit het verleden te maken krijgt.
Eenmaal in begonnen, kan je het boek niet meer wegleggen, wil je verder lezen. Wil je eerst genieten van de omgeving die schitterend verbeeld wordt, je ruikt nog net niet de heerlijke geuren die bij het landschap horen, maar je kan je er wel een voorstelling van maken, voordat het echte verhaal begint.
Het verhaal is geschreven vanuit de hoofdpersoon, Linde, die vertelt wat ze ziet en meemaakt. Je hoort haar als het ware haar verhaal vertellen. Soms moet je lachen om haar, dan weer moet je een brok weg slikken omdat het even een aangrijpend, maar tegelijkertijd een ontroerend stukje is, dan weer wordt je kwaad op bepaalde personen. Ondertussen leer je Diever steeds beter kennen en wil je er op een mooie zomerse dag een bezoekje aanbrengen om het met eigen ogen te bekijken. Het plot is een echte verrassing, omdat je verwacht dat die anders zou zijn. Je vermoed in je achterhoofd wel dat bepaalde dingen niet kloppen, maar wilt dat nog niet echt geloven tot je het tegendeel hebt gelezen en denkt dat bepaalde personen uiteindelijk bij elkaar komen. Of dat laatste ook zo is, dat laat ik in het midden. Dat mag je zelf gaan lezen.
Het kan zijn dat voor sommige mensen bepaalde stukken wat ongeloofwaardig overkomen, wat wazig, maar op mij kwam dat absoluut niet ongeloofwaardig over omdat ik zelf ook al eens zoiets heb meegemaakt, maar dan op een andere manier dan dat Linde heeft meegemaakt.