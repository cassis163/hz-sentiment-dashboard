Inmiddels 17 titels heeft deze Japanse schrijfster ("queen of Japanese crime" ) op haar naam. Deze derde titel uit 1997 (nederlandse vertaling 2005) heeft de Mystery Writers of Japan Award gewonnen. Daarnaast is ze internationaal gepubliceerd en met prijzen gewaardeerd.
Levert de nationaliteit van een schrijf(st)er een speciaal effect of is de schrijfstijl zelf hetgeen dat mijn beleving domineert? Ik geloof er niet zo in; sfeerbepalingen van somber naar filmisch zijn overal te vinden, sociaal-maatschappelijke achtergronden zijn interessant maar niet zo dominant als de menselijke factor in een thriller.
Kirino wist voor mij een heel toegankelijk, prettig leesbaar verhaal neer te zetten. Ontzettend goede spanningsopbouw die me ook vasthield. En het pakkende was voor mij de absolute ongegeneerde manier waarop ze de kwetsbaarheid en egocentrische behoeftes van haar hoofdpersonages weet neer te zetten. We mogen zover meekijken in onderwerpen waar we het op verjaardagen maar niet over hebben terwijl we de augurken door geven.... Absoluut inleefbaar!
In een zin: Bijna pervers maar niet vanwege het geweld of sex, maar de intimiteit, bbrrrrrr. Zeker eentje om moeilijk los te laten.