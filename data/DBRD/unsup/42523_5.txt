Het is 1980. Na de dood van Generaal Franco is er een eind gekomen aan een lange tijd van politieke instabiliteit. Tijdens de Republiek, de burgeroorlog en vervolgens de dictatuur onder Franco, hebben veel mensen zich staande moeten houden in een sfeer van afrekening, afpersing en bedrog. Een oorlog duurt nu eenmaal veel langer dan hij duurt. Tegen deze achtergrond speelt het verhaal van de jonge Juan De Vere. Hij is werkzaam als persoonlijk secretaris van de regisseur Eduardo Muriel. Zijn ontluisterend slechte huwelijk blijft niet onopgemerkt. Langzaam ontrafelt Juan De Vere het grote geheim achter dit slechte huwelijk. In het bruisende Madrid van de tachtiger jaren waarin iedereen hernieuwde vrijheid beleeft, maar ook de smet meedraagt van vele jaren ellende valt het verhaal op zijn plek.
"Zo begint het slechte" is een langzaam boek maar dat is niet storend omdat Marias op sublieme wijze details, beschrijvingen en overwegingen minutieus weet te ontleden. Ik heb mij 549 pagina's geboeid gevoeld. Met een Spaanse schoonzoon was dit boek voor mij een must.
Schitterend boek! Een aanbeveling voor wie houdt van langzame boeken met een sterk filosofische inslag.