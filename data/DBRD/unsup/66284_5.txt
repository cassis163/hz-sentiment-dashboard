Viann en Isabelle worden na de dood van hun moeder door hun vader bij iemand anders ondergebracht, daar hebben ze een ongelukkige jeugd. Viann trouwt zo gauw ze kan met Antoine en krijgt een dochter, Isabelle gaat van kostschool naar kostschool en loopt hier steeds van weg.
Dan breekt de oorlog uit en Frankrijk wordt ondergelopen door Duitse soldaten. Een officier vordert Vianne’s huis en Isabelle gaat in het verzet. De gevolgen van de oorlog zijn dagelijks merkbaar en het leven is zwaar. Nadat ze elkaar uit het oog verliezen komen ze elkaar op een cruciaal punt weer tegen en moeten ze besluiten aan welke kant ze staan. Hun vader blijkt de verbindende factor te zijn en probeert de fouten die hij in hun jeugd gemaakt heeft goed te maken.
De nachtegaal is de code voor de verzetsgroep die Isabelle leidt en de Nazi’s zijn naarstig op zoek naar haar. Vianne raakt betrokken bij het verzet in haar dorp en zij probeert ook aan de Nazi’s te ontkomen.
Tussen de verhalen van Vianne en Isabel door lezen we hoe een vrouw zich voorbereidt op een reünie. 50 jaar na de oorlog worden vele vragen beantwoord en kun je niet anders dan mee leven met de personages. Er is in dit verhaal ruimte voor emoties en romantiek. Je leest hoe de oorlogsjaren in Frankrijk zouden zijn geweest en dat mensen moeilijke keuzes maken. Wat trauma’s uit een eerdere oorlog doet met de mensen nu ze weer met een bezetter te maken krijgen.
Kortom, een heerlijk lezen verhaal voor liefhebbers van oorlogsromans