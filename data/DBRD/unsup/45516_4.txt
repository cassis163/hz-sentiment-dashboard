Nadat ik de laatste tijd van verschillende kanten goede verhalen had gehoord over de boeken van Jo Claes, heb ik dit boek uit de bieb meegenomen. Weliswaar het derde deel in een serie, maar aangezien de boeken goed los van elkaar te lezen zouden zijn, leek me dat geen bezwaar.
Dood in December heeft mij een aantal zeer aangename leesuren bezorgd. Heel zorgvuldig bouw Claes aan zijn plot en schotelt de lezer een aantal goed uitgewerkte personages voor die allemaal een duidelijke plek in het verhaal hebben. Het enige nadeel naar mijn mening is dat het wel veel personages zijn, zodat ik af en toe even terug moest halen wie ook al weer wie was.
Afgezien daarvan: prima boek. Inderdaad meer een misdaadroman (zoals op de cover staat) dan een thriller. Met zorgvuldige karaktertekening en een rechercheteam dat veel moeite moet doen om de puzzel op te lossen. Tel daarbij de goed afgewogen scheiding tussen priv√©-sores en werkgerelateerde problemen en je hebt een aantrekkelijk verhaal voor je neus.
Ik ga gauw op zoek naar de andere boeken van Jo Claes!