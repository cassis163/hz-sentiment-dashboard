De klas gaat een toneelstuk opvoeren. Na een spannende auditie krijgt Lieke de hoofdrol! Ze is dolgelukkig. Maar haar beste vriendin Eva doet ineens heel raar tegen haar. Wat is er aan de hand? En waarom wil Sam, de nieuwe jongen, niet meedoen met het toneelstuk? Komt het allemaal nog wel goed…?

Jette Schroder heeft een aantal jaren voor een grote uitgeverij de publiciteit voor kinderboeken en Young Adult-­titels verzorgd, tot ze in 2012 besloot te gaan schrijven. Ze heeft teksten geschreven voor Sesamstraat, Bobo, Benny Vreden Kinderproducties, Schooltv en meisjesblad INKIE. Lieke in de hoofdrol is het allereerste geschreven kinderboek van Jette Schroder, haar droom is in juli 2014 uitgekomen.

Onze dochter droomt ook van een hoofdrol en heeft een vriendinnenboekje. Kortom het boekje spreekt aan. De bladzijden uit het vriendenboekje en geschreven notities zijn een welkome afwisseling van de tekst. De hoofdstukken beslaan gemiddeld zo’n 5 pagina’s.Leuk detail is dat Jette afsluit met haar eigen pagina uit het vriendinnenboekje.

‘Even later lopen Lieke en Eva samen naar school.
“Heb jij goed geoefend?”, vraagt Eva.
Lieke knikt. “Samen met mijn moeder.”
“Wat goed”, zegt Eva. “Ik heb ook geoefend. Voor de spiegel. Dat ging best goed. Totdat Timo kwam pesten. Hij praatte me steeds na. Net een papegaai. Gelukkig stuurde mijn moeder hem snel weg”.
Timo is het kleine broertje van Eva. Hij is meestal lief en grappig. Maar soms is hij wel een beetje vervelend.’

Lieke heeft ook een eigen internetpagina met het dagboek van Lieke. Deze pagina bevat leuke doe-­tips, Lieke weet raad, de lezers kunnen er vragen stellen. Je kan je ook aanmelden voor de geheime vriendinnenpagina. Je krijgt dan per email een wachtwoord gestuurd. En ik las daar dat er in 2015 een tweede boek over Lieke gaat verschijnen!

Meer informatie: http://www.wijzijnvriendinnen.nl / http://www.jetteschroder.com/
•Auteur: Jette Schroder
•Illustrator: ivan & ilia
•ISBN: 978 90 216 7333 2
•Aantal pagina’s: 80
•Uitvoering: Gebonden
•Uitgever: Ploegsma
•NUR: 282
•Prijs: €9,99

/Lmcmr