De boeken van Nicci French zijn een groot succes bij het brede publiek. Ze schrijven altijd apart en bewerken elkaars hoofdstukken meerdere malen om samen de stijl van Nicci French te vormen. Ze schreven al 15 thrillers waarin het psychologische aspect wordt belicht en de lezer wordt ondergedompeld in de denkwereld van het hoofdpersonage wat bij Nicci French meestal een jonge, onafhankelijke en koppige vrouw is.

Het verhaal speelt zich af in de hedendaagse drukte van Londen wat ik een perfecte keuze vond. Deze stad spreekt tot de verbeelding en de moordenaar kan zich als een speld in hooiberg laten verdwijnen wat de nodige spanning versterkt. Van in het begin bouwt het Britse schrijverspaar Nicci French de spanning op die tot het einde wordt vast gehouden.

De verborgen glimlach voldeed aan de hoge verwachtingen die ik had, het verhaal heeft een goede plot en een verrassend einde. Ik kende de naam van de schrijvers wel, maar had nog nooit een boek van hen gelezen. Na het lezen van dit boek ben ik zeker warm gemaakt om nog boeken van hen te lezen.