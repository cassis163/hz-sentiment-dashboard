Een kleurrijk prentenboek vol informatie over het thema post. Tegenwoordig gaan veel berichtjes digitaal.. Maar hoe leuk is het om samen met je kind echte post te versturen en hoe gaat dit dan, wat komt er allemaal bij kijken? Dit boek geeft je kind een kijkje in de wereld van de post. Achterop het boek staat:

BORIS STUURT EEN BRIEF NAAR ZIJN BESTE VRIENDINNETJE IZZIE.

IZZIE WOONT HEEL VER WEG, HELEMAAL OP DE NOORDPOOL.

HOE KOMT BORIS BRIEF BIJ HAAR TERECHT?

LAAT DAT MAAR AAN DE DIERENPOST OVER!

De brief van Boris wordt stap voor stap gevolgd tot dat Izzie hem ontvangt en natuurlijk stuurt Izzie ook een brief terug. De vader van Boris is postbezorger en hij legt in dit verhaal aan Boris uit hoe het allemaal werkt bij de post.

Op een leuke, speelse manier wordt in dit boek omschreven wat er allemaal komt kijken bij het versturen van een brief. Het verhaal bevat veel informatie maar is niet saai, er is veel humor in verwerkt waardoor het grappig is om te lezen en te zien. Zoals: GIRAFFES BEZORGEN HET BEST IN HOGE GEBOUWEN. KANGOEROES HEBBEN GEEN POSTZAK NODIG. ZE GEBRUIKEN GEWOON HUN BUIDEL. Er worden korte zinnen gebruikt en veel nieuwe woorden/ begrippen aangeboden die op een eenvoudige manier worden uitgelegd. Zo is het boek geschikt voor de wat jongere peuter, maar ook leuk wanneer ze wat ouder zijn.

De illustraties zijn heel kleurrijk en zijn de ene keer klein en dan weer paginagroot. Ze sluiten goed aan bij de tekst die er speels doorheen loopt. Ze zijn gedetailleerd en er gebeurt van alles dus er is veel te zien en te ontdekken. Dit is ook weer zoâ€™n boek waarbij je elke keer weer want anders ziet wanneer je het voorleest.