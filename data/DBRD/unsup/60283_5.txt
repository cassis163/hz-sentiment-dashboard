Wow, ik kan niet anders zeggen. Wow. Wat een boek. Echt één die schittert en op eenzame hoogte staat. Een boek dat je bij blijft. Waarvan je nooit zal vergeten dat je hem hebt gelezen. Een boek die je met liefde wil herlezen. En herlezen. En dan nog een keertje zal lezen.

De reden? Het is compleet. Drie verhalen in één boek, personages die je volgt in hun reis, mee meeleeft en in je hart sluit. ‘De Oversteek’ bestaat eigenlijk uit drie delen, en nee, dan bedoel ik niet de trilogie die Justin Cronin heeft geschreven.

‘De Oversteek’ begint met de kennismaking met Amy en haar moeder Jeanette. Wolgast en Carter worden geïntroduceerd en je leert al snel dat het leger experimenteert met een revolutionair virus. De basis wordt gelegd en ik was vanaf de eerste zin geboeid.
Op ongeveer 1/3e van het boek kom je er achter wat het virus voor sporen in de wereld heeft achtergelaten en wordt het leven zoals het dan is uiteengezet. Dit is heel knap gedaan. Cronin beschrijft beeldend, gedetailleerd en helder en al snel zie je voor je wat hij voor ogen heeft. Een bizarre wereld, waarvan ik blij ben dat ik er niet in hoef te lezen. Omdat ik niet te veel wil verklappen, treedt ik niet te veel in details maar echt.. je gaat je realiseren dat goed slapen in het donker een waardevol goed is.
Na 2/3e van het boek begint de reis. Duizenden kilometers mogen worden afgelegd, gevaren op de weg moeten worden ontbeerd, het onbekende getrotseerd. Natuurlijk gebeurt er van alles en loopt niet alles even goed af. Heerlijk! Ik kan daar zo van genieten.

Nogmaals, ik wil niet te veel verklappen, wat ook voor degene die het nog moet lezen, moet dit boek een ontdekkingsreis worden. En het smaakt naar meer!
Gelukkig maar dat er nog een 2e en 3e deel van de trilogie is! :-)