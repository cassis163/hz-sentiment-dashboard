Als je de ronkende aanbevelingen leest op de achterkant van 'Het gelukkigste meisje ter wereld' dan zijn je verwachtingen hoog gespannen: 'Knoll sleept de lezer vanaf de eerste pagina mee in een waanzinnig verslavend verhaal' aldus Publishers Weekly. In de Verenigde Staten is het een bestseller maar of het dat hier ook gaat worden, ik betwijfel het!
De eerste tweehonderd pagina's weten nauwelijks te boeien, pas daarna wordt het inderdaad spannend en komt er vaart in het verhaal. Een thriller kan ik het niet noemen, maar wat dan wel? In het begin dacht ik, typische chicklit maar later krijgt het verhaal meer thrillerachtige elementen. Al met al raak je toch wel ge√Øntrigeerd door de hoofdpersoon, Ani, en word je nieuwsgierig naar haar duistere geheim uit het verleden.