"All that is necessary for the triumph of evil is that good men do nothing."

"Het is allemaal niet zo zwart-wit als we denken. Het grijze gebied ertussen is vaak nog gruwelijker dan we ooit zullen beseffen."

De zesendertigjarige ethisch hacker, Mara de Wolff is een van de beste in haar soort. Computers zijn haar lust en haar leven. Ze besloot van haar hobby haar beroep te maken en startte negen haar geleden haar eigen bedrijfje, SecuryComp.

"Waarom kwel ik mezelf met zulke gedachten? Ze maken me alleen maar verdrietig. Verdrietig en boos. Voorál boos. Op hém. De man die mijn leven verwoest heeft."

Met computers kan ze dag en nacht bezig zijn, het helpt haar haar problemen voor even te vergeten.
Bijna vijf jaar geleden veranderde haar leven in een regelrechte nachtmerrie, eentje waaruit ze nog steeds niet ontwaakt is.

"In gedachten zie ik de rugtassen staan, in de gang, naast de deur naar het trappenhuis. Gelach, rennende voetstappen, stemmen. Zíjn stem. voor de laatste keer."

Die dag bracht haar ex-man Juda, hun kinderen Isra en Jamil niet meer thuis en nam ze mee naar Irak. Hij ontvoerde ze naar oorlogsgebied, een land verscheurd door oorlog en geweldig, waar bomaanslagen aan de orde van de dag zijn. Sindsdien wacht ze op dat ene telefoontje, wat haar leven weer compleet zal maken.

"Wie had ooit kunnen denken dat mijn kinderen, zo ver weg, toch zo akelig dichtbij konden zijn."

Mara’s leven is een grote puinhoop, ze dacht dat het niet erger meer kon worden. Tot ze wordt ingehuurd door een groot mediabedrijf, Dutch Broadcasting Group, om hun netwerk te testen op gaten in de beveiliging. En ze iets vreemds ontdekt, iets wat niet voor haar ogen bestemd is.

"Levend in een verleden dat nooit toekomst zal worden."

Voor ze het weet, raakt ze ergens in betrokken en zit gigantisch in de nesten. Mara tast volledig in het duister, ze staat voor een onmogelijke keuze, de druk op haar schouders is enorm. Deze lui deinzen nergens voor terug en gaan over lijken.

"Het aanbod is aanlokkelijk genoeg om meteen ja te zeggen. Wie ben ik om de hele wereld op mijn schouders te nemen? Mijn kinderen. Daar draait alles om. Als ik die maar weer veilig om me heen heb."

Mara wordt aan alle kanten bedreigt en staat met haar rug tegen de muur. Niet alleen haar eigen leven staat op het spel, maar ook dat van haar kinderen en duizenden anderen… Wat willen ze van haar? Keert al haar kennis zich tegen haar?

"Er is altijd een keus."

Linda Jansma is een van mijn favoriete Nederlandse thrillerauteurs. In 2010 debuteerde zij met haar thriller Caleidoscoop, inmiddels is de titel veranderd in Kwetsbaar. Ondertussen heeft zij 7 thrillers op haar naam staan en werkt zij alweer hard aan een nieuwe thriller. Linda staat bekend om haar psychologische thrillers met een maatschappelijk thema, die bijna allemaal gebaseerd zijn op een waargebeurd verhaal. Voor haar nieuwste thriller Verbroken, liet zij zich inspireren door een heftige gebeurtenis in 2006. Dit licht ze achterin het boek toe.

Verbroken bestaat uit 39 hoofdstukken. Het verhaal wordt vertelt vanuit hoofdpersonage Mara de Wolff en nog een ander personage, waarvan lang verborgen blijft wie dit is. En speelt zich af in wisselende tijdspanne, voornamelijk mei 2014 en een in de jaren daaraan voorafgaand. Linda gaat van start met een broeiende proloog, de druk is direct voelbaar en nodigt uit tot het meteen verder willen lezen.

Linda Jansma heeft een unieke schrijfstijl. Haar schrijfstijl is filmisch, Jansma weet het verhaal te beschrijven alsof je toekijkt. Maar ook vlot, boeiend, spannend en inlevend. Het is goed te merken dat Jansma gedegen research heeft gedaan en zich verdiept heeft in de hackerswereld. Vanaf de eerste bladzijde had ze me weer te pakken, waardoor ik verder bleef lezen en het boek als snel weer uit had.

Verbroken kent meerdere goed uitgewerkte verhaallijnen, die zich afspelen in het heden en in het verleden. Amsterdam, Amerika en Irak, Linda neemt ons mee de wereld over. Tijdens het lezen ontstaat er een spannende race tegen de klok. De spanning en de druk zijn heel goed voelbaar en worden steeds verder opgebouwd waardoor er een heerlijke pageturner ontstaat en uiteindelijk alle puzzelstukjes op zijn plaats vallen.

Ethisch hacker Mara ontdekt geheime informatie en voor ze het weet wordt zij ergens ingetrokken, wat haar leven, dat van haar kinderen en duizenden andere ernstig in gevaar brengt. De druk op haar schouders is enorm, ze komt voor een onmogelijk keuze te staan…
Verbroken is angstig actueel, in deze wereld vol dreiging en terreur, waar iedere dag een terreuraanslag op de loer ligt. Het is Linda goed gelukt om te beschrijven wat mensen drijft, om tot genoegdoening te komen. Bizar, hoe ver mensen gaan en daarmee andere vernietigen.

Jansma is er een kei in om haar verhalen en daarmee ook de karakters tot leven te laten komen. Ook in Verbroken is zij weer onder de huid van haar personages gekropen. Ze leeft zich uitstekend in, wat een indrukwekkend en aangrijpend, maar ook spannend verhaal oplevert, wat raakt. De gevoelens, de pijn en het gemis, de wanhoop, maar ook humor en aantrekkingskracht zijn op een mooie wijze in het verhaal verwerkt. Het verhaal raakte me enorm.

De zesendertigjarige Mara de Wolff heeft al veel voor haar kiezen gekregen in het leven. Ze draagt een groot verlies met zich mee. Haar kinderen Jamil en Isra maakten haar weer compleet, zij zijn het mooiste wat haar ooit is overkomen. Alsof alle ellende nog niet genoeg was, belandde haar leven in een regelrechte nachtmerrie, toen haar ex-man Juda hun kinderen op een dag, bijna vijf jaar geleden, niet meer thuis bracht en ontvoerde naar Irak. Een land verscheurd door oorlog en geweld. De onzekerheid of ze haar kinderen ooit nog terug zal zien, maakt haar kapot. De herinneringen zijn overal, ze mist haar kinderen verschrikkelijk. Hoop houdt haar op de been. Ze vindt afleiding in haar eigen bedrijfje SecuryComp, wat ze negen jaar geleden gestart is. Computers zijn haar lust en haar leven. Tot ze in wordt gehuurd door een groot mediabedrijf om hun netwerk te testen op gaten in de beveiliging. Deze opdracht verloopt niet helemaal van een leien dakje. Mara is een van de beste in haar soort en opeens lijkt al haar kennis zich tegen haar te keren…

Verbroken, angstaanjagend actueel, spannende race tegen de klok, wat zou jij doen wanneer je in Mara’s schoenen zou staan? Mustread!