Vol verwachting ben ik gaan lezen in dit boek wat een absolute bestseller zou zijn die zelfs verfilmd gaat worden. Dus ik was benieuwd.

We volgen Rachel, een vrouw in de 20 die iedere dag met dezelfde trein naar Londen reist. Iedere dag passeert zij een huis waar een stel woont die zij zelf invulling heeft gegeven. Jess en Jason, het meest volmaakte koppel die je je maar voor kunt stellen een beetje wat Rachel ooit had. In dat stel leeft Rachel zich in zodat ze niet hoeft na te denken over haar eigen leven die in duigen is gevallen. Maar op een dag wordt Jess als vermist opgegeven. Wat is er gebeurt? Waarom was zij afgelopen week met die vreemde man samen? En waarom was Rachel zelf in Blenheim Road op de avond dat zij verdween?

Ik vind dat er over dit boek wel een klein beetje teveel heisa is geweest. Het is zeker een pakkend boek, maar ik heb niet echt op het puntje van mijn stoel gezeten. Het verhaal wordt verteld in 3 verhaallijnen. Rachel, het meisje in de trein die worstelt met een drankverslaving, Megan/Jess de vrouw die langs het spoor woont samen met haar man, en Anna de nieuwe vrouw van Rachel's ex. Rachel is een verwarrende hoofdpersoon, zij drinkt veel waardoor zij situaties en gebeurtenissen niet meer kan herinneren, daarom is het vaak lastig om haar te volgen in wat nou waar is en wat niet. Megan is een spring in het veld die niet genoeg heeft aan 1 man, en die worstelt met het verleden waarin er iets gruwelijks is gebeurt waar ze nooit met iemand over heeft durven praten. Anna is de nieuwe vrouw van Tom, Rachel's ex. Tom ging vreemd met Anna toen hij nog getrouwd was met Rachel. Hier zit dus heel veel wrok. Zeker omdat Anna en Tom nu samen een kindje hebben, iets wat Rachel ook zo graag had gewild. Ik vind Anna een onsympathiek personage. Zij heeft Tom afgepakt van Rachel, maar bestempeld Rachel nu als degene die hen het leven zuur maakt, dat zij een rotwijf is, en uit hun leven moet verdwijnen.
'Het meisje in de trein' is het een fijn boek om te lezen. Bijvoorbeeld in de trein!