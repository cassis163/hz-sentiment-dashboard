Dit is alweer het vierde boek in de politie reeks over agent Roel Westland. Het leuke aan deze serie is ook dat je merkt dat de boeken geschreven zijn door een echte politieagent geschreven zijn. Het is anders als de politie series, maar toch zou hier heel goed een serie van gemaakt kunnen worden. Leuk zo allemaal in Rotterdam! Doordat ik zelf ook in Rotterdam woon, herken ik vele genoemde straten, delen, wijken enzovoorts. Maar nu over dit deel
Dit boek ‘Ramkraak in Kralingen’ bevat meer actie en meer spannende momenten als de vorige delen. Ook zitten er weer wat grappen tussen dat het uit de spanning wel weer even luchtig houdt. Je kan je heel goed inbeelden hoe de mensen in het boek met elkaar omgaan. De tijd tussen de verschillende delen gaat echter wel snel en het kost mij dan ook altijd even moeite om te beseffen hoe ver Roel Westland nu weer in het leven staat. In deel één zat hij nog in het examenjaar van de HAVO en kreeg hij een vriendinnetje genaamd Ingrid. Nu in deel vier is zij zijn vriendinnetje alweer voor een paar jaar en is Roel geen gewone straatagent meer, maar een rechercheur. Dus heeft hij de politieacademie afgerond. Ingrid komt in dit boek overigens minder naar voren als in de vorige delen. Maar aangezien ik nog een paar delen te lezen heb is dat misschien wel een leuke afwisseling. Al met al weer een heerlijk Rotterdams boek dat je als inwoner van Rotterdam soms wel de stuipen op het lijf jaagt.

Greetings by Sophie