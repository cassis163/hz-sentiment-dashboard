Recensie Halverwege het einde van Marscha Gesthuizen.

Met dank aan Futuro uitgevers mocht ik dit mooie aangrijpende boek lezen.

Aangrijpend.

De cover doet een beetje eenzaam aan. Dit komt ook door de sobere kleuren die zijn gebruikt. De cover past perfect bij het verhaal.

Ubele is een huisarts van 44 jaar. In haar drukke leven is er nauwelijks tijd en ruimte voor haarzelf. Op een dag komt een vrouw met depressieve klachten op haar spreekuur en wordt ze geconfronteerd met haar eigen symptomen.

Haar hele leven heeft ze het idee dat ze niet bijdragend genoeg is. Haar moeder is tijdens haar geboorte gestorven. Haar vader is nooit thuis, haar stiefmoeder heeft haar handen vol aan haar aandacht opeisende broer. Ze realiseert zich dat haar werk haar overlevingsstrategie is.

Om te overleven volgt ze psychotherapie en breekt de muur om haar heen af. Maar wat wacht haar achter die muur?

Over de auteur
Mascha Gesthuizen groeide op in een dorpje aan de Waal. Na haar studie werkte ze tot 2014 als huisarts in de Achterhoek. Daar kwam zij veel in aanraking met depressies. Het thema fascineert haar, mede door gebrek aan openheid over artsen met psychische klachten. Reden voor haar om de pen op te pakken dit verhaal te schrijven.

Mijn mening:
Marscha schrijft mooi en puur. Je voelt de pijn en de eenzaamheid van Ubele.
Sommige delen uit het verhaar zijn gebaseerd op waargebeurde feiten. Dit maakt het een mooi maar aangrijpend verhaal over depressie.

Het boek heeft korte hoofdstukken waarin het leven van Ubele verteld word. Door de tijdsperiodes raakte in wel soms in verwarring. Zo is ze een volwassen vrouw en dan weer een puber.

Een mooi verhaal met als thema depressie en wat voor impact dit op je leven kan hebben .
De titel vind ik na het lezen van het boek heel goed gekozen. Ubele is inderdaad halverwege het einde.

4 sterren