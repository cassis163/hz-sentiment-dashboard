Ik was proeflezer en vond het vooral een heel spannend boek, met steeds weer een onverwachte wending. Het leest heel makkelijk weg. Alles zit er in: liefde, verraad, macht, trouw, bedrog, moed en lust. Het is ook een heel mooi boek, met karakters waar je langzaam van gaat houden, met al hun beperkingen. Mooie, sterke karakters die zich ontwikkelen door de gebeurtenissen. Beschrijft heel indrukwekkend de tijdsgeest, roerige tijden in Amsterdam in de tweede helft van zestiende eeuw.