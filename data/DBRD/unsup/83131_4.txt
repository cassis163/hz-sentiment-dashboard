Er zijn de laatste tijd heel wat boeken over Trump verschenen. Niet enkel in de VS maar ook in Europa. Je krijgt de indruk dat elke 'zelfverklaarde' Amerika-specialist er moet over schrijven.

Het recent verschenen 'Angst' van Bod Woodward is daarbij wellicht het belangrijkste en meest degelijke. De man is met zijn twee Pulitzer prijzen ook een icoon in de Amerikaanse journalistiek en staat garant voor gedegen onderzoekswerk.

De boek is opgedeeld in meer dan 40 kleinere hoofdstukken en bestrijkt ca de de eerste 15 maanden van Trumps regeerperiode in min of meer chronologische volgorde.
Het gaat daarbij niet enkel over de verschillende beleidsthema's, maar evenzeer over de relaties binnen de regering en de spanningen tussen de medewerkers.
Daarbij komt een ontluisterend en soms hallucinant beeld naar voren van Trumps manier van beslissen, maar evenzeer van medewerkers die mekaar boycotten.
Maar medewerkers die evenzeer 'gevaarlijke' documenten laten verdwijnen voor Trump ze kan ondertekenen. "Als er een concept op Trumps bureau lag griste Cohn dit eenvoudigweg van zijn bureau en vergat Trumps het vervolgens" (blz17). Dit om de VS voor nare gevolgen te behoeden.

Gedegen voorbereide en onderbouwde dossiers zijn aan Trumps niet besteed.
Gary Cohn, voormalig topman Goldman Sachs en hoofd van de 'National Economic Counsel' zegt " Het is zinloos een zinvolle inhoudelijke briefing voor de president voor te bereiden. Want je weet dat hij toch nooit luistert (blz 330).
Stafchef Kelly: " De president begrijpt er echt geen iota van. Hij heeft geen idee waarover hij het heeft" (blz 322).
In het slot van het boek zegt zegt zijn advocaat Dowd: "...had Trump een overheersend probleem dat Dowd kende, maar niet tegen de president durfde te zeggen 'U bent een fucking leugenaar'."

Gans het boek schetst zo een ontluisterend beeld van de manier van 'regeren' van Trump. De verdienste van Woodwards boek is dat hij met onderbouwde feiten en veel betrouwbare getuigenissen het beeld bevestigd dat we van Trump hebben. Maar het is wel verontrustend dat zo'n man en zo'n 'onbetrouwbaarheid' het in de VS (en voor een deel in de wereld ) voor het zeggen heeft.

De titel van het boek verwijst naar een beleidsvisie van Trump. Angst van de tegenstander als middel om je eigen macht door te drukken.