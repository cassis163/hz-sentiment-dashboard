Nadat ik eerder de Barista serie van Elsbeth Witt heb gelezen, was ik wel benieuwd of zand erover eraan kon tippen.
Zand erover is een heerlijke feelgood die je een vakantiegevoel/eilandgevoel geeft. Dit laatste komt omdat het verhaal zich op Vlieland afspeelt. Je kan merken, dat door de gedetailleerde beschrijvingen van Vlieland, Elsbeth hier goed bekend is.
Het verhaal leest heerlijk weg!

Wanneer er een familiehuis op Vlieland leeg komt te staan, hoeft Fien niet lang na te denken: ze verhuist. Op Vlieland wil ze genieten van de rust en de natuur.
Fien heeft geen relatie, geen baan en geen vrienden meer. En dat is allemaal haar eigen fout. Ze wil opnieuw beginnen, eindelijk haar gevoel volgen en een streep onder het verleden zetten. Maar dan stapt er iemand van de veerpont die ze nooit meer dacht terug te zien.
Behalve een vakantiegevoel is het ook een verhaal over het maken van keuzes, voor jezelf kiezen, risico's durven nemen, over het opbouwen van nieuwe vriendschappen en over romantiek. Hoe verwerk je je verleden en wat doe je als je verleden ineens op het eiland is.
Het is een voorspelbaar verhaal, maar ondanks dat niet met minder plezier gelezen. Zeker niet omdat het gewoon een heerlijke feelgood is!