Vriendin Puck Vermeulen, maakte mij attent op de boeken van Bernard Minier. Lekkere dikke boeken die fijn lezen, was het credo. Dus ‘een kille rilling’ en ‘huivering’ op de e-reader gezet en bewaard voor de vakantie.
In de Canarische zon begonnen in ‘een kille rilling’ en af toe kreeg ik het inderdaad wel eens een beetje koud van het verhaal. Wat een ontzettend goed in elkaar stekend verhaal!
Martin Servaz, recherche Touloouse, is bezig met een zaak, maar wordt naar een andere zaak geroepen en wel één waarin een onthoofd paard als een soort vlieger in een skipiste blijkt te hangen. Hierna ontspint het verhaal zich in een stroomversnelling. We maken kennis met verschillende notabelen in het dorp, waar vervolgens nog meer slachtoffers vallen, maar ook blijken er zaken uit het verleden te worden opgerakeld met de moorden die plaats vinden. In de afgelegen psychiatrische kliniek in het dorp lijken dingen te gebeuren die niet helemaal in orde zijn. De nieuwe arts daar, Diane Berg, gaat op onderzoek. Bijzonder geraffineerd hoe alles in het verhaal lijkt samen te vallen en tot slot een voor mij onverwacht dader opduikt.
Een aanrader deze auteur, waar ik gek genoeg nog niet eerder van had gehoord!
Nu dan ook direct begonnen in ‘huivering’. En tot mijn grote verrassing en blijdschap zag ik dat er nog een derde boek van MInier is: ‘verduistering’.