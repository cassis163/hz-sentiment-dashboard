Schrijver en onderzoeksjournalist Scott McGrath, is vastbesloten om de mystiek rond de zelfmoord van Ashley Cordova, begaafde en aantrekkelijke dochter van horror-filmmaker Stanislav Cordova, verder te onderzoeken.
Deze obsessie is ontstaan omdat Cordova hem eerder met succes wist aan te klagen wegens smaad, nadat hij de cineast in verband had gebracht met ontoelaatbaarheden met jonge kinderen.
Hij doet dit samen met Hopper en Nora, die nog recentelijk deel uitmaakten van het leven van Ashley.
Op hun zoektocht krijgen ze te maken met onduistere zaken als occultisme en de wereld van tattoo, zwarte kunst, en nog meer ongrijpbare zaken, zoals de opnamen van de films die allemaal opgenomen werden op het landgoed The Peak van de Cordova's.
Ze benaderen mensen die Ashley hebben gekend, en stukje bij beetje vallen de puzzelstukjes op hun plaats, maar als de puzzel bijna af is, overheerst nog de vraag, is dit de echte puzzel of is er nog 1, een originele?

Dit boek dat volgens de kaft als roman moet doorgaan, kan toch volgens mij beter aangeduid worden als thriller.
Veel rust wordt je niet gegund in dit lijvige boekwerk (597 blz), het wordt in een duizelingwekkende vaart geschreven, en de spanning wordt opgevoerd, gek genoeg blijf je na het dichtslaan van het boek nog in vertwijfeling achter.
Prima boek, en origineel met ogenschijnlijk authentieke toegevoegde bijlagen.