Een 67-jarige man (Collini) schiet een 83 jarige man dood, hij bekent maar geeft geen motief op.
De jonge advocaat Caspar Leinen krijgt de zaak toegewezen, maar zolang hij geen motief heeft kan hij niets beginnen, bovendien is het een lastige zaak, omdat het slachtoffer een bekende is van Leinen, hij overweegt te stoppen, maar zijn tegenstander in deze zaak, Mattinger weet hem daarvan te weerhouden.
Bij toeval stuit hij op zaken uit het verleden en dat biedt hem een aanknopingspunt, genoeg om uiteindelijk het motief voor deze moord te vinden.

Een knap verhaal, waarin de weerzinwekkendheid van de oorlog eens te meer duidelijk wordt, zo wordt er gesproken van geoorloofdheid van meervoudige moorden door de uitvoerder, uit hoofde van de wet die toen gold.