Wat een TOPPER, wow! Pendergast is zo'n beetje het meest mysterieuze personage in thrillerland, in ieder boek waar hij deel van uit maakt onthullen deze twee topauteurs een héél klein beetje meer over deze eigenwijze FBI agent. In Koortsdroom wordt er meer onthuld dan ooit, voor de lezer prettig, héél prettig! Door alle Pendergastboeken heen ga je vanzelf een beetje van hem houden. Uiteraard was de spanning weer goed gedoseerd, het boek even wegleggen is eigenlijk niet mogelijk. Vriend en partner against crime Vincent D’Agosta doet ook weer een stevige duit in het zakje en toont maar weer hoe een trouwe vriendschap hoort te zijn. Prachtig! Het boek draait meer om de zoektocht naar de waarheid achter Pendergasts vrouw dan de inhoudelijke waarheid, maar dat stoort geenszins. De uitkomst is bevredigend genoeg, de zoektocht ware spanning. Wederom een staaltje knap schrijfwerk. Douglas Preston schrijft alleen prima thrillers, Lincoln Child is wat zwakker, maar samen zijn ze weergaloos!