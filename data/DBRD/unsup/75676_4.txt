Frieda die een bekende psychoanalyste is, krijgt bezoek van een oude klasgenote. Maddie, zou graag hebben dat Frieda even met haar dochter Becky spreekt. Maddie weet zich geen raad met haar dochter, die constant spijbelt en haar moeder niet in vertrouwen neemt. Frieda gaat akkoord om Becky te helpen en te luisteren wat er in haar omgaat. Al snel vertelt Becky allerlei dingen. zo komt Frieda te weten dat haar vader weggegaan is toen ze zes jaar was en ze alleen met haar moeder woont in Braxton. Becky had twee vriendinnen maar nu zijn ze minder close. En dan is er die avond waar ze in haar huis verkracht is. Frieda stelt Becky voor om het te vertellen aan haar moeder en samen naar de politie te gaan.

Maddie gelooft haar dochter niet en wil ook niet naar de politie gaan, ze is er van overtuigd dat haar dochter een losbol is geworden en drugs gebruikt. Frieda gelooft Becky wel, want ze heeft hetzelfde meegemaakt. Alle details die Becky vertelt, herinnert Frieda zich ook en vooral het zinnetje 'Je hoeft het niemand te vertellen, liefje, want geen mens zal je geloven.' Frieda is er van overtuigd dat ze beiden het slachtoffer zijn van dezelfde verkrachter.

Nu Frieda geconfronteerd is met haar verleden vindt ze het tijd om het haar vrienden te vertellen, zodat ze niet langer alleen moet omgaan met haar geheim. Het was drieëntwintig jaar geleden en ze was zelf zestien jaar. Toen ze het haar moeder vertelde was die er van overtuigd dat ze het verzon om aandacht te krijgen. Uiteindelijk was Frieda zelf naar de politie gegaan. Maar het onderzoek had geen resultaat gegeven.

Sandy, de vriend van Frieda komt zelfs speciaal terug vanuit Amerika om haar te helpen. Hij houdt van haar en wil er dan ook zijn voor haar. Hij neemt Frieda terug mee naar Braxton waar ze sinds haar zestiende niet meer is geweest. Ze bezoekt haar moeder, Juliet, die ze sindsdien ook niet meer gezien heeft. Ook al is hun relatie niet fantastisch, toch maakt Frieda zich zorgen over de gezondheid van haar moeder, die een hersentumor heeft.

Frieda heeft niet enkel te kampen met het idee dat haar moeder niet lang meer te leven heeft ook krijgt ze gruwelijke nieuws dat Becky zelfmoord heeft gepleegd. Frieda is er van overtuigd dat Becky vermoord is en wil voor haar eigen gemoedsrust uitzoeken wie de dader is van deze daden.

Tijdens haar zoektocht gaat ze terug naar de mensen waar ze toen veel mee omging. Zo was er Eva, haar beste vriendin. Vanessa en Ewan, die toen een koppel waren en nu getrouwd zijn. Haar twee ex-vriendjes Jeremy Sutton, die ondertussen kaal en verdikt is en Lewis,die nog altijd aan de drugs zit. Frieda's klassenleraar, Greg Hollesley, die ondertussen de rector van een grote scholengemeenschap is geworden. En de leider van de groep, Chas, waar Frieda nooit iets van moest weten.

Frieda is er van overtuigd dat één van hen meer weet of zelfs de dader is. Zal ze de waarheid aankunnen?

Evaluatie

De verhaallijnen zitten goed in elkaar, waardoor je onmiddellijk in het verhaal zit en meegesleept wordt naar de spanning, die er al snel in zit.
Frieda speelt een belangrijke rol in het verhaal, maar ook haar vrienden hebben hun deel in het verhaal. Zij vormen het klankbord waar Frieda steeds terecht kan wanneer zij het nodig heeft. Nicci French heeft weer bewezen dat ze een getalenteerd schrijversduo zijn.