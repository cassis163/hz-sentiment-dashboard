"Ik wil niet dat we samen zijn om te vergeten. Ik dat je met me bent omdat je je alles wilt herinneren." ~ p100.

Dat einde... die voel je gewoon tot in je buik! Elke letter fladdert als een vlinder en laat je zweven. Zucht...

"De wereld ligt letterlijk aan je voeten, Audrey. Maar je moet wel lef hebben om te gaan lopen." ~ p125.

Zomer is, na Hitte en Razend, het derde en laatste deel in de Hitte-serie. Het is een los te lezen verhaal, maar met een mooie knipoog naar de vorige boeken en hun personages. Het vertelt met verhaal van Audrey, die 4 jaar na een gedwongen stop van haar zangcarri√®re een comeback probeert te maken. Zonder zelfvertrouwen en met de verkeerde pillen probeert ze zich staande te houden. En dan is daar ineens Alec. Sinds hij op vrije voeten is, is hij vastbesloten zijn leven op de rails te houden. Tot hij Audrey ontmoet en op een fatale avond alles kapot knalt. Samen slaan ze op de vlucht.
Dit is zoveel meer dan een zwoele NA. Dit verhaal is zo puur, zo vol emoties en tegelijk zo fragiel. Alles op precies het juiste moment, prachtig gewoon. Ik heb echt van elke letter genoten. De worstelingen van Audrey en Alec, hun zoeken, imperfectie en de druk van alles en iedereen maakt dit verhaal bijna echt. Je hoort de muziek bijna uit de pagina's komen tijdens het bladeren. 222 pagina's op en top genieten!

"Hoe kon je iemand vertellen dat hij in amper een week tijd juist de meest waardevolle persoon in je leven was geworden?" ~ p137.

Lis Lucassen stelt mij met haar schrijven nooit teleur, maar toch weet ze mij elke keer weer te verbazen. Me uit mijn sokken te blazen en mijn hart te veroveren. Ook nu weer! Wat een boek. Ik kan niet anders dan 5 dikke sterren hierop plakken.