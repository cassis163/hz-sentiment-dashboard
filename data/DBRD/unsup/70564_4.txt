Ben jij ook zo gek op spannende Scandinavische series zoals The Killing of The Bridge? Dat is goed nieuws, want de thriller De vrouw die terug moest van schrijfster Lina Bengtsdotter (1977) is uit.

Vanaf het eerste moment zorgt Bengtsdotter ervoor dat je midden in het verhaal zit. De zeventienjarige Annabelle uit het afgelegen dorpje Gullspång in Zweden verdwijnt na een warme zomeravond. Haar ouders zijn radeloos en de plaatselijke politie kan geen aanwijzingen vinden. In Stockholm krijgt de ervaren rechercheur Charline ‘Charlie’ Lager te horen dat zij deze zaak krijgt. Met tegenzin gaat Charlie naar Gullspång, het dorp waar ze is geboren.

Het heeft alle elementen van een spannende Scandinavische thriller; een prachtig dorpje (waar de schrijfster zelf ook is opgegroeid), een ‘sterke’ vrouwelijke hoofdpersoon – die het voor de buitenwereld beter voor elkaar lijkt te hebben dan dit daadwerkelijk het geval is – en natuurlijk een mysterieuze verdwijning.

Ondanks dat ook wij vaak spannende series via Netflix kijken, is dit boek een mooi alternatief als je je telefoon en laptop even aan de kant wil leggen. Het is namelijk net zo spannend en je kan dit boek altijd en overal lezen.

Ook valt dit boek voor ons op, want je wil het zo snel mogelijk uitlezen. Dit hebben wij niet snel bij een boek. In Zweden lopen ze niets voor niets al weg met Bengtsdotter. Ondanks dat dit pas haar eerste thriller is, wordt ze inmiddels ook wel de ‘Swedish Crime Queen’ genoemd. De vrouw die terug moest werd in Zweden is zelfs verkozen tot thrillerdebuut van het jaar.

Onze conclusie: dit boek moet mee in je koffer/tas!

Meer lezen? http://www.lifestuff.nl/category/life/books/