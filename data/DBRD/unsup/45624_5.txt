Ik ben dol op psychopaten of seriemoordenaars, nu ja, in boekvorm toch. En met dit boek kwam ik dan ook ruimschoots aan mijn trekken. Het leest als een trein, is spannend van begin tot eind en zet je geregeld op het verkeerde been, precies wat een thriller nodig heeft om mij te boeien. Op de achterflap staat een verwijzing naar Hannibal Lecter en qua sfeer zit dit boek inderdaad op dezelfde golflengte, al moet Hayder zeker niet onderdoen voor haar collega Thomas Harris. Een huiveringwekkend goed boek!