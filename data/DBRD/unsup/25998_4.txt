Een roman die je op dit moment, wanneer je een boekensite of boekhandel bezoekt, niet kunt missen. Het verhaal is dan ook vanaf de eerste bladzijde meeslepend. Het leest bijzonder vlot door het relatief eenvoudige taalgebruik en de pakkende verhaallijnen. Een goede mix van heden, verleden en toekomst! Bovendien, wellicht doorslaggevend: het niet ontbrekende mysterie: Waarom zijn juist deze meisjes op Atlantis beland, wat heeft de dood van een andere miljardair "Eszu" (Zeus? )met dit alles te maken en waar is zus Zeven?
In deel één staat Maia de oudste van de "zes zussen" centraal, die op haar zoektocht naar "haar roots" midden in stuk braziliaanse geschiedenis belandt. Lucinda Riley weet de lezer aan de bladzijden te kluisteren, door verhaallijnen van het "heden" en verleden af te wisselen en het boek te laten eindigen met een cliffhanger, zodat de lezer ongetwijfeld erg benieuwd is hoe het met de zusjes
d' Aplièse verder gaat.
Meteen begonnen aan deel 2 "Storm"!