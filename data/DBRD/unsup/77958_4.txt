Poker is het 2e boek van Piet Baete dat ik lees, en tot hiertoe zijn beste. Nog meer dan bij Dromen van de dood, krijg je hier een heel goede weergave van de personages. Het worden mensen van vlees en bloed, en je voelt na een tijdje aan hoe ze gaan reageren. Ook aan het leven naast het politiewerk wordt de nodige aandacht besteed. Een goede plot, spanning die geleidelijk aan wordt opgebouwd, en dit alles doorweven met een vleugje humor.