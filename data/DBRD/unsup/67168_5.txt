Wauw. Karin Slaughter is terug. Wat een fantastische thriller is dit. Het is niet zomaar een thriller, maar een verhaal in een verhaal en dat als thriller gebracht. Het begint zo ‘gewoon’: Andrea (Andy) en haar moeder Laura worden betrokken bij een schietpartij en Laura ontpopt zich als iemand die Andy niet kent. Daarna gebeurt er van alles, als een soort rollercoaster gaat het voort. Laura wil dat Andy onmiddellijk vertrekt en Andy vertrekt inderdaad. Wat ze niet weet is dat haar moeder een heel ander verleden heeft dan zij denkt en dat verleden heeft een open einde. Het verhaal speelt zich in het nu en in het verleden Langzaam wordt duidelijk wat er is gebeurd. Het blijft tot het einde toe spannend, je legt het boek niet meer weg. De titel is trouwens geweldig gekozen. Aanrader.