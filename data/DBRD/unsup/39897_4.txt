Huisje Boompje Beest is de nieuwe feelgood roman van Roos Schlikker, kandidaat van ‘Wie is de mol? 2017’. Het boek gaat over een woonwijk waar alles perfect lijkt te gaan, maar schijn bedriegt. Je maakt kennis met verschillende leuke karakters die samen een leuke leefbare wijk vormen. Tot Rob in de nieuwe buurt komt wonen. De fotograaf die al enkele jaren rondreisde om prachtige foto’s te trekken komt nu tot rust in deze gezellige buurt. Joris ziet al snel een nieuwe vriend in hem die zijn leven wat meer spanning kan geven. Maar al snel doen verschillende roddels de ronde en voor ze het goed en wel beseffen is de rust die er heerste ver te zoeken.
Roos Schlikker weet een heerlijke schrijfstijl neer te zetten waardoor het boek snel verder kan lezen, een echt zomerboek. De leefwerelden van de verschillende personages zijn zo herkenbaar als lezer dat je gewoon wil verder gaan. Ook de personages zijn leuk, de vrolijke Jonneke, de hysterische Evelien, het droomkoppel Joris en Lydia en ook de dorpsgek is aanwezig. Desondanks deze herkenbare en stereotiepe beelden die we de eerste pagina’s krijgen van de personages kan de schrijfster op een subtiele wijze dit stereotiepe beeld nuanceren.
Ook krijgt het boek diepgang en toont het meerdere beelden, het gaat niet louter om een woonwijk maar ook andere thema’s krijgen de aandacht. Opgroeien, angsten en liefde komen aan bod. De afwisseling tussen meerdere personages geeft het boek meer spanning en je wil ook weten hoe alles afloopt en wat er gaat gebeuren.
De afloop van het verhaal zag ik niet aankomen en dat gaf het boek voor mij persoonlijk wel een meerwaarde. En toch is het wat je verwacht, een happy end in de semi-perfecte wijk is een mooi afsluiter.
Kortom Huisje Boompje Beest is een leuk boek om te lezen op een warme zomerdag.