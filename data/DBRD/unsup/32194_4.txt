Een debuutroman uit 2015 van de schrijfster. Voor mij was het een tip op de site van de online bibliotheek, die ik graag weer wil aanraden aan degenen die deze titel als "Wil ik lezen" hebben aangemerkt. Charlotte en Thomas hebben een kersenboomgaard in Door County. De oogst is nabij en er zijn geen arbeiders om de kersen binnen te halen. Oplossing zijn de Duitse gevangenen die het leger in kampen wil onderbrengen. Zij zouden het werk kunnen doen. Dit brengt tweestrijd. Wat voor de een redding van inkomsten kan betekenen, betekent voor anderen onoverkoombaar leed of grote aversie. Als je van ruilmateriaal afhankelijk bent om te kunnen overleven, is de keuze snel gemaakt. Dit heeft echter wel concequenties voor het dagelijks leven. Vooral Charlotte worstelt. Je krijgt mee hoe dochter Kate leeft in haar eigen wereld. Weet te ontsnappen aan de aandacht van haar ouders richting haar vriendin Josie, met wie ze haar onzekerheden deelt. Maar ook hoe de keuze van Charlotte en Thomas deze vriendschap in gevaar brengt. Haar ontluikende liefde voor Clay, wiens ouders een zomerhuis hebben in de nabije omgeving.
De terugkomst van zoon Ben uit de oorlog zet alles op scherp, waarmee het verhaal een dramatische wending krijgt.
De schrijfster heeft zich goed voorbereid, zodat de historische juistheid van het verhaal in orde is. Ze heeft zelfs iemand bereidt gevonden om zijn ervaringen met het werk in een kersenboomgaard te delen. Je wordt meegezogen in het verhaal. Het gaat nog meer leven als je wat afbeeldingen opzoekt van de omgeving waar het verhaal zicht afspeelt.