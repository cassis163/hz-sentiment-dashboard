Met veel plezier las ik dit boek, omdat ik zelf zeer geïnteresseerd ben in het dagelijks leven van mensen in deze tijdsperiode. Heerlijk vond ik daarom o.a. de ontmoeting met familie de Witt.

Op een geniale manier verteld Noordervliet vanuit verschillende oogpunten het levensverhaal van Menno Molenaar. Deze markante persoonlijkheid beweegt zich gedurende zijn leven door alle lagen van de samenleving en bouwt uiteindelijk een bestaan op in de Nieuwe Wereld.

Het is een prachtig verhaal, met vlagen poëtisch, en biedt met name ook een indringende kijk in de psyche van verschillende personages.
Dit boek zou ik bijna aanraden als verplicht leesvoer voor middelbare scholieren, ware het niet dat de inhoud naar mijn mening 16+ is...