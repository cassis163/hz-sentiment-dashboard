De korte samenvatting van het boek gaf alvast zin dit boek te lezen. Een boek geschreven door De Dood. Wie heeft er nog nooit aan gedacht hoe, waar en vooral wanneer Hij voor jou zal komen? Het verhaal begint alvast met een mooi stukje, dat eerder losstaat van het verhaal dat volgt, maar waarschijnlijk de inspiratiebron van de schrijvers was dit verhaal te schrijven. En dat is heel fijn: het zet mooi de toon voor het verhaal, en het geeft aan dat de schrijvers respect hebben voor hun inspiratiebron.
Het verhaal zelf gaat heel vlot door, heeft een heel vlot leestempo. Er zijn enkele hoofdpersonnages, maar niet te veel. In vele politiethrillers zijn er zoveel politiemensen die op de zaak zitten, dat je soms moeite hebt ze uit elkaar te houden. De meeste personnages in dit verhaal zijn de slachtoffers van De Dood. Maar gaat het effectief om een omgrijpbaar personnage, of is De Dood in dit verhaal een echte persoon ? Deze vraag houdt de spanning er lang in.
Goed geschreven verhaal, het las heel vlot en bleef lang spannend. Zelf las ik het eerste boek Pan nog niet, en dat bleek ook niet nodig te zijn om dit verhaal vlot te begrijpen. Wel zal ik dit boek nog zeker gaan lezen, de schrijvers hebben me overtuigd om meer van hen te gaan lezen.