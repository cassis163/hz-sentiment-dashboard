Ik blijf het lastig vinden om dit soort boeken echt een thriller te noemen. Het boek vond ik namelijk nooit echt nagelbijtend spannnd, ook al leest het boek makkelijk weg en wil je weten hoe het verhaal afloopt.
In het boek worden de levens van 3 vrouwen beschreven gedurende 10 dagen: een vrouw is net bevallen, de ander is kraamhulp en de laatste is politieagente. Het verhaal wordt ook telkens vanuit wisselend perspectief beschreven. Het boek bevat niet al te lange hoofdstukken en in ieder hoofdstuk wordt verschillende keren geschakeld tussen de personages. Het klinkt misschien verwarrend, maar tijdens het lezen heb je daar geen last van.
Ik vond dit een van de betere boeken van Ester Verhoef, en het is zeker niet slecht, maar ik vraag me af of dit nu echt de beste thriller van het jaar is.