Verrassend verhaal. Boeiend, met vele kanten. In een prettige stijl door de afwisseling in de zin van afdwalingen en korte themastukjes.Als er een nieuwe debuutlijst komt (van de Academica Literatuurprijs) zal deze er zeker bij staan. Uit Leestafel.

Bouter beschrijft op een indringende manier de gedachtewereld van Eline. Hij weet haar complexe gevoelens mooi te verwoorden. Het dramatische einde komt daarom hard aan. Uit De Nederlandse Bibliotheek.

Het boek gaat over een jongen met een uitzonderlijk muzikaal talent. Omdat hij lijdt aan ernstige epilepsie is een hersenoperatie noodzakelijk. Een geneeskunde studente die de operatie bijwoont raakt in verwarring. Mag je in dit geval snijden in het muzikale deel van het brein? Ontneem je de jongen daarmee niet de ziel van zijn bestaan? Die vragen hebben een diepe invloed op de rest van haar leven.