De lezer wordt heen en weer geslingerd tussen 1982 en 2015, geslingerd omdat er een mysterieuze sfeer hangt in het nieuwste boek van Angelique van der Bijl.
Isa vindt het levenloze lichaam van haar moeder op de geboortedag van haar vader. Haar overbezorgde moeder is gestorven door een “handgemeen” Wie heeft het op haar moeder voorzien, en waarom was haar moeder zo faliekant tegen haar relatie met Willem Zuyderhout? Isa duikt in het verleden van haar moeder en ze komt er al snel achter dat er veel geheimen schuilgaan langs de Zeeuwse kust.
“Nooit eerder heb ik zoveel voor iemand gevoeld en dat maakt dat de woorden van mijn moeder me zo van streek maken. Ik moet weten waarom zijn familie het vuur in haar aanwakkerde.”
Angelique van der Bijl debuteerde met haar thriller Nachtschade, een debuut waar zij trots op mag zijn, ligt hierdoor de lat hoog? Ik weet het niet, één ding weet ik wel de proloog van ‘Het weeskind van Haamstede’ zuigt de lezer het verhaal in, de korte vlot geschreven hoofdstukken laten je niet los en er blijkt maar een optie en dat is door lezen.
“Zwijgen. Het wordt geen waarheid zolang je er niet overpraat. Dan blijven je diepste geheimen verborgen. Gewoon blijven ademhalen: dan gaat het leven gewoon door.”
Geheimen, geheimen, ‘Het weeskind van Haamstede’ gaat er gebukt onder. Angelique van der Bijl weet heel geleidelijk de geheimen te ontleden, zij doet dit in zo`n secuur tempo dat je door blijft lezen. Telkens weer word je als lezer geprikkeld, er hangt iets dreigends in de lucht maar het is lang ongrijpbaar. Van der Bijl speelt een psychologisch spelletje, de karakters in ‘Het weeskind van Haamstede’ zijn stuk voor stuk verdacht ieder op hun eigen manier. Mede hierdoor raak je in een leesflow, nieuwsgierig en getriggerd door de karakters word je meer en meer verweven in het verhaal.
Met ‘Het weeskind van Haamstede’ zet Angelique van der Bijl een zeer geduchte opvolger van ‘Nachtschade’ neer, haar tweede boek is wellicht psychologisch nog sterker, en de wendingen die zij aan het verhaal weet te geven maken ook dit boek tot een Mustread. Je raakt gevangen in de pengreep van, van der Bijl eenmaal begonnen betekend dat het boek uit moet ook, je wilt de geheimen van de Zeeuwse kust ontrafelen