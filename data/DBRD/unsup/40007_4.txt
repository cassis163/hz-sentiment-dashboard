Je zou maar een boerenjongen zijn die een magisch, sprekend zwaard vindt als hij van huis is weggestuurd. Dit overkomt Hiram en hij is er niet blij mee. Naast dat hij terechtkomt in de strijd om de prinses Simané en het rijk Garma-Potanesië en in situaties komt waar hij zich helemaal niet thuis voelt, laat staan het fijn vindt om het te ondergaan, krijgt hij op alles ongezouten kritiek van het zwaard, die meestal niet in een al te beste humeur is.

Theo schrijft een spannend verhaal met aanstekelijke humor erin. Het is geschrikt voor alle leeftijden. Naast dat ik het boek niet meer kon wegleggen door het spannende slot was ik zeer gecharmeerd van de humor erin, vooral wat betrekking had op het sprekende zwaard. Je zag in het zwaard een echt mopperende oude man, die het hart op de goede plaats heeft.

Een aanrader voor iedereen die van spannende Fantasy houdt met een vleugje humor.