Layers: in de eerste plaats wil ik het even over de prachtige cover hebben, aantrekkelijk, speciaal en zo toepasselijk bij het verhaal, de cover verklapt zeker niks maar als je het verhaal hebt gelezen, snap je het concept van de cover. Dit moest ik toch even kwijt, al heb ik het boek gewonnen met de leesclub, dit boek zou echt voor mij eruit steken in de boekhandel, wat ik hiermee wil zeggen is dat het voor mij, een magneet zou zijn "koop mij!!!". Het verhaal kan zeker tippen aan de prachtige cover. Dorian is 17 jaar en weggelopen van huis, hij leeft als een zwerver en probeert zijn dagen te vullen, rondhangen, eten zoeken. Op een nacht wordt hij wakker naast het lijk van Emil, een zwerver waar hij al ruzie mee heeft gehad. Een welzijnswerker Nico ontfermt zich over Dorian en neemt hem mee.....ook al heeft Dorian veel vragen en heerst er een onrust over hem, toch heeft hij geen ander keuze...door die keuze start er een kat en muisspel, wie is er te vertrouwen, wie niet....is alles wel wat het lijkt? Het verhaal had me van zin 1 in zijn macht, ik kon het boek echt niet wegleggen, het was spannend en mysterieus tegelijk, als ik dan iets negatief moet zeggen op een gegeven moment kabbelt het een beetje vooruit maar dat doet niets aan het verhaal zelf, en dan spreek ik over een paar pagina's of misschien was het op dat gegeven moment, dat ik een gevoel had van "wie is wie, wat is wat?" of "ik wil het nu weten-gevoel". Geen speciale quotes of vergelijkingen gewoon een spannend verhaal met een vleugje liefde (dat kan natuurlijk niet achterwegen blijven) en zeker een aanrader voor spanning en avontuur.