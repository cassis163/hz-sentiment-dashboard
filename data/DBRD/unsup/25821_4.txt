Hans Rek & Marieke Plaisier: Veel liefs…

Hendrikus en Mergilde zijn een getrouwd stel wat graag bij elkaar is. Echter wegens omstandigheden zijn zij veel van elkaar gescheiden. Apart van elkaar moeten ze opdrachten en klussen voltooien om geld binnen te krijgen om alle schulden af te betalen.
Onderweg krijgen ze met trollen, ogers en teddyberen te maken.
Om elkaar toch te vertellen wat ze meemaken, beleven en missen, sturen ze brieven via de persoonlijke postduif Henkie.

Hans en Marieke hebben een fantastisch samenspel geleverd van man en vrouw in brievenvertolking. Het boek leest gemakkelijk weg, omdat het daadwerkelijk ‘brieventaal’ is. De brieven zijn afwisselend in lengte en toon. Wat ook erg leuk gevonden is, zijn de andere personen die tussendoor een brief sturen naar Hendrikus of Mergilde.
Soms is het wat lastig om het tijdsbestek goed door te krijgen in het boek en tussen de brieven maar over het algemeen is dit geen probleem voor de vaart van het boek.
Vanwege het ‘luchtige’ schrijven, de vaart die het boek blijft houden en de avonturen in het boek, krijgen de schrijvers 4 sterren.