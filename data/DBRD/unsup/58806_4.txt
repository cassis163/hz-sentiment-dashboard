Na het lezen van "wat jij niet ziet" heeft Sarah Pinborough mij nieuwsgierig gemaakt naar haar andere werk. En toen mocht ik meedoen met de pre-read van "Belofte maakt schuld".
Na een ietwat trage start werd ik ook deze keer weer door het verhaal gegrepen. Drie vrouwen, drie levens en een leugen.. De spanning bouwt zich op en het boek zit weer vol verassingen. Het is geschreven vanuit het perspectief van de drie vrouwen, wat maakt dat je je helemaal kunt inleven in de personages. Het boek leest makkelijk en ik had hem ook snel uit. Dat vond ik wel prettig, soms zijn boeken zo langdradig.
Het einde vond ik daarentegen niet zo sterk en vrij abrupt, dit was tevens zo bij "wat jij niet ziet". Waar Sarah Pinborough sterk is in het opbouwen van spanning en een toegankelijk leesbaar boek te schrijven, laat ze voor mij nog wat liggen in het slot. Vandaar de 4 sterren..