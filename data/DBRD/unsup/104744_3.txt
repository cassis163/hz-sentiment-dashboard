Het laatste deel van de fifty shades thrilogie is uit. Er komt geen vervolg, hiermee moeten we het doen. Hoe vond ik nu de serie die ik dacht nooit te gaan lezen. De serie die toch mijn aandacht trok om hem gelijk helemaal te kopen. De serie die in het engels gelezen moest worden. Fifty shades freed is het laatste deel van de zinderende trilogie die in Amerika en Engeland al miljoenen vrouwen in vuur en vlam heeft gezet.

Toen Anastasia Steele de gedreven en getraumatiseerde zakenman Christian Grey voor het eerst ontmoette, ontvlamde er een sensuele affaire die hun beider levens voorgoed zou veranderen. Ana wist altijd al dat het niet gemakkelijk zou zijn om van Christian Grey te houden, maar nu zorgt hun relatie voor allerlei onvoorziene uitdagingen. Zo moet Ana leren omgaan met Christians extravagante levensstijl zonder haar eigen integriteit of onafhankelijkheid te verliezen, en moet Grey zijn dwangmatigheid zien te bedwingen en de gruwelen uit zijn verleden gaan accepteren.

Nu ze eindelijk samen zijn, leven ze in een wereld vol liefde, passie, intimiteit, rijkdom en eindeloze mogelijkheden. Maar juist op het moment dat ze het geluk in handen lijken te hebben, dreigt het noodlot Ana's zwartste nachtmerries werkelijkheid te maken. Vijftig tinten vrij is het slotdeel van de Vijftig tinten-trilogie.

Het laatste deel van fifty shades trilogie is ook uit. Het begin was lekker vertrouwd en erg leuk. Christian en Ana eindelijk mr en mrs Grey. Het boek begint terwijl ze op huwelijksreis zijn en je leest in terugblikken van Ana hoe ze zijn getrouwd en hoe alles verliep. Dit vind ik wel een goede manier want de weg naar het huwelijk toe had denk ik nog wel lang geweest. De terugblikken maken het wel erg leuk want je wilt toch weten hoe de dag verlopen is.

Op de helft begint het boek een beetje van hetzelfde te worden als altijd. Ana mag niks van Christian en ze luistert niet, ze krijgen ruzie en zo gaat het een beetje. De ruzies zijn elke keer hetzelfde en leiden tot niks. Er zit geen vaart in het verhaal. Toch wou er iets in me doorlezen want wat gaat er nog gebeuren. Naar het einde toe wordt het weer spannender en wil je gelukkig weer blijven lezen.

De hele serie heb ik nu gelezen en ik had het dus niet verwacht dat ik het zo leuk zou vinden. De boeken lezen heerlijk. Om sommige stukken kan ik lekker lachen, zit er hier en daar wat herkenbare dingen in Ana in en geniet ik van momenten als Christian zo lief en onhandig is. Ik heb ze in het Engels gelezen omdat ik het vond passen bij de boeken, omdat de film in het Engels is en Fifty shades of grey klinkt gewoon veel lekker dan vijftig tinten grijs.