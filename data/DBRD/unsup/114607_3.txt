Deze bundel bevat 8 verhalen, waarvan er verschillende de lengte van een novelle hebben. Zo ook het verhaal waar de film Arrival op gebaseerd is.

De cover kopt met "Zo betoverend, zo origineel, zo stijlvol - je blijft sprakeloos achter' En dit is een van de weinige keren dat ik die mening helemaal niet deel.
Ted Chiang is geen veel schrijver. Hij heeft een idee en denk er uitvoerig over na voordat hij dit in een verhaal verwerkt. En dat is het euvel bij hem. Hij loopt over van zijn overdenkingen over een natuurkundig, linguïstisch, wiskundig, sociaal of een ander onderwerp dat hij er graag over uitweid en dit gaat ten koste van de verhaallijn en karakter ontwikkelingen. Hierdoor worden zijn verhalen saai en taai. Hierdoor blijft er niets over van de betovering, omdat ik als beeldend lezer dan merk dat de vertaler wel eens steekjes heeft laten vallen.
Over de originaliteit kunnen we discussiëren, maar de clou van het eerste verhaal had ik al in meerdere andere verhalen gelezen en bij het verhaal Begrijp dacht ik meteen aan Flowers of Algernon.

Dit is een teleurstellende verhalenbundel voor mij geworden. Waarom hij dan nog net 3 sterren (maar dan ook maar net) heeft gehaald komt door de laatste twee verhalen. Daarin heeft hij zijn ideeën beter verwerkt in een verhaal, waardoor je toch merkt dat hij wel goed kan schrijven.