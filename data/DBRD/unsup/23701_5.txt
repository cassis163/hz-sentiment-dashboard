Moordhuis is een 'moordboek': het zit vol spanning en grijpt je bij de keel.
Het verhaal is een afwisseling tussen het verleden, waarin de dader meerdere mensen op gruwelijke wijze om zeep hielp en het heden waarin detective Jenna naar de dader op zoek gaat.
In haar speurtocht krijgt ze heel wat ellende voor haar kiezen. Ook al is het boek meer dan 400 pagina's, het leest supervlot.
David Ellis en James Patterson vormen een succesvolle combinatie. Dat was na het lezen van Moordweekend al duidelijk. Het is te hopen dat ze de samenwerking voortzetten en dat we nog meer van hen tegemoet kunnen zien.