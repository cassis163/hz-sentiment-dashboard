Lieveling van Kim van Kooten is een verhaal dat even moet bezinken. Het is zo door en door triest, na het lezen heb ik er echt een hele tijd een onbestemd en onbehaaglijk gevoel over gehad. Hoe is het mogelijk dat zo'n jong meisje zo goed als niemand om haar heen heeft die ze kan vertrouwen en waar ze op kan bouwen.

Puck verhuist op vijfjarige leeftijd vanuit achterstandswijk in Rotterdam naar luxe villawijk te Zwijndrecht. Daar woont de nieuwe vriend van haar moeder. Deze heeft meer oog voor Puck dan voor haar moeder. Puck heeft niet alleen te dealen met het seksueel misbruik door haar stiefvader maar ook met verwaarlozing door haar ego√Østische moeder en de op geld beluste familieleden.
Het is dat het verhaal met veel humor vanuit het perpectief vanuit Puck vertelt wordt anders was het echt ondraaglijk geweest en had ik waarschijnlijk niet het hele verhaal kunnen lezen. De karakters om Puck heen (vooral tweede helft van verhaal) worden hilarisch neergezet, soms wat over de top waardoor je af en toe toch kunt glimlachen.

Dit schrijnende, aangrijpende verhaal is heel knap geschreven.