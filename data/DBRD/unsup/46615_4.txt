Scottâ€™s gewicht gaat omlaag volgens de weegschaal zowel zonder als met kleren, maar als hij in de spiegel kijkt ziet hij er niets van. Hij vertelt het aan een vriend die huisarts was, Bob, maar ook Bob weet zich geen raad met dit verschijnsel.

Ik heb van het boek genoten, het was een kort maar krachtig verhaal en de schrijfstijl zorgde ervoor dat het boek op een uurtje of twee al weer uit was. Het was een aangename kennismaking met Stephen King.

Hoewel het boek onder het genre Thriller & Spanning wordt geplaatst, voelt het meer als een feelgood met een boodschap. Naast Scott woont een Lesbisch koppel en ze worden niet aanvaard in Castle Rock. Je wordt met je neus op de feiten gedrukt dat mensen die niet heteroseksueel zijn nog altijd als anders gezien worden en in de maatschappij nog steeds aan de rand staan. Ook Trump en zijn beleid worden aangekaart in deze novelle wat er voor zorgt dat de novelle toch actueel is en van mij door meer mensen gelezen moet worden alleen al om de boodschap van verdraagzaamheid door te geven.

Op het einde van het boek realiseer je je dat de titel 2 betekenissen heeft. Niet enkel het gewichtsverlies van Scott, maar ook de acceptatie van Deirde en Missy.