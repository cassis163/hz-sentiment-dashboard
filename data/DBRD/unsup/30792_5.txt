Zéér vermakelijk, boeiend en grappig. Spannend tot en met het laatste woord. Echt héél erg gaaf.
Het is een kinderboek, maar taalgebruik (Nederlandse vertaling uit het Engels) is er een waarbij kinderen nog ouderwetse woorden leren. Niks te moeilijk, het draagt goed bij aan het geschetste beeld van de omgeving en de communicatie in het verhaal. Levensechte dialogen, goed verhaal, fijn geschreven.

Geesten en geestverschijningen zijn aan de orde van de dag op de Britse eilanden en de gewone bevolking probeert er zo goed en zo kwaad mee om te gaan als ze kan. Gelukkig zijn er tussen alle hulpmiddelen en kwakzalverijen ook échte agenten. Agenten die iedere nacht opnieuw hun leven wagen om de omgeving veilig te houden en te zuiveren van onheil. Het zijn agenten die weten hoe ze een zwaard moeten hanteren om met een verschijning af te rekenen en hoe ze een Bron moeten verzegelen. Het zijn agenten: kinderen die hele dagen trainen en nachten lang speuren.

Ben je, net als ik, een enorme fan van fantasy voor de jonge jeugd (+/- 12jr.)? Verslind dit boek en haar twee vervolgen dan onmiddellijk!