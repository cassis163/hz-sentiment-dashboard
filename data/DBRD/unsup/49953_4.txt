Vera Lundi is een nieuwe naam aan het Nederlands thriller schrijvers front, Onbezonnen is haar debuut.

Het fijne leven van het gezin van Monica Peters veranderd ingrijpend als op zo maar een avond haar man Roy wordt doodgeschoten als hij op een inbraak afgaat bij de buren. Monica is intens verdrietig, maar de zorg voor haar twee dochters houden haar op de been en geven haar leven zin, ongemerkt gaan de jaren voorbij.

Patrick van Vliet is een 16 jarige puber, een beetje een meeloper die zich sterk laat beïnvloeden door rijkeluiszoontje Teus Kempen, Teus sleept Patrick mee in een plan een inbraak te plegen bij hun docent maatschappijleer Joost Kanters. Dit loopt echter volledig uit de hand als ze overlopen worden door de buurman van hun leraar en hem na een worsteling dood schieten. Patrick wordt op z'n 16e veroordeeld tot 2 jaar detentie.

Het leven van Monica en haar gezin neemt op een dag een volgende onverwachte wending als ze toevallig een berichtje leest over de vermeende moordenaar van haar man. Jaren weggestopte woede ontluikt en ze neemt het ONBEZONNEN besluit dat hij net zo moet lijden als zij al jaren doet.. weinig doordacht stort ze zich in een groot wraakavontuur en moet ze de hele wereld aan elkaar liegen.

Het boek leest als een trein, het grote lettertype en de slechts 277 pagina's zorgen ervoor dat het boek in een poep en een scheet uit is, Je wordt er als het ware ingezogen, en de opgevoerde emoties zijn als ware je er zelf bij bent.. Dat je dat gevoel hebt is knap van de auteur want er staan tal van taal en spelfouten in, de karakters zijn veelal dun uitgewerkt en gebeurtenissen zijn soms onwaarschijnlijk en op het naïeve af. Ook is het taalgebruik soms wel heel eenvoudig. Ondanks dat is het zoals gezegd een heerlijk boek om te lezen die zich ergens ophoud tussen een psychologische en een gewone thriller in

Ik vind het boek 3,5 ster waard, omdat dit geen optie is laat ik het plezier wat ik er van had doorwegen en geef 4 sterren

Spanning: 2**
Plot: 4****
Leesplezier: 4 ****
Schrijfstijl: 4 ****
Originaliteit: 3 ***
Psychologie: 3 ***