Het boek begint met een James Bond-achtige actie van Robie in Londen, zelf vond ik het allemaal wat overdreven en deed het denken aan een snelle Amerikaanse actiefilm waarbij de held een soort Superman is. Dan schakelen we over naar Irak, waar al een net zo spannende acrie plaatsvindt waar Jessica Reel midden in zit. Nadat ook zij heelhuids uit haar hachelijke avontuur is gekropen, begint dan toch het eigenlijke verhaal: de zoektocht naar Blauwe Man, de bigshot van de organisatie waar Reel en Robie voor werken. Vermist na een visserstripje in Colorado.
Tijdens hun zoektocht stuiten ze op allerlei vreemde figuren en er gebeurt een heleboel dat niet direct met de verdwijnig van Blauwe Man te maken lijkt te hebben. Of toch? Het geheel doet een beetje redneck-achtig aan. Dan hebben ze eindelijk een spoor. Dat verloopt vrij traag totdat zaken zich in een sneltreinvaart naar het einde toe werken.
Het boek zit boordevol goedkope actie, en het verhaal vind ik daardoor aan de magere kant.Baldacci heeft betere boeken geschreven. Ook in de serie over Wil Robie heb ik betere gelezen. Dit leek wel volgens eensnelle formule geschreven.Ik beschouw het als een aardig tussendoortje. Afgerond naar boven driesterren.