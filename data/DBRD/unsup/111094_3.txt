Dit boek geeft een nieuwe kijk op feminisme. Want als je dit leest dan denk je niet meer aan het clichébeeld van een feminist. Elke vrouw die dit boek leest zal wel een beetje feminisme in zich herkennen, en dat vond ik best verrassend.

Er worden 10 verschillende thema's aangehaald in het boek, zoals onderlinge competitie, hoffelijkheid en sekstapes. Allemaal stuk voor stuk interessante thema's, maar ze worden spijtig genoeg nogal eenzijdig benaderd. Het boek lijkt wel geschreven vanuit een jarenlange frustratie en komt daarom vaak heel negatief over. Verschillende thema's in het boek herkende ik wel, maar werden door de auteur afgedaan als "slecht". Terwijl mijn interpretatie hierop toch iets ruimer is, en niet zo negatief.

Het is een interessant boek , en eigenlijk raad ik hem wel aan om te lezen en te bediscussiëren als vrouwen onderling. Maar bereid je voor op veel uitspraken waar je je slechts deels in terug kan vinden. Want dit boek is geschreven vanuit één mening, en geeft geen algemene weergave over vrouwen.

De schrijfstijl is vlot, je vliegt als het ware door de pagina's. Na een aantal hoofdstukken wordt er echter veel herhaald waardoor dit boek niet dikker moest zijn, om interessant te blijven.