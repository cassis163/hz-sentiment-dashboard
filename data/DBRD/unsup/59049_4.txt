Waar ik in het begin aan moest wennen was dat alle vier de personages hun eigen lettertype hadden (ze wisselen elkaar af per hoofdstuk), ik vond het niet per se nodig, ik merkte dat ik toch steeds naar de naam moest kijken en niet een lettertype linkte aan een persoon. Het wende gelukkig wel en toen zag ik het gewoon niet meer. Het verhaal leest namelijk heerlijk vlot. De vaart zit er goed in en de hoofdstukken zijn lekker kort.
Escape Room is een erg spannende jeugd-/YA-thriller, waarin de spanning natuurlijk al zit in het doen van een escape room, maar het alleen nog maar spannender wordt door het feit dat het niet de bedoeling is dat ze eruit komen Ã©n dat hun vriendschap zwaar onder druk komt te staan. Je beleeft iedere zenuwslopende seconde mee in dit spannende verhaal!