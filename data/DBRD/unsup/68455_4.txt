Met dank aan Crimezonebuzzz "Getuige" van het schrijversechtpaar Lars Kepler mogen lezen.
Na het verrukkelijke eerste boek "Hypnose" en het teleurstellende "Contract", nu deel 3 van de serie met Joona Linna in de hoofdrol.
Het boek begint geweldig. Wat een opening. Zo ongelofelijk eng, oftewel zo goed geschreven dat je er zelf wel bang van wordt.
En dat soort sc√®nes zitten meer in het boek: "Opeens hoort ze voorzichtige voetstappen in de gang. Ze verstommen, lopen weer door en stoppen precies voor haar deur. Door het vibrerende duistert ziet Caroline dat iemand de deurkruk naar beneden probeert te drukken."

Het boek leest als een trein en is een echte whodunnit. Ook zetten de schrijvers mij in ieder geval op het verkeerde been met het medium...

En toch...de karakters - los van Joona - spreken mij niet echt aan en de achtergrond en motivatie van de dader wordt mij te weinig uitgewerkt. Daar ligt nog een puntje ter verbetering voor het volgende deel.

Desalniettemin: heel spannend boek, goed geschreven en levert je een paar heerlijke leesuurtjes op.

Kom maar op met het volgende deel!