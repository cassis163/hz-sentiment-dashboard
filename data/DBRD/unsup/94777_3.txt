Ludlum overleed in maart 2001. En toch verschijnen er nog met de regelmaat 'nieuwe' boeken. Eric Van Lustbader werd aangezocht om een vervolg te schrijven voor de Jason Bourne reeks. In de Covert One serie was Ludlum al co-auteur met Gayle Lynds, Patrick Shelby en Patrick Larkin. In deze Covert One reeks zijn er nu al 4 verschenen. De Lazarus vendetta is de derde 'post mortem', de 5de in totaal.

Het is moeilijk in te schatten of dit nog een echte Ludlum is. Naar het aantal pagina's te zien eerder een dunnere uitgave. Het verhaal situeert zich in een crisis van een dikke week. Het thema is op een toekomstige technologische ramp gebaseerd, eerder een scifi verhaal. Wat het alleszins een 'Ludlummer' maakt is de rode draad: goede (super)Amerikaan, wel solitair in zijn opdracht, neemt het samen met enkele anderen, waaronder de klassieke mooie, intelligente vrouw, het gevecht tegen de vijand op. Ondertussen blijken op het hoogste niveau de CIA, FBI en MI6 gecorrumpeerd.

Wanneer we driekwart van het verhaal gelezen hebben weten we wie de vijand is en wat zijn motieven en doelstellingen zijn. Het verloop is toch nog spannend. Het einde verrassend maar verre van de realiteit. Larkin maakt het soms moeilijk, zeker wanneer hij overgaat tot de technische details. Maar het is een ontspannend verhaal dat verder vlot leest en weinig inspanning vraagt van de lezer.