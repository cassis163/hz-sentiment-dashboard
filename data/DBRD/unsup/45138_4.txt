Stel je eens voor dat je in een ander rijk belandt. Victor heeft heel wat gruwelijkheden gezien tijdens zijn diensttijd in Joegoslavië, maar wat hij in het Hemelse Rijk aantreft komt daar akelig dichtbij in de buurt. Slaven, martelingen en opstanden. En onderwijl klimt hij op de sociale lader omhoog, wordt machtiger en belangrijker, en hij geniet ervan. Een kort maar episch fantasieverhaal voor volwassenen, vol strijd, fantastische wezens, lust en macht.



Het Verhaal

De Belgische Victor Gordon, een dertigjarige ex-legerofficier, krijgt als cryptoloog een bijzonder boek in handen. ‘De Overgang’ is een schrift in een onbekende taal, vol beschrijvingen van dynastieën, landen en formules. Dat het boek niet serieus wordt gezien is dan ook geen wonder, en de subsidie voor het project wordt al snel weer weggehaald. Gelukkig weet Victor een kopie te behouden zodat hij verder kan ontcijferen wat er allemaal in het boek staat. Wat volgt is een avontuur die hem snel naar een andere wereld leidt waar hij van getraumatiseerde soldaat veranderd in een machtig man.

De Helden

Dankzij de mooie en rijke schrijfstijl van Christophe waant de lezer zich in een geheel nieuwe wereld. Van bloemen tot geuren, zijn beschrijvingen zijn krachtig en gedetailleerd, en toch niet langdradig. Christophe neemt je als lezer mee naar een nieuw rijk met andere geuren en gewoontes, en laat je achter met een drang naar meer. Wat betreft de wereld die hij schetst voelt het verhaal eigenlijk te kort.

De protagonisten van het verhaal beleven echter wel een mooi afgerond avontuur. Het verhaal start vanuit het oogpunt van Victor en veranderd halverwege in zijn vrouwelijke tegenspeelster. Een mooie techniek die ons een inkijk geeft in de gedachtes van beide karakters en fijn omdat de relatie tussen de twee helden anders nogal dubbel te interpreteren is.

Victor is namelijk de held waar de lezer zich meteen mee kan identificeren. Hij is onze wereld gewend en samen met hem wordt de lezer geïntroduceerd aan het Hemelse Rijk. Als dertigjarige ex-veteraan, wiens relatie op de klippen is gelopen door zijn posttraumatische ervaringen, komt Victor helemaal tot zijn recht in een wereld die door veel middeleeuwse aspecten wordt gekenmerkt. Hij kan zijn gevechtskunsten tonen, en zijn kendo technieken en kennis komen goed van pas. Als man vanuit een andere wereld heeft hij een ander moreel en een andere kijk op de samenleving waarin hij belandt. Zo worden bepaalde bevolkingsgroepen als slaven gehouden, iets dat Victor niet zomaar kan accepteren.

Xhiva is zo’n Esseense slavin. Toegewezen aan Victor heeft zij zo haar eigen agenda. Haar weggenomen kind terugvinden en wraak nemen op de mensen die haar leed hebben berokkend staan bovenaan. Xhiva vertolkt het tweede deel van het boek en geeft ons een inkijkje in haar gedachten. Gelukkig maar, want als slavin wordt zij geacht zich onderdanig te gedragen en wordt zij meermalen bestraft. Dat Victor steeds meer begint te genieten van de macht die hij over haar heeft geeft hun relatie een dubieuze laag. Door de inkijk in Xhiva’s gedachten weet de lezer gelukkig al snel dat de aantrekking tussen de twee wederzijds is.

Vrij of Gevangen?

De aantrekkelijkheid van Xhiva leidt ongetwijfeld tot veel van de nobele acties van Victor, een man die nu eindelijk een doel in zijn leven heeft gevonden waar hij voor wil vechten. Het boek zit dan ook vol met de neerbuigende aspecten die de maatschappij van het Hemelse Rijk te bieden heeft: slavernij, marteling, onderlinge vetes, jaloezie en het onderdrukken van de bevolking.

Zowel Victor als Xhiva zijn misschien geen brandschone helden, maar hun strijd zal wel degelijk invloed hebben op de levens van velen. Het boek telt dan ook enkele gevechten in detail, expliciet beschreven verwondingen en marteltaferelen, en enkele pikante scenes en omschrijvingen. Dat laatstgenoemde niet zo expliciet en goed degelijk geschreven, zodat het keurig past in het genre en niet afleid van de algemene verhaallijn - maar net te sappig om het geschikt te maken voor een jonger publiek. Een volwassen verhaal dus, waar een man zijn best doet om een vrouw te versieren op zijn eigen (onhandige?) en dominante manier.

Een fantasy verhaal van 184 pagina’s, met een meeslepende start en een afgerond einde, met moorden en martelingen denkend aan Game of Thrones, een held die wat weg heeft van een Tolkien-man, een heldin die een het niet erg vind om een spelletje 50 Tinten Grijs uit te dagen, en een vleugje lust. Als een van deze voorgenoemde dingen je bevalt dan is dit boek iets om op je ‘nog te lezen’ lijstje te zetten. Maar ook de mooie manier waarop Christophe de fantasie wereld beschrijft is het lezen van het boek al helemaal waard.