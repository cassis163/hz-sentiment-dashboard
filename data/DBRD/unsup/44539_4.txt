Hoewel ik nog nooit een boek gelezen had van Toni Coppers wist ik wel dat hij een eigen reeks krijgt op VTM "Coppers".
Heel erg benieuwd ben ik dan ook begonnen aan zijn laatste nieuwe boek - ondertussen al de 9e in de rij van Liese Meerhout. Ik had wel wat schrik omdat ik de personages nog niet ken, maar eigenlijk kan je het boek goed volgen zonder ooit een voorgaand boek gelezen te hebben.
De hoofdpersonages, Liese en Masson hebben een hoog like-gehalte. Hoewel Masson wat afgeschreven wordt als een alcohol-verslaafde deugt hij blijkbaar toch als politieagent en voelde ik zelf ook wat sympathie voor hem.
Het verhaal gaat over een ongeval met 6tal doden, die helemaal niet zo'n ongeluk blijkt te zijn. Wanneer Liese op onderzoek uitgaat komt ook haar leven in gevaar wanneer het verleden opnieuw op haar deur komt kloppen.
Leuke twist in het verhaal is een ontluikende romance die nog een staartje krijgt!
Spannend...