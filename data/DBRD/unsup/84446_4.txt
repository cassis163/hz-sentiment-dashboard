"_Een tien met een griffel_ is het tiende deel in de serie _De Waal & Baantjer_ en draagt op de cover de trotse vermelding _Jubileumeditie_. Niettegenstaande de prominente auteurstitel _De Waal & Baantjer_ is dit boek enkel geschreven door Simon de Waal. De twee Amsterdamse rechercheurs Peter Van Opperdoes en Jacob worden gemobiliseerd om een onderzoek te voeren naar de dood van de jonge Sylvia Oosterbaan, aangetroffen in het appartement van haar vriend Dennis Koster. Deze laatste wordt als potenti출le dader meteen uitgesloten wanneer ook hij dood wordt aangetroffen in zijn wagen. Ogenschijnlijk zelfdoding doch bij nader onderzoek is ook Dennis Koster vermoord. Uit onderzoek blijkt dat het slachtoffer Sylvia Oosterbaan reeds geruime tijd wordt gestalkt door en vroeger vriendje, Martin Simons. Als ook blijkt dat deze Martin Simons bekend staat als een brutaal, opvliegend en bizar personage, terwijl deze daarbovenop onvindbaar is en niet bereikbaar, wijst de piste naar de potenti출le dader duidelijk in zijn richting. Doch, het slachtoffer Dennis Koster blijkt een gevangenisbewaarder te zijn die de laatste tijd onder druk werd gezet en belaagd door een gevangene die thans in vrijheid is gesteld, een zekere Barry Jonker. De gevangenisdirectie, zowel de Directeur Van Millegen als de verantwoordelijke voor de bewakers, mevrouw Van Beek, reageren vrij vreemd en niet-voor-de-hand liggend. Een pak vraagtekens en onderzoekswerk voor het duo Van Opperdoes en Jacob. Tot het verhaal een vrij ongewone wending neemt. Uiteraard worden beide moorden opgelost doch het is, zoals het een goede thriller en misdaadroman past, wachten tot de allerlaatste bladzijden om exact te weten hoe de vork aan de steel zit en de uitslag is meer dan verrassend. Het is overigens wachten tot pagina 128 om de titel te begrijpen _Een tien met een griffel_ De lezer zal meteen aanvoelen dat het boek door een _practicus_ is geschreven die met zijn beide voeten in de praktijk en de politierealiteit staat. Vaak met een knipoog naar vroeger toen Baantjer en inspecteur De Cock met c.o.c.k. het onderzoek leidden. 170 bladzijden spannend leesplezier die op geen enkel ogenblik vervelen, integendeel. Het zal de lezer zwaar vallen het boek niet in 축축n ruk uit te lezen; Je wil gewoon weten wie de dader is. Je denkt het te weten, maar_ Prettig zijn de foto_s aan het einde van het boek met live beelden van de bekendste locaties uit de leefwereld van _De Waal & Baantjer_. Een aanrader Marc De Pril"