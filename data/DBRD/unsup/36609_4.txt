Hij is in aantocht.
De sirocco.
Ze zeggen dat je er gek van wordt.
Hier noemen ze hem la tempesta di assassini,
Moordenaarsstorm.

Maxine woont in een Siciliaans kustdorpje waar ze elke ochtend rond 7 uur met haar yogamatje naar hetzelfde plekje op het strand gaat om haar oefeningen te doen. Tijdens een bloedhete storm op het eiland vind Maxine een dood meisje op haar plekje op het strand.
Inspecteur Wil Heerema is neergestreken op het eiland voor een vakantie met vooral rust. Samen met Maxine raakt hij betrokken bij het onderzoek naar het dode meisje.

Nadat ik eerder al de boeken 'het gerecht' en 'een schitterend ongeluk' van Inge Ipenburg had gelezen was ik erg benieuwd naar 'Moordenaarsstorm'. Het boek valt meteen al op door de prachtige cover, een foto gemaakt door Inge Ipenburg zelf.
De sfeer in het boek is heel erg goed en zorgt ervoor dat je door wilt lezen. De omgeving wordt erg goed beschreven en daardoor is het net of je zelf meewandelde door het kustdorpje. Ook worden de personages erg goed neergezet en zijn leuk en interessant om te volgen.
Het verhaal leest vlot en heeft korte hoofdstukken waardoor je door het boek heen vliegt.
Moordenaarsstorm is deel 1 van de serie Siciliaanse kronieken. Aan het einde van het verhaal zit een spannende cliffhanger waardoor je direct nieuwsgierig wordt gemaakt naar het volgende deel 'de mannen vallen'. Dit deel volgt gelukkig al in Juni waardoor je niet te lang hoeft te wachten om verder te lezen!