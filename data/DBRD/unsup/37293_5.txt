"Jij zegt het" is een menselijke tragedie, een groots verhaal over liefde en dood. Je hoort de stem van de bruidegom, je voelt de emotie van de hartstocht, de liefde en de boosheid. In het begin van het boek word je al voorbereid op de onvermijdelijke dood van de bruid. Wow, dat komt binnen!! Je voelt de pijn van de liefde, dat er teveel in de liefde wordt ge√Ønvesteerd, dat zij in een psychische nood verkeert.
.
Citaat: Iedereen in mijn omgeving vond me te beschermend tegenover mijn bruid, vond haar bezitterig, veeleisend en jaloers, en mij een volgzame hond, een slaapwandelende bruidegom die niet in de gaten had hoe hij gemanipuleerd, gedrild en afgericht werd. Ze vergaten dat ik alles wat zij zag en voelde, onderging alsof ik het zelf zag en voelde. Haar pijn was mijn pijn, haar angsten waren mijn angsten, alleen reageerde ik er anders op.