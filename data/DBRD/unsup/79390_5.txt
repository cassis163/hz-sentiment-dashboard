Het is, als echte Clancy fan, even wennen. We gaan ver terug in de tijd, vlak na Patriot Games. Jack Ryan, net bekomen van de schril en geridderd, wordt in Londen gestationeerd namens de CIA. Door Ritter wordt aan zijn capaciteiten getwijfeld, echter admiraal Greer heeft een grenzenloos vertrouwen in hem. Hij komt onder Sir Basil op de Rusland afdeling te werken.

Terwijl in Moskou Ed en mary Pat Foley in contact komen met een kandidaat overloper, probeert Ryan zn draai in london te vinden. De overloper Zaitsev blijkt een zeer waardevol 'object' te zijn. Foley bedenkt een zeer fraai plan om Zaitsev en z'n gezin uit Rusland weg te krijgen via Hongarije. Omdat daar net de CIA afdeling ontmaskerd is, doen de Amerikanen een beroep op de Engelsen. Zaitsev doet een boekje open , en ontvouwt tevens een sinister complot bedacht door Andropov. Hoewel het niet helemaal vlekkeloos loopt, draagt Jack z'n steentje bij aan de goede afloop.

Een fantastische thriller die van begin tot eind boeit, zonder te verslappen.