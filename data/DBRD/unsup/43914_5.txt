Hoofdrolspeelster Josta Bresse wordt slachtoffer van een orgaanroof. Op een ochtend ontdekt ze dat ze ongekend lang heeft geslapen en dat er iets vreemds met haar aan de hand is. Ze heeft immers een lid-teken op haar buik waarvan zij zelf helemaal niets weet.
Haar huisarts bevestigd het feit dat haar nier is verwijderd. Ze doet aangifte en tijdens het onderzoek stuit de Nederlandse recherche op het duistere DDR-verleden van Josta. Er zouden twijfels zijn over haar identiteit dus besluit Josta terug te keren naar het Oost Berlijn waar ze destijds deel uitmaakte van de zogenaamde ‘Konigstein Gruppe’ . Dit team van vervalsers werkte in opdracht van het toenmalige DDR-regime en werd vlak voor de val van de muur door de Stasi afgevoerd naar de gevangenis Hohenschönhausen en werden verhoord omdat er een geheim ‘DOSSIER’ was ontvreemd. Dit dossier documenteerde alle geheime vervalsingsactiviteiten minutieus.
Om te kunnen bewijzen dat Josta de persoon is die zij beweert te zijn, probeert ze, ondanks dat ze opgejaagd wordt als een wild dier, het Dossier in handen te krijgen. Maar…. De macht van de daders blijkt héél erg groot.

Wat een intrigerend en meeslepend verhaal zeg, met bijzonder sterk tot de verbeelding sprekende geloofwaardige personages. Een perfecte afwisseling van feiten en fictie waardoor ik continu het gevoel kreeg dat ik onderdeel uitmaakte van het verhaal. Het verhaal hield me dan ook vanaf het allereerste moment in zijn greep.

De hoofdstukken worden afgewisseld door die waarbij Josta aan het woord is en haar verhaal verteld en de schuingedrukte hoofdstukken die aan Emma gericht zijn en waarbij in eerste instantie nog niet duidelijk is, wie de verteller is, echter dit wordt naar mate het boek vordert duidelijker.
Uit de beschrijvingen van de vreselijke praktijken merk je al lezende meteen dat er uitstekend goed research verricht is. Zo weet Anya Niewierra de heftigste stukken zo goed te beschrijven zonder dat ze al te gedetailleerd wordt. De geschiedenis, de sfeerbeschrijving van de DDR, de val van de muur en de contrasten met het vrije westen zijn op een uitmuntende manier vormgegeven. Door de korte hoofdstukken en de bondige schrijfstijl van Anya word je echt het verhaal ingetrokken. Hierbij helpt ook de setting en de sfeer van het Limburgse land, iets autobiografisch van Anya, die ze perfect weet weer te geven. Immers de fantasie en de emotie van mij als lezer versterkt alleen maar de beleving.
Ook andere zaken, zoals de kennis van een kunstenaar weet ze goed te beschrijven waardoor het totale verhaal geloofwaardig overkomt.
Al deze onderdelen, tezamen met de vele flashbacks zijn perfect in balans en maken van dit verhaal een super spannende thriller die ik met ontzettend veel plezier gelezen heb.
Met als slot een zeer verrassend plot met een ietwat emotioneel einde. Om in de stijl van Tomas Ross te blijven, dit meeslepende verhaal is voor mij een ‘Groeibriljant’ in het literaire thrillerwereldje.
En….. ik heb er meteen een geweldige schrijfster bij die ik kan toevoegen aan mijn lijstje met favoriete auteurs en Anya Niewierra staat héél ver bovenaan voor mij. Ik ga haar andere boeken zeker ook lezen!
Tot slot mijn oprechte complimenten aan Anya voor de geweldig uitgebreide research die is verricht om dit verhaal zo geloofwaardig mogelijk over te laten komen! Daar is ze wat mij betreft zeker in geslaagd.
Beoordeel dit verhaal dan ook met een waanzinnige, maar wel dik verdiende, 5 sterren!
Een absolute AANRADER!