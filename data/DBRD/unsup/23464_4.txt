Ik mocht voor leesclub thrillzone het boek "Dwaalspoor" lezen van Pjotr Vreeswijk. De auteur heeft zich gebaseerd op een zeer actueel onderwerp, de manier van hedendaagse oorlogsvoering via de media waardoor het verhaal wel aan zekere aantrekkingskracht heeft. Het boek begint vanaf pagina één al erg spannend te worden. Voor je 't weet ben je halfweg in dit meeslepende verhaal. Spannende gebeurtenissen, gewelddadige acties en extreme achtervolgingen volgen elkaar in een snelvaart op. De schrijver hanteert hierbij zulk een beeldende schrijfstijl dat het soms wel lijkt alsof je naar een film kijkt. Door de vlotte schrijfstijl, het gebruik van korte hoofdstukken, vaak met perfecte clifhanger aan het einde, gebruikt Pjotr natuurlijk de perfecte ingredienten voor een actiethriller om 'U' tegen te zeggen.
De personages en hun relatie tot elkaar worden even vlug als de acties besproken wardoor je soms wel het gevoel krijgt dat je dingen mist. Die hadden wat beter uitgediept kunnen worden. Het verspringen van plaatsen en personages gaat ook soms té snel waardoor je niet altijd meer het wat, waar en hoe volgt.
Spanning : 8 punten, omdat het boek maar moeilijk weg te leggen is. Zelfs als je niet leest blijft het verhaal je bezig houden, wat uiteindelijk wel kenmerkend is voor een 'goed boek'.
Plot : 8 punten, omdat het toch weer een verrassend einde kent, en voor heel veel spanning wordt uitgewerkt naar het einde toe.
Leesplezier : 7 punten, omdat het soms wel heel erg snel gaat, en je niet altijd mee bent.
Schrijfstijl : 9 punten, omdat het soms echt wel lijkt of je een actiethriller aan 't bekijken bent ipv een boek zit te lezen. Heel erg beeldend en fantasierijk geschreven
Originaliteit : 9 punten, omdat hier uitgegaan is van een zeer actueel alledaags onderwerp !
Psychologie : 7 punten, omdat de lezer niet altijd kan volgen. Situaties en personages wisselen elkaar soms zo snel af, dat je niet even kan afgeleid worden of je moet teruglezen.
Gemiddelde beoordeling : 8 punten.
Dwaalspoor is een gewéldige actiethriller die voor de liefhebber zeker op de 'nog te lezen lijst' mag komen. Daarom geef ik deze thriller vier sterren.