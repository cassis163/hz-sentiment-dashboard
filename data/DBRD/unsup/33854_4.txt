n het boek ABC van meditatie kun je al lezende ontdekken welke vorm van meditatie bij je past. Het kan je tevens helpen bewust te worden hoe je meditatie in je leven kunt en wilt gaan gebruiken. Is dit je eerste kennismaking met meditatie dan heb je aan dit boek een nuttig hulpmiddel. Het geeft je een goede start bij de eerste stappen naar mediteren. Het kan je helpen je aandacht vaker in het hier en nu te houden, wat zorgt voor meer ontspanning in je leven waardoor je weer beter gaat functioneren.

ABC van meditatie geeft je handreikingen om inzicht op te doen via bewustwording. Het boek is er op gericht meditatie in te zetten voor zelfonderzoek, zodat je leert problemen die op je pad komen te overstijgen.

In het eerste deel richt de auteur zich voornamelijk op het leren mediteren. Er wordt uitgelegd wat mediteren nu eigenlijk is, wat de basisprincipes zijn en het bevat onder andere een plan van aanpak. Het eerste deel wordt opgevolgd door diverse, goed toepasbare meditatieoefeningen. Hoe verder je in het boek komt hoe meer verdieping er plaats vindt. Mark Teijgeler schrijft in duidelijke taal. Zijn uitleg is prima te volgen voor iedere geïnteresseerde lezer. Of je ervaring hebt met meditatie of niet dat maakt geen verschil. Het aangename van dit boek is dat de auteur niet aan grootspraak doet en ook anderen aan het woord laat. Zo komen er diverse bekende en minder bekende uitspraken voorbij van grote namen. Het boek heeft voor iedereen veel te bieden. Zo’n beetje alle denkbare vragen rondom meditatie komen aanbod en worden zo goed als mogelijk beantwoord. De meditatieoefeningen in het boek zijn een prettig hulpmiddel voor beginners, maar ook al ben je bekend met mediteren en/of mindfulness dan nog zijn de oefeningen prima gebruiken als verdieping.