meteen in een heftige scène getrokken. Het boek neemt de lezer meteen mee in een wereld vol magische wezens, geesten en goden.
Je beleeft het verhaal vanuit het perspectief van de sha genaamd Xuno.

Xuno is een meisje van 18 jaar dat half hond en half mens is. Ze heeft twee verschillende kleuren ogen, zwart haar, puntige oren en scherpe lange hoektanden. Ze heeft een vacht, maar deze zie je niet als ze haar kleding aan heeft, haar vacht loopt van onder haar borsten tot aan haar billen. Xuno heeft een beschermelinge, Eleanor, zij is ook een sha maar heeft meer haargroei en mensen in Terria kijken haar na.

Xuno is heel erg beschermend over Eleanor, zij is de enige sha die ze nog heeft van haar familie. Hoe ze precies gescheiden zijn geraakt van hun familie verklap ik jullie niet want hier draait het verhaal om. Xuno moet zichzelf leren kennen en dingen toegeven die ze liever niet toegeeft.

In het eerste hoofdstuk wordt Xuno gebeten door een geest, dit wordt haar bijna fataal. Doordat dit gebeurde, ontstaat er een reisgezelschap dat tijdens de reis steeds hechter wordt.

Het reisgezelschap bestaat uit Xuno en Eleanor, beide een sha. Voor ze in Mag Mell arriveren ontmoeten ze een priester van Tarok, gehuld in een regenbooggewaad, genaamd Henoch. Om Xuno te redden leer je Orsik, een priester van Mardimor met genezende gaven kennen. Als laatste maak je kennis met Phalny’ana (Phal), een elf, ze is kapitein van de Gouden Elite.

Nadat dit reisgezelschap samen door het portaal reist om een gevaarlijke crimineel te vinden/gevangen te nemen kom je steeds een stukje meer over de geschiedenis van Xuno en Eleanor te weten. Eleanor gelooft steevast dat de goden helpen, maar Xuno denkt daar heel anders over en zij wil niets liever dan de goden een stap voor blijven.

Het boek is niet te voorspellen, er gebeuren plottwisten waardoor het boek je tot de laatste bladzijde blijft boeien. Maite weet steeds weer nieuwe vragen in je hoofd te creëren en de lezer krijgt pas antwoorden wanneer Xuno de puzzelstukjes op zijn plaats legt.

Helaas zitten er een paar spelfouten in het boek, voor mij was dit niet hinderlijk alleen ik moet wel zeggen dat ik dit jammer vond. Daarbij is het einde nog vrij open en hoop ik stiekem op een vervolg met hoe het verder gaat met Xuno, Eleanor, Phal, Henoch en Orsik.

Lang Verhaal Kort

Xuno is een vlot geschreven fantasyverhaal waarbij de lezer vanaf de allereerste bladzijde mee op avontuur wordt genomen. Het einde is totaal niet te voorspellen. De gebeurtenissen die soms uit het niets lijken te komen houden het boek spannend en zorgen ervoor dat je door wilt lezen. Het boek is voor jonge lezers ook geschikt om kennis te maken met het genre fantasy omdat alle personages heel toegankelijk zijn en je gaandeweg met Xuno alle puzzelstukjes op zijn plaats kan leggen.