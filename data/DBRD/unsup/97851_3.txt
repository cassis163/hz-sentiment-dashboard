Ik heb 'Allen die gestorven zijn' aan de ene kant met heel veel plezier gelezen en aan de andere kant met moeite. De plot is goed opgebouwd, maar de manier waarop Edwardson het verhaal vertelt komt af en toe onsamenhangend over. Hij springt van de hak op de tak en vraagt veel van het inlevingsvermogen van zijn lezers. Prik je daar evenwel doorheen, dan beleef je veel leesplezier aan dit boek.
Ik heb genoten van de beschrijvingen over de on-Zweedse hitte, de vervlechting van literatuur en muziek in het verhaal en de typering van personages als commissaris Ard en de priv√©-detective Jonathan Wide. Daarmee gaf Edwardson indertijd al een heel mooi visitekaartje af.

Edwardson debuteerde met dit boek in 1995 en won hiermee de prijs voor beste thrillerdebuut. Met zijn derde thriller begint hij in 1997 de overbekende serie politiethrillers met Erik Winter in de hoofdrol.