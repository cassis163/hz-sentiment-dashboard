Een prachtig boek over een zeer controversieel onderwerp: een transgender. De hoofdpersoon is een jongeman - een kunstschilder, getrouwd met een kunstschilderes - die zich al van toe hij nog kind was 'anders' voelde; al kon hij dat anders-zijn nog niet benoemen. Later, doordat zijn vrouw en kameraad hem vraagt om eens in vrouwenkleren voor haar te poseren toen haar vrouwelijk model niet aanwezig kon zijn, wordt hij zich er beetje bij beetje van bewust dat hij vanbinnen een vrouw is met alle vrouwelijke verlangens die daarbij horen. Steeds vaker komt de vrouw in hem aan het licht en steeds meer gaat hij verlangen om ook écht helemaal vrouw te worden.

Ik vertel niets meer over hoe het verder allemaal gaat want dan ontneem ik toekomstige lezers het plezier - én de droefenis - over de inhoud van het boek.

Ik geef vijf sterren omdat dit moeilijke onderwerp met ongelooflijk veel respect en tederheid en in zeer poëtische taal geschreven is. Ik heb gehuild en ik heb genoten.

PS. Intussen ontdekte ik dat het boek vorig jaar verfilmd is: The Danisch girl' en heb ik de film ook gezien. Ook die kan ik aanbevelen want de regisseur is erin geslaagd om de tederheid uit het boek ook over te brengen in de film.

5*****