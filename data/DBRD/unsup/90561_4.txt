Het verhaal van de jonge Zoe die niet al te gelukkig meer lijkt in haar relatie met Ed. Dan na een drukke ochtend waarin irritaties wederom komen bovendrijven krijgt Zoe het nieuws dat Ed er niet meer is. Ze gaat kapot van verdriet en zorgt niet heel goed meer voor zichzelf. Ze krijgt de kans alles te doen veranderen maar of dat lukt?

De cover is mooi en doet je denken aan een roman als Kinsella. Een heerlijk feel good verhaal. Met die verwachting sla ik de eerste bladzijde om.

Het verhaal begint dus op de ochtend dat het noodlot treft en vanaf daar ontwikkelt het verhaal zich op een manier die je bijblijft. De schrijfstijl is prettig en je voelt de emotie van het papier afdruipen. Zouden we niet allemaal eens iets willen veranderen in het leven? Het verhaal vertaald dat erg mooi. Ik heb op verschillende momenten even een brok in mijn keel gehad want er is altijd wel iets waar je spijt van hebt in het leven toch?

Erg mooi bedacht maar toch niet heel erg complex in elkaar gezet waardoor het heerlijk genieten is van dit boek. Echt feel good is het niet meer een emotionele roman. Ik heb genoten van dit verhaal en het zet je wel aan het denken. Ik dek dat de boodschap, geniet nu het kan en ga nooit weg zonder te zeggen dat je van iemand houd goed is overgekomen. Het boek zal me denk ik nog best wel een tijdje bijblijven door de emotie die erin zit.