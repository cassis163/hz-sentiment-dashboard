Een aangename tiener fictie, maar soms ontbrak me toch wat spanning. In de huidige samenleving is dit een heel realistisch gegeven. Blogs, vriendinnen, vriendjes,... maar vooral: cyberbullying.
Het enige jammer was dat het niet zo mooi werd aangekaart. Ik miste het vaak terwijl het naar mijn idee het belangrijkste element van het verhaal was. Daarnaast leek het probleem van het hoofdpersonage ook het probleem van het boek: het gaat t√©veel over jongens.
En goed, de titel voorspelt het al wel een beetje, maar toch; het had minder gemogen. Het voelde allemaal een beetje bombastisch hierdoor.

De personages pasten ideaal bij hun leeftijd. Er is rekening gehouden met de kijk van een veertienjarige op vriendjes en liefde in het algemeen. Het zijn situatie's die ik herkende van toen ik zelf rond die leeftijd schommelde.
Het realistische en herkenbare aan dit boek, hebben dan ook veel goed gemaakt. Zelfs het einde paste bij de reactie van een veertienjarige. Hoewel ik als negentienjarige nu toch liever wat anders had gezien.