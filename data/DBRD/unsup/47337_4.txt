Een prachtig verhaal dat draait om drie personen, de leraar K., de jonge vrouw op wie hij vreselijk verliefd is: Sumire en de vrouw op wie Sumire hevig verliefd is: Mioe. Het zijn in mijn ogen allemaal eenzame mensen, er staat 'iets' tussen hen en de wereld. In het boek is een paar keer sprake van een wereld 'aan de andere kant'.

Uit de verhalen die K op Sumire's computer vindt, uit de dingen ze elkaar vertellen en uit hun dromen leer je hun gedachten en gevoelens heel goed kennen. Bijvoorbeeld het verhaal wat Sumire aan Miou vertelt over het katje wat ze had als kind. Het katje verdween op mysterieuze wijze en Sumire besloot nooit meer een ander katje te willen.... De droom van Sumire over haar overleden moeder met de lange trap waar maar geen einde aan komt. De muziek die K midden in de nacht hoort en probeert te vinden. Hij krijgt dan het gevoel alsof zijn lichaam, zijn lichaam niet was: 'Mijn echte leven lag ergens te slapen en een gezichtsloos iemand had het in zijn tas gestopt en wilde ermee vandoor gaan' En het verhaal van Miou over haar ervaringen in het reuzenrad waarbij ze in twee personen is uiteengescheurd. Die twee personen zijn gescheiden door iets wat ze niet, nooit kan oversteken. Een deel van haar is aan de andere kant gebleven.