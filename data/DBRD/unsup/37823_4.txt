Mijn verwachtingen vooraf was een lekker leesbaar boek met een goede verhaallijn en met een dosis gezonde humor. Tot mijn grote genoegen heb ik genoten van dit boekje, mijn eerste novelle die ik gelezen heb. Het verhaal begint pakkend en je wordt al meteen ingezogen in de kleine wereld van Helle. Als hobby gaat ze bij een koor en ze bereiden zich voor op het kerstconcert waar Helle's man en zoon komen kijken. Ze is trots op wat ze doet maar als na het concert blijkt dat haar man hem gewoon gepeerd is halverwege omdat hij het te 'langdradig' vond, begint pas eigenlijk waar het hele verhaal omdraait. De worsteling van het huwelijk tussen Helle en Frank. En ook al weet Anke de frustratie goed te beschrijven wat het echtpaar voor elkaar voelt – ik voelde het zelf ook goed, ik had Frank graag een schop onder zijn kont gegeven – heb ik genoten van elk woord.