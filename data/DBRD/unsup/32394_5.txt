Ik ben fan van de boeken van Lis Lucassen. Toen ik drie jaar geleden haar boek Hitte won, was ik verkocht. Ik verslond haar boeken Razend en Zomer zodra ze uit waren en toen ik op een oproepje stuitte op Facebook dat Lis proeflezers zocht, heb ik heel brutaal een mailtje gestuurd. Ik kreeg een klein stukje van wat Grenzeloos zou worden te lezen en daar groeide zó een leuk contact uit dat ik Lis als persoon niet meer zou willen missen in mijn leventje.

Grenzeloos verteld dus het verhaal van de Nederlandse Rebecca. Ze is naar de VS ‘gevlucht’ van haar oude leventje door een opleiding te gaan volgen op een universiteit. Terwijl Rebecca nog aan het wennen is aan haar nieuwe omgeving, stuit ze al vrij snel (en ietwat te letterlijk) op Thor. Thor is een grote, gespierde en sportieve jongen die de verlegen, Nederlandse Rebecca wel interessant vindt. Dit maakt een heleboel gevoelens los bij Rebecca. Ze draagt zo veel geheimen met zich mee, kan ze de sprong wel wagen? Ze heeft nu toch voor zichzelf gekozen door naar de VS te gaan, of is haar hoofdstuk in Nederland nog niet afgesloten…?

New/Young adult boeken die zich afspelen op de Amerikaanse High School en College zijn mijn últieme guilty pleasure. Toen ik mocht gaan proeflezen was ik ook razend enthousiast.

Ik had dit boek in een avond uit.

Rebecca is zo een meisje waar je je echt in kan leven. Ze is niet het prefect meisje, maar gewoon gewoon. Ze heeft een aantal geheimen waar je gaandeweg het verhaal achter komt (oh my god!) en waardoor je ook echt haar tweestrijd gaat begrijpen. Vooral als er een veel te knappe, gespierde en sexy man achter je aan zit. Ik zou ook verlegen worden en onder een steen willen kruipen, maar tegelijkertijd staat Rebecca ook wel haar mannetje tegen Thor. Ze is echt niet van plan om zich zomaar te laten vangen.

Daarnaast is er op de universiteit ook al van alles gebeurt voor dat Rebecca daar kwam. Ook deze drama ontvouwt zich langzaam tot Rebecca er, geheel per ongeluk, midden inzit.

Wat ook erg tof is om te lezen, is hoe Rebecca echt moet wennen aan alles in de VS. Ze is stiekem dingen aan het vergelijken, zoals bijvoorbeeld fietsen, of eten bij de McDonalds. Door dit soort dingen mee te nemen in het verhaal, heeft Lis het ideale recept gevonden voor een New Adult boek: het is realistisch, lekker dramatisch en zorgt ook voor, eh, rode oortjes. Ja, er is behoorlijk wat seksuele spanning in dit boek (wat Lis ook super goed weet op te bouwen!) maar zijn er alleen maar seks scenes? Nee, maar ze zijn er wel. Het is tenslotte een New Adult boek.

Kortom: Grenzeloos is echt hét New Adult boek van Nederlandse bodem dat je gelezen moet hebben. College drama met knappe hunks en een realistisch, serieus verhaal er in verweven.

In één woord: fantastisch.