Hoofdpersonen:
Sam:
Sam is oorlogsfotografe en fotografeert met name personen die zijn overleden ten gevolge van het oorlogsgeweld. De adrenalinekick die ze van haar werk krijgt vind ze heerlijk. Achter haar camera voelt ze zich veilig. Al kijkend door de zoeker van de camera kan ze zich afsluiten voor alle impulsen vanuit haar omgeving, zich alleen focussend op haar onderwerp en eventueel dreigend gevaar. Door dit ingrijpende werk heeft Sam zich eigengemaakt om emotioneel niet betrokken te worden in gevaarlijke situaties en zich af te sluiten voor de emoties. Hierdoor kan ze wat afstandelijk, kil en rationeel overkomen. Een ruwe bolster met een blanke pit.

Abhi Sikarwal:
Abhi is medewerker van het Hotel Arcadia en werkzaam op de controlekamer van het hotel. Hij heeft via verschillende monitoren en camera's zicht op hetgeen in het hotel gebeurd. Abhi's vader is kolonel in het leger en had graag gezien dat zijn beide zoons Abhi en Samar in zijn voetsporen treden. Samar geeft daar gehoor aan, Abhi wil dit niet en heeft voor een andere carri√®re gekozen. Hierdoor voelt Abhi het zwarte schaap van de familie.

Het verhaal:
Sam is ingecheckt in Hotel Arcadia om wat tot rust te komen na een opdracht voor haar werk. Het hotel wordt plotseling bezet door terroristen. Abhi sluit zich op in zijn controlekamer vanwaar hij alles wat de terroristen doen kan volgen op zijn camera's. Hij doet regelmatig een telefonische belronde om de gasten te waarschuwen om op de kamer te blijven en niet open te doen. Sam geeft aan deze oproep geen gehoor en gaat gewapend met de camera op pad in het hotel om de doden te fotograferen en kennis te nemen van de situatie in het hotel. Sam en Abhi hebben veel contact via de telefoon en er ontstaat een band tussen de twee. Tijdens een van de expedities van Sam vind ze in een van de kamers Billy, een jongetje dat aan een aanslag wist te ontkomen. Ze weet hier niet goed raad mee. Op aandringen van Abhi ontfermt Sam zich over het jongetje. Hierdoor wordt het moeilijker en riskanter om met de camera op expeditie te gaan in het hotel. Toch blijft ze dit soort expedities ondernemen tot het laatste moment.

Conclusie:
Hotel Arcadia is de debuutroman van auteur Sunny Singh. Tijdens de 67 uur waarin dit verhaal zich afspeelt is de lezer getuige van de gebeurtenissen in het Arcadia hotel en leert de lezer de twee hoofdpersonen beter kennen door de diverse flashbacks van Sam en Abhi. Het verhaal is van het begin af aan spannend en dat blijft het tot en met de laatste pagina. Het thema is erg actueel, spannend en indrukwekkend. Het verhaal en het boek hebben op mij een zeer goede indruk gemaakt. De kwaliteit van het papier is prima, het voelt prettig aan. Dit boek is echt een aanrader!