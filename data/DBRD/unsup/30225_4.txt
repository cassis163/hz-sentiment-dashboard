De zus van Julia wordt dood gevonden in een steeg in Parijs. Ze is vermoord. Julia kan zich niet neerleggen bij dat, wat haar zus is aangedaan. Na contact met de beste vriendin van haar zus, treedt Julia een voor haar nieuwe wereld binnen. De wereld van haar zus Kate. De wereld van het online daten. Ze probeert erachter te komen met wie haar zus voor haar dood allemaal contact heeft gehad. Ze hoopt er op deze manier achter te komen wat er met haar zus is gebeurd, en wie er verantwoordelijk is voor haar dood. Ze legt contact met Lukas, omdat ze vermoedt dat hij haar zus heeft gekend. Maar is dit ook het geval? Ze wordt zijn leven in gezogen, wat niet de bedoeling was. Maar er is geen weg meer terug, ze kan niet zonder het contact met Lukas. Ook al voelt het dubbel, ze doet het toch.

Opnieuw een goed boek van S.J. Watson. Ik werd het verhaal ingetrokken, en voelde mee met Julia. Ook al begreep ik haar keuzes niet, was het te doen om haar zus Kate of ging het toch meer om haar zelf. Je voelt haar woede en onmacht, en daardoor beleef je het verhaal echt.

S.J. Watson mag van mij nog veel meer boeken gaan schrijven. Ik wil ze lezen!