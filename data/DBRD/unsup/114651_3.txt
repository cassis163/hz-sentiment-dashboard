Na Mea Culpa is Clare Mackintosh terug met een spannend boek. Deze keer speelt het zich grotendeels af in de metro van Londen.

Zoe ziet tijdens een rit in de metro haar foto bij een advertentie. Ze schrikt ervan, maar twijfelt of het echt haar foto is. Het bijbehorende telefoonnummer is niet actief. Als op een andere dag een andere foto in de krant staat van een vrouw van wie later blijkt dat de sleutels uit haar tas zijn gestolen en van een derde vrouw een foto is geplaatst en die wordt vermoord, is de angst groot. Wat is er toch aan de hand?

Agente Kelly werkt bij de metro politie en wordt door Zoe op dit feit gewezen. Kelly heeft wat te bewijzen en weet een plek te krijgen bij het bureau dat de zaak behandeld. Met haar inzet en inzicht weet ze een doorbraak te halen. Daarna is het een race tegen de klok.

De verhaallijnen van Kelly en Zoe wisselen elkaar af, de spanning wordt langzaam opgebouwd, niemand is meer te vertrouwen. De opbouw gaat gestaag naar een climax. En als je denkt te weten hoe het zit, krijg je als lezer toch nog een verrassing.

Clare Mackintosh weet de lezer opnieuw te verrassen en laat het reizen met het openbaar vervoer nooit meer hetzelfde zijn.