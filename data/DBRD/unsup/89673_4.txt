Stel je eens voor…….Je doet je ogen open…En je kijkt om je heen…En je hebt geen idee waar je bent!
Dit overkomt 4 jongeren en 2 volwassenen.
Ze zijn terechtgekomen in Out There. Dat is een van de vele dimensies die er bestaan.
Olivia komt er terecht in haar pyjama en ze wil maar een ding: Naar huis! Ze doet er alles aan om weer thuis te komen. Tijdens haar tocht komt ze een aantal anderen tegen.
Er is de tweeling: Jan en Willem, twee kibbelende jochies met rood haar. Maar ook Erdim, een jonge jongen en Bon Jon een rockartiest. Mevrouw van Dam is echt een geval apart. Haar karakter vond ik erg leuk. Ze praat zonder adem te halen. Haar zinnen zijn echt enorm lang!
Samen gaan ze op pad.
Ze moeten een kristallen sleutel vinden, om thuis te komen.
Een wereld met vreemde wezens: Honys, half hond, half pony. Maar er zwerven nog veel vreemdere wezens rond in Out There. Denk aan Driapen bijvoorbeeld!
Maar ze komen ook heel bekende figuren tegen. Leonardo Da Vinci, Marco Polo en een zekere zanger met glimmende handschoenen, die kan moonwalken.
De realiteit in deze wereld is ook erg buigzaam. Via een vortex komen ze weer ergens anders terecht
Helemaal vreemd is het dat ze uit verschillende delen van de wereld komen. Maar ze kunnen elkaar allemaal verstaan. Naarmate ze elkaar beter leren kennen, ontstaat er een (h)echte vriendschap tijdens hun Queeste.
Mijn favoriete deel was toch wel het stuk in Sublantis. Dat is een stad onder water, maar een heel bijzondere stad. Dit moet je echt met je eigen ogen lezen en voor je zien!

Het is allemaal prachtig op papier gezet, je ziet deze mooie wereld meteen voor je.
Het is mysterieus, je wilt toch echt weten wat er nu precies aan de hand is. Maar ook is het spannend en er zit de nodige humor in. Dat is echt een goede combinatie.
Ik kan het niet echt een genre geven. Het is een mix van fantasy, avontuur en Science Fiction.

Het zet je zo nu en dan ook aan het denken. Vooral de vraag wat was er eerder? De kip of het ei? Daar kan niemand antwoord op geven. Maar het blijft leuk om er over na te denken!

Dit boek gaf mij echt het ‘Lost’- gevoel. De tv-serie, je kent hem wel! Aanrader dus!

Dit is het eerste boek uit een serie. Het tweede boek gaat De Gordiaanse Kloof heten. En komt uit in het najaar van 2016. Nog even wachten dus! Maar wat heb ik daar een zin in!

Dit boek is zo origineel, ik kan het met geen een enkel ander verhaal vergelijken. En dat vind ik echt heerlijk! Het is niet voorspelbaar en echt super mysterieus. Van genoten! 4,5 sterren!