Inspecteur Harry Hole van de politie van Oslo ontvangt een brief die ondertekend is door 'De Sneeuwman'. Eerst denkt Harry dat de brief van een verward persoon komt, maar als blijkt dat de inhoud verschillende verdwijningszaken met elkaar in verband brengt komt de brief in een heel ander daglicht te staan. De verdwijningszaken betreffen namelijk vrouwen die zijn vermist op de dag dat de eerste sneeuw viel.

Als Birte Becker van haar werk thuis komt van haar werk ziet ze bij het huis een sneeuwpop staan. Ze denkt dat haar zoontje en haar man die hebben gemaakt, maar die blijken van niks te weten. Als ze de sneeuwpop goed bekijken, ontdekken ze dat hij naar hun kijkt. Maar als niemand van het gezin de sneeuwpop heeft gemaakt, wie heeft hem er dan neergezet?

Sylvia Pederson is op de vlucht, maar ze weet niet voor wie of wat. Het enige dat ze wel weet is dat ze weg moet en wel zo snel mogelijk....

Jo Nesbo heeft met Harry Hole een ijzersterk karakter neergezet. Samen met zijn nieuwe collega Katrine Bratt, is Harry op zoek naar een aantal vermiste vrouwen. Deze zoektocht leidt hun naar een aantal verrassende ontwikkelingen. Net als in de vorige boeken, struggled Harry ook nu weer met zijn alcohol verslaving, wat hem door de mensen van hogerhand niet altijd in dank wordt afgenomen. Maar Harry zou Harry niet zijn als hij zich hier niks van aantrekt en gewoon zijn eigen weg gaat in het onderzoek.

De Sneeuwman is een ijskoude thriller met een uitstekend plot. Door de verschillende plotwendingen wordt je telkens op het verkeerde been gezet. De schrijfstijl van Jo Nesbo vind ik daarnaast erg prettig. Hij heeft een vlotte schrijfstijl waardoor het boek geen moment verveeld.

Met de Sneeuwman heeft Jo Nesbo één van de beste delen in de Harry Hole serie afgeleverd.