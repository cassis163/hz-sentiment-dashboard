Ik wilde in "De hemel van Heivisj" gaan beginnen, toen mijn oog viel op een regeltje op de achterflap: "De hemel van Heivisj is het bloedspannende, zelfstandig te lezen vervolg op Negen Open Armen." en daarom leek het me handiger om dat éérst te gaan lezen.
Het is nota bene een B-boek, maar daar vind ik het zelf véél te moeilijk voor. Een mooi boek, waar ik absoluut even in moest komen, maar op een gegeven moment pakte het me zó, dat ik het haast niet meer weg kon leggen.
Het verhaal speelt zich af in Zuid Limburg en het is daarom ook maar goed dat er achterin het boek vertalingen staan voor woorden als "peetsj", "neetekroed", "boksesjieter"!
Wie van jeugdboeken houdt (en ook voor wie er níet van houdt): LEZEN!