Ik lees de boeken van Kristin Hannah heel erg graag. De situaties en personages komen in mijn hoofd allemaal tot leven. Dan lijkt het net dat ik zelf middenin het verhaal sta.
Ik zag de afloop van dit verhaal niet aankomen. Mede omdat ik zelf in een soortgelijke situatie zit heb ik gemerkt hoeveel verdriet er bij mezelf zit. Ik kon het dan ook niet droog houden. Een prachtig levensecht verhaal met een niet zo leuke afloop. Wel is er nog een volgend deel, waar ik meteen in ga beginnen. Als je niet tegen boeken kunt die niet goed aflopen, zou ik het niet lezen. Maar als fan van Kristin Hannah is het absoluut wel een aanrader!