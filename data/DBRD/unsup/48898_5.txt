Boek recensie deel 4 De Reiziger Diana Gabaldon

Jamie en Claire zijn aangekomen in Amerika (1767). Jamies tante Jocasta woont op River Run en daar gaan ze dan ook naar toe. Ze gaan met de boot wat niet zonder gevaren zal zijn. Natuurlijk zijn Ian en zijn hond Rollo erbij, Fergus en later sluit Marsali zich ook aan bij de groep. Aangekomen bij River Run zien ze hoe het leven daar is, heel anders dan ze zijn gewend natuurlijk en daar zijn ook slaven waar Claire grote moeite mee heeft. Jamie en Claire staan voor de keuze daar te blijven of toch een plek voor hunzelf zien te vinden en daar hun leven op gaan bouwen.
Ze krijgen te maken met het overleven in de wildernis en ze komen indianen tegen, die nog een hele belangrijke rol gaan spelen in het hele verhaal. Er komen een boel nieuwe namen bij in het boek, een grote zorg voor Jamie en Claire erbij, wat ze graag op zich nemen. Hun familie groeit in dit boek, en dat is erg mooi om te lezen.
In dit verhaal zie je ook hoe het Brianna vergaat, ze woont nog in Boston (1969) en heeft een erg goede band opgebouwd met Roger. Ze mist haar moeder enorm en is erg nieuwsgierig geworden naar haar vader. Ze vinden een belangrijk stuk in de krant wat van levensbelang is voor haar ouders. Ze wil graag naar haar ouders om dat te vertellen, maar hoe gaat ze dat doen. Zal ze haar ouders terug vinden 200 jaar terug? En ziet ze Roger nog terug?

- Er staan verschillende grappige stukken in het boek, welke vond je het leukste en waarom? Je mag een stukje overschrijven uit het boek om het te verduidelijken.
Het stuk met Jamie en Claire die een beer tegenkomen is echt heel leuk omschreven. En het stuk waarin Willy in het privaat valt.
- Zoals jullie misschien weten zijn ze nu bezig met de verfilming van dit boek. Dat komt in het najaar op TV (niet in NL helaas). Welk stuk uit het boek mogen ze absoluut niet vergeten in de serie?
Het stuk dat Bree en Roger elkaar ontmoeten 200 jaar terug in de tijd, en een erg broeierige nacht in de schuur beleven. En het stuk met Claire en Jamie met de beer.
- Hoe vinden jullie dat de nadruk in dit boek niet meer zozeer op Jamie en Claire is maar dat hun dochter Bree en haar vriend Roger een heel belangrijk deel voor hun rekening nemen.
Erg leuk om ook hun kant van het verhaal te lezen, en hoe dat uiteindelijk mooi samen komt in het verhaal.
- Wat verwacht je van de persoon Bonnet?
Ik heb de boeken allemaal al gelezen en hij gaat niet veel goeds brengenâ€¦.
- Hoe vond je de reactie van Jamie op Roger? Ging hij te ver naar jou idee? Had je deze heftige reactie verwacht?
Een echte vader die zn dochter beschermd, maar misschien had hij toch eerst beter naar zn verhaal kunnen luisteren voordat hij deze heftige beslissing nam.
- Vind je dat de auteur merkbaar is gegroeid in het verhaal? Zit er een verschil tussen dit boek en de eerdere delen? Hoe merk je dat tijdens het lezen?
Boek 3 & 4 zijn mijn favoriete boeken in de serie (en later 8 ook nog). Maar een groei zit er wel in het verhaal. Er komen nieuwe mensen bij met hun eigen dingen zodat het verhaal wel erg spannend en leuk blijft. Er gebeuren in dit boek zoveel leuke en mooie dingen. Echt een boek om niet snel te vergeten.