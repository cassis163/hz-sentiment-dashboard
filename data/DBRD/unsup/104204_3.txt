Als thrillerfan heb ik een guilty pleasure: de feelgood romans van Debbie Macomber. Ik geniet er altijd van om de verwikkelingen te lezen van haar romanfiguren. Vooral de boeken rondom Cedar Cove (waar ze meerdere series heeft gesitueerd) spreken mij aan.
Zo ook dit eerste deel in een nieuwe serie, die speelt in en rond de B&B van Jo Marie Rose. De verhaallijnen zijn divers en worden goed gedoseerd verteld. Door de stijl waarbij de hoofdpersoon, Jo Marie, in de ik-vorm vertelt en de andere personen in de derde persoon enkelvoud, ontstaat een goede interactie met de lezer. En er blijft ruimte voor interpretatie; Macomber hint naar goede aflopen maar laat de personages zelf uitzoeken of ze dat willen. En met een afsluitende 'cliffhanger' naar het volgende deel maakt ze gelijk een mooie overstap naar een volgend verhaal.
Aanrader voor de liefhebber van een lekker romantisch tussendoortje.