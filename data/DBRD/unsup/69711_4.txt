Rose en Lily zijn twee hechte zussen die samen opgroeien op de bloemenkwekerij van hun ouders in Kentucky. Helaas gaat het mis tussen de twee wanneer Rose een dochter krijgt. Wanneer Rose ernstig ziek wordt keert Lily terug naar de bloemkwekerij, omdat haar zus graag wil dat ze voor Antoinette gaat zorgen.

Auteur Stephanie Knipper heeft met Kleine wonderen een ontroerende roman geschreven. De auteur heeft zelf een dochter met autisme die haar heeft ge√Ønspireerd voor het schrijven van deze roman.

Dat de schrijfster kennis heeft van kinderen met autisme blijkt uit haar boek. Ze weet de gedragingen van Antoinette waarheidsgetrouw en realistisch over te brengen.

Het thema van het boek is liefde, het kan een mens sterk maken en ervoor zorgen dat je bergen kunt verzetten, maar soms kan het ook juist moeilijk zijn omdat je iemand gaat verliezen.

De schrijfstijl van de auteur is eenvoudig en het boek leest daardoor gemakkelijk. Het is een feelgood roman met enige voorspelbaarheid, maar ondanks dat is Stephanie Knipper erin geslaagd om een ontroerend verhaal te schrijven met op de achtergrond de bijzondere sfeer van de bloemkwekerij.