Ik was één van de bevoorrechtigden om in preread de nieuwe auteur Claire McGowan te leren kennen.

'Verloren' speelt zich af in het Ierse Ballyterrin.
De succesvolle forensisch psychologe Paula Maguire is na jaren van afwezigheid teruggestuurd naar haar geboortestreek om de verdwijning van twee tieners te helpen oplossen. Eén tiener komt uit een welgestelde en vooraanstaande familie, de andere uit een zigeunerkamp. Het blijkt dat deze tieners niet de eersten zijn in een reeks vermissingen.
Paula Maguire bijt zich vast in deze zaak en komt terecht in een web van wantrouwen, geheimen, moord.

Het verhaal start met heel wat vragen, waarvan op sommige geen antwoord zal gevonden of gegeven worden.
Toch krijgt het verhaal je vanaf het begin in zijn greep doordat de auteur de spanning weet op te bouwen met een plot dat je meermaals op het verkeerde been zet, om te eindigen in een verrassende ontknoping.
De bewoners van het plaatsje Ballyterrin, de karakters en het complete verhaal worden verweven met de Ierse geschiedenis. Het verleden mengt zich met het heden, zowel op gebied van onopgeloste zaken als op het persoonlijke vlak van het hoofdpersonage.
M.i. blijven er echter nog bepaalde vragen en zaken onbeantwoord, maar dat krijgt misschien een ontknoping in een ander verhaal met deze forensisch psychologe ?

Deze aanrader krijgt 4 sterren.