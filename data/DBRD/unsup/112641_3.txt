Tegen de achtergrond van het betoverende Venetië speelt deze thriller zich af. De mystieke sfeer en de nauwe straatjes die deze fantastische stad zo kenmerken, worden goed neergezet. Brunetti, de commissario is welhaast de enige in deze stad die niet corrupt lijkt te zijn. Leon stelt het (katholieke) geloof hier aan de kaak en dat is erg gewaagd, gelet op het zeer gelovige Italië.

Nergens wordt het boek evenwel spannnend. Daar gaat het Leon ook niet om. Wie de dader is, is van ondergeschikt belang. In Italië gebeurt het kennelijk nog al eens, dat daders uiteindelijk toch de dans ontspringen, dus waarom al die moeite? De frustatie van Brunetti is bijna voelbaar maar er is hoop. Er is toch nog iemand die boet voor zijn zonden.... Typisch Italiaans, typisch Leon (of collega auteur Dibdin).

Geniet van de sfeertekening in het boek. Degene die een supersnelle actiethriller verwacht kan boeken van Leon beter overslaan maar degenen die houden van de specifieke kenmerken van Italië en Venetië wordt van harte aangeraden de boeken van Leon te lezen.