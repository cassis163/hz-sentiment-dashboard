Als Carla Lemarchant de waarheid wil te weten komen over de moord op haar vader lijkt het wel of het hele verhaal zich weer gaat afspelen. Alle vijf getuigen van de moord helpen mee aan het onderzoek tot de dader wordt gevonden. Elke getuige wordt een verdachte en iedereen wordt teruggetrokken in het verleden.

De personages zijn goed uitgewerkt in het boek. Je krijgt een duidelijk beeld van hoe ze er zouden uitzien en er is daarbij ook nog plaats voor eigen inbreng. Ook de karaktertrekken van elk personage komen aanbod. Deze zijn goed en duidelijk beschreven, elk personage is anders en dat maakt het verhaal heel boeiend. In het begin van het verhaal lijkt het wel alsof er teveel verschillende personages zijn, maar eens je verder in het verhaal zit valt dat nog wel mee. Door de uitgesproken karakters wordt het makkelijker de personages van elkaar te onderscheiden.

De titel van het boek past volledig bij het verhaal. Er wordt ook goed uitgelegd waarom het hier om vijf kleine biggetjes gaat. In het begin van het boek is alles nog heel onduidelijk maar na een aantal bladzijden zit je helemaal in het verhaal. Je wordt als het ware zelf een detective en gaat mee op zoek naar wat die vijf kleine biggetjes te betekenen hebben in het verhaal. De spanning blijft oplopen tot het laatste hoofdstuk, zonder het boek helemaal te lezen weet je eigenlijk zo goed als niets.

De schrijfstijl van Agatha Christie is zeer aantrekkelijk. Hoewel er soms een paar schrijffouten in het boek staan nam de schrijfstijl je helemaal mee tot op de plaats waar het allemaal gebeurde. Alle plaatsen werden voldoende beschreven zodat je een duidelijk beeld kan vormen en er zelf nog iets kan aan toevoegen. Het verhaal neemt je mee in het verleden, naar de plaats waar het allemaal gebeurde, alsof je er zelf staat op toe te kijken.