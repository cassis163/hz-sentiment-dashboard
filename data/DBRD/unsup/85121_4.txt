Onverwacht is het derde deel in de Flight and Glory serie van Rebecca Yarros.
Met het eerste boek heb ik geen ervaringen, maar het tweede boek las ik wel. Ik wist dus wat ik kon verwachten en hoopte natuurlijk dat het boek even vlot zou weglezen als het vorige.
In onverwahct leren we Samantha (Sam) en Grayson kennen. Grayson kennen we al een heel klein beetje uit het vorige boek, maar heel erg oppervlakkig. We leren Grayson in eerste instantie als een koele kikker kennen, maar doorheen het verhaal evolueert hij dankzij Sam. Zij kan stukje bij beetje de muur rond hem naar beneden halen. Samantha wil een nieuwe start maken nadat er in het verleden heel wat gebeurd is en daar hoort liefde er voor haar niet bij. Maar natuurlijk hield ze geen rekening met Grayson.

Vanaf de eerste bladzijde wist Rebecca me mee te nemen in het verhaal. Langzaam aan, niet te snel en ook niet te traag, heeft ze je kleine puzzelstukjes mee over hun verhaal en verleden. Dit zorgt ervoor dat je blijft lezen. Bij een NA heb je altijd wel iets voorspelbaar, maar hier zat ik toch soms echt met open mond te lezen en te denken "gebeurd dit nu echt?!" Goed gedaan Rebecca!

Ook komen er verschillende thema's aan bod: schuld, verlies, foute beslissingen nemen en proberen de gevolgen daarvan weer goed te maken,... Maar ook positieve dingen: loyaliteit, vertrouwen en liefde.

Dit boek vond ik beter dan zijn voorganger en doet me verlangen naar meer van deze fantastische NA schrijfster. Ik ben benieuwd wat ze nog in haar mars heeft (en welke fantastische jongen ze uit haar hoed kan toveren).