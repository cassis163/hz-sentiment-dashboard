“Dacht je dat ik jou vergeten was. Dacht je nu echt dacht ik jou niet meer kende? Weet je, je bent niet zo veel veranderd”

Zenuwslopende zoektocht naar vermist Romameisje Gent, juli 2013. Op de openingsavond van de Gentse Feesten verdwijnt Iulia, een negentienjarig Romameisje.
Lukas Bekaert, maatschappelijk werker, is de laatste die haar gezien en gesproken heeft. Iulia heeft hem haar dagboek gegeven, dat ze begon te schrijven toen ze elf jaar geleden met haar ouders uit Slowakije vluchtte.
Het rechercheteam van Maud Gelderman wordt belast met het onderzoek naar de verdwijning. Verscheidene mensen die Iulia kennen, ontvangen bizarre, cryptische sms’jes die verstuurd zijn met haar gsm.
Ook Lukas Bekaert. Nieuwsgierig als hij is, bemoeit hij zich met het onderzoek en komt terecht in de wereld van de Roma. Er volgt een zenuwslopende zoektocht in de Gentse binnenstad, die davert onder het feestgedruis.
Maar niet iedereen viert mee. Wordt Iulia op tijd gevonden? En aan wiens handen kleeft zigeunerbloed?
Zigeunerbloed is de vijfde thriller van Belinda Aebi in de reeks rond onderzoeksrechter Maud Gelderman. Haar boeken worden door pers en publiek geprezen om de durf waarmee ze actuele thema`s aansnijdt.
Mijn Mening:
“Ik mocht ze niet meer zien, of dan maar half. Dat kon niet. Dat wilde ik niet”

Het verhaal komt wat traag op gang, eerst ga je mee naar een melding van geloosd afval, waar Lukas Bekaert op af wordt gestuurd. Maar al gauw raak ik in de ban van het meisje Iulia, en haar kindje Sorin, wanneer ze wordt vermist na een avond stappen tijdens de Gentse Feesten, komt het verhaal in een stroomversnelling.
Het verhaal word op getekend in verschillende tijden, je leest mee in het dagboek van de jonge Iulia, en het verhaal wordt vanuit Lukas in de IK -vorm verteld, maar ook ga je naar een mysterieuze plek, waar ik verder niet over uit wijd maar welke me wel enorm nieuwsgierig maakt naar het hoe en waarom.
De Roma bevolking word door Belinda duidelijk en indrukwekkend beschreven en je krijgt een kijkje in hun wereld en leef wijzen. Nu heeft Belinda altijd een heel actueel onderwerp in haar boeken meestal eentje waar een andere schrijver niet over durft te schrijven en dat is net het gene wat haar uniek maakt.
In het begin van het boek staan een hoop zinnen in het Vlaams/Gents waar ik me soms twee keer over buig om te kijken wat er nu echt staat, de één vind het niks maar ik geniet ervan. Het is juist het gene wat de Vlaamse schrijvers in mijn ogen uniek maakt ze blijven bij hun zelf, Zigeunerbloed is in goed Nederlands verder geschreven maar dat extra`s van de dialecten. i like it!

De hoofdpersonage in Zigeunerbloed is niet Maud Gelderman, maar zeker wel de maatschappelijk werker Lukas Bekaert, welke in de war is en kostte wat kost mee wil helpen aan de zoektocht naar Iulia. Hij zet hierbij een hoop op het spel. Ook Iulia en de Roma`s spelen een grote rol in dit boek en zoals ik al eerder schreef je krijgt echt een kijkje in hun leve, hoe ze gediscrimineerd worden, maar persoonlijk vind ik als ik dit boek zo lees dat dit niet geheel ongegrond is. In dit verhaal dan he!!

Ik heb genoten van Zigeunerbloed, Belinda neemt je mee aan de hand door het verhaal en langzaam aan kom je bij het plot, een mooi plot waar ik nog heel lang erg nieuwsgierig naar was. Eentje welke me ontroerde, ik had echt een brok in mijn keel.

Kortom ik kijk nu al uit naar “Blow-Up” van Belinda Aebi welke net verschenen is. Ik hoop hem gauw te lezen en jullie dan ook voor dat boek warm te maken. Belinda heeft een uniek schrijfstijl, je moet even doorzetten om in het verhaal te komen misschien maar het is het dubbel en dwars waard.
• Spanning 3***
• Schrijfstijl 4****
• Leesplezier 4****
• Originaliteit 4****
• Plot 4****
Een mooie beoordeling van 4 sterren van mij voor Zigeunerbloed van Belinda Aebi
Moon