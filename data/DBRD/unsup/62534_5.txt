Samenvatting
Op de laatste dag van de Nijmeegse vierdaagse is een vrouw verdwenen. Dit is al de derde vrouw die is verdwenen met de Nijmeegse vierdaagse. Een poos na de vierdaagse vind stadsdichter Johan Maenhout het lichaam van de laast verdwenen vrouw. Ze blijkt net als de twee andere vrouwen tot de dood toe gemarteld te zijn. Het verleden van Johan lijkt overeenkomsten te hebben met de martelmoorden. Het rechercheteam van Nijmegen tast nog steeds in het duister. Rechercheur Jan Vos wil alles op alles zetten om de onderste steen boven te halen. Als hij te persoonlijk betrokken raakt bij deze moorden wordt hij van het onderzoek afgehaald. Hij besluit op eigen initiatief verder te speuren en komt steeds meer verbanden tegen wat hem ook in moeilijke situaties brengt.

Leeservaring
De spanning in dit boek bouwt zich geleidelijk op, op zoâ€™n manier dat het boek moeilijk weg te leggen is. Je wordt helemaal meegezogen in het verhaal. De personages zijn mooi uitgewerkt. Als je denkt dat je ze hebt leren kennen wat betreft karakter en leefsituatie komen er verrassende momenten om de hoek kijken. Dit maakt de personages erg boeiend waardoor je nog nieuwsgieriger wordt naar het vervolg van het verhaal.
De omgeving waarin deze thriller zich afspeelt is ook goed uitgewerkt. Straatnamen en dergelijke zijn waarheidsgetrouw wat het een heel realistisch verhaal maakt.
De schrijfstijl is erg prettig. Niet al te lange zinnen in begrijpelijke taal en korte hoofdstukken maken net als bovenstaande leeservaring dat het boek vlot weg leest.

Conclusie
Het plot is boeiend, spannend en realistisch. Vooral tegen het eind wordt alles nog indrukwekkender. Een geweldig debuut! Dit boek mag je als thriller liefhebber niet missen.