Na het overlijden van Anthony Bourdain zijn een heleboel van zijn best-sellers opeens weer aan herdruk toe.
Dat was in ieder geval gebeurd met het exemplaar dat ik in handen kreeg. Eerder al "Beter wordt het niet" gelezen en daar van genoten. Vergeleken daarbij, viel dit wat tegen. Bourdain vertelt het verhaal hoe hij kok werd, wat er zoal kan gebeuren achter de schermen van restaurants en meer. Nu kende ik al dergelijke verhalen over ernstige misstanden; maar de hoeveelheid wiet e.d. die er in New Yorkse restaurant keukens wordt doorgejast was wel indrukwekkend. Maar op een gegeven moment herhaalt zich dat.
Bourdain geeft wel tips voor de "thuis chef", waar je wat aan hebt. Ook voor degenen die regelmatig restaurants bezoeken.
Aardig om te lezen, maar ik heb liever één van z'n kookboeken met recepten om thuis mee aan de knoei te gaan - zonder hulp van wiet etc.