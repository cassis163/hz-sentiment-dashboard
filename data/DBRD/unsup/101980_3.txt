Lilly, het derde en laatste deel ven de Hemelpoorttrilogie, start in het voorjaar, nadat ze Oudejaarsdag een gevecht hebben gewonnen bij de Walvis. Dit jaar gaan ze met school naar Rome en Pompeï. Haar vader heeft thuis nog archeologische spullen staan van opgravingen uit Pompeï. Lily mag een armband uit zijn archeologische collectie houden van haar vader.

De demonen zijn nog steeds aanwezig en er verblijft er zelfs één in de kledingkast van Lilly. Querine geeft voor haar verjaardag een feestje waar Lilly enorme hoofdpijn krijgt en zelfs even van de wereld raakt. Als ze bijkomt zegt ze dat ze naar school moeten gaan. Ze is ervan overtuigd dat er daar wat aan de hand is. Lilly, Sam en Raaf pakken de auto van Querine’s vader en zien licht branden in het lokaal van mevrouw Lerna, ze horen daar wat zij zojuist heeft meegemaakt. Sam, Raaf en Lilly krijgen het idee dat er iets ergs staat te gebeuren.

Omdat Lilly zo vaak ziek is wil haar vader dat ze naar de dokter gaat. Ze besluit, na een gesprek onder hypnose te gaan bij Quirines moeder, die psychotherapeut is. Wat ze daar meemaakt had ze nooit kunnen bedenken.
Ze gaat terug naar haar vorig leven, dat heftiger is dan ze ooit gedacht had.

De reis naar Pompeï valt bijna in het water als mevrouw Quast, een van de vaste begeleiders, haar enkel breekt op school. Pastoor Kuijpers en Ester (de huishoudhulp) gaan nu mee als begeleiders. De reis is gered. Lilly vertrouwt Ester niet. Klopt haar gevoel?

De demon uit haar kast heeft ze meegenomen in haar koffer. Wanneer ze in Pompeï arriveren gaan ze al snel op zoek naar het derde deel van de Hemelpoort. Zal het ze lukken Lucifer voor te blijven en het derde en laatste deel te bemachtigen? Na een pittige strijd waarbij iedereen zijn krachten en gaven inzet, winnen Lilly, Raaf en Sam de strijd tegen Lucifer.

Lily, het laatste deel van de trilogie is een goede afsluiting van de reeks. Mijn gevoel klopte qua ontknoping, maar toch zaten er nog wat verrassingen in dit laatste verhaal.

De vriendengroep is nog steeds hecht en steunt elkaar door dik en dun. Eenmaal in Pompeï wordt de ontknoping langzaam onthuld. Ik vond het echt leuk om te lezen hoe het nu echt zat en waarom de vier elementen (water, lucht, aarde, vuur) door alle drie de delen heen zo belangrijk waren.

Jammer vond ik wel dat de personages oppervlakkig blijven in hun groei en ontwikkeling. De relaties zijn niet zoals het in het echte leven aan toe gaat. Ik had graag gezien dat ze meer ontwikkelden vanuit YA beleving, ruzies en seksuele ontwikkeling bijvoorbeeld.
Desondanks heb ik het derde deel met veel plezier gelezen.

Ik geef het boek 3,5 sterren. De ontknoping vond ik passend, de ontwikkelingen van de personages middelmatig.

Gelezen voor het blog In de boekenkast.