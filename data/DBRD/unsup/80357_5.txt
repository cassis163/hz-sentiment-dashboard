Het boek trekt direct aan door de prachtige cover die meteen de inhoud weerspiegelt. Verschillende verhalen en mensen die allemaal anders denkend en voelend zijn. Ieder uit zijn gevoelens en gedachten op een andere manier. Niks of niemand is te plaatsen in één categorie, maar wel allemaal met een psychologische achtergrond. De vraag: Hoe handelt de mens en waarom komt in ieder verhaal weer terug. Waartoe is de mens in staat? Hoever kan men gaan in passie, waanzin, angst, hartstocht en gedrevenheid?

Heb dit boek met 21 verschillende verhalen heel graag gelezen. Conny heeft een prettige schrijfstijl en de hoofdstukken zijn niet te lang of te kort.
Juist door de verschillende verhalen die allemaal wel een emotie oproepen blijf je lezen. In ieder verhaal komt de mens en zijn gevoelens aan bod.
Ook de geaardheid van de mens blijft niet onbesproken. De verhalen lopen uiteen van spannend, triest, leuk, liefdevol, humoristisch tot onbegrijpelijk dat mensen tot zoiets in staat zijn. Soms te gruwelijk voor woorden, maar ook warm en hartstochtelijk. Een boek waarin mensen met al hun menselijke karaktertrekken aan bod komen.
Een echte aanrader en ik geef dan ook 5*****