Het verhaal van Hazel, Augustus en Isaac 3 pubers die alle 3 een andere van vorm kanker hebben. Hazel werd 3 jaar geleden opgegeven en heeft haar leven gerekt door een nieuw medicijn . Augustus “Gus”heeft een been moeten opgeven ten gevolge van deze ziekte en Isaac heeft nog maar 1 oog en zal door deze ziekte blind worden. Hazel gaat wekelijks met tegenzin naar een praatgroep en sluit daar vriendschap met Isaac en Augustus. Hazel laat Gus kennismaken met haar lievelingsboek ‘Een vorstelijke beproeving”en blijven beide met dezelfde vragen zitten als ze het boek uit hebben. Dit boek brengt hun in Amsterdam waar hun levens een andere wending aanneemt.

Een weeffout in onze sterren is geschreven vanuit Hazel . John Green beschrijft op een hele bijzondere wijze dit verhaal met al hun verdriet,tegenslagen en vechten tegen deze ziekte. Ondanks alles hebben ze een flinke dosis humor en zelfspot dit is nodig om te kunnen “overleven” en het gevecht te blijven volhouden. Ook de liefde speelt een rol en laat zien dat dit heel belangrijk is in het leven van Hazel en Gus. Als ze in Amsterdam bij Peter van Houten ( de auteur van het boek Een vorstelijke beproeving) zijn om antwoorden te krijgen op hun vragen die ze hebben wordt de toon harder en laat een andere kant van Hazel en Gus zien. Ondanks al het verdriet en leed in dit boek krijg je totaal niet de indruk dat ze zielig zijn en wegkwijnen integendeel. Tijdens het lezen sta je regelmatig stil bij het leven en met de vraag hoe kan je ondanks al deze ellende toch nog zoveel kleur aan je leven geven.