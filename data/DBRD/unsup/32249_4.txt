Een bijzonder verhaal, waarin vreemde en wat bizarre situaties ontstaan. Boeiend om te lezen, veel metaforen worden gebruikt. De schrijfstijl is niet echt makkelijk, je aandacht moet je er wel bij houden. De auteur gebruikt namelijk lange zinnen met veel tussenzinnen. Het gedeelte waarin de auteur uitleg gaat geven over schrijfvormen, is voor mij onduidelijk gebleven. Dat voor lief genomen, omdat de rest van het verhaal zo fantasierijk en bijzonder bedacht is, dat mijn mond soms tijdens het lezen openviel van verbazing. Veel onderwerpen worden aan elkaar gekoppeld, politieke en filosofische elementen zijn in het verhaal verweven. Boek is zeker een aanrader, mits je er wat moeite voor wilt doen.