Het meisje op de weg. Michael Berg

Na een succesvolle carrière bij de publieke omroep is Michael Berg verhuist naar Frankrijk om daar in alle rust boeken te gaan schrijven. Na 6 eerder succesvol verschenen boeken is “Het meisje op de weg” het 7e boek wat van zijn hand verschijnt.
We maken kennis met de Franse Psychologe Anne Givernaud. Anne heeft haar luxe succes volle leventje en huwelijk de rug toegekeerd op het moment dat zij verliefd is geworden op de vele jaren jongere bouwvakker Guido. Ze volgde haar hart en gevoel en verlaat haar maatschappelijk geslaagde man na een huwelijk van vele jaren. Dit wordt haar niet in dank afgenomen door haar familie en collega’s.
Anne en Guido zijn samen gelukkig in hun, ver van de stad gelegen, eigen stekje in het kleine Franse dorpje Morteroux. Guido heeft zijn droom kunnen verwezenlijken en met de hulp van Anne zijn eigen outdoor centrum kunnen openen. Anne heeft haar eigen psychologe praktijk in de stad. Op een avond ligt er een meisje voor hun huis op de weg. Anne en Guido vinden het meisje op het moment dat ze allebei net thuis komen en bieden haar een bed aan voor de nacht. De volgende ochtend treft Anne een grote puinhoop aan in de woonkamer en zijn het meisje en Guido verdwenen.
Dit is het begin van een spannend verhaal waarin de ontwikkelingen zicht razend snel opvolgen. Steeds meer vragen en weinig antwoorden maken dat je het boek moeilijk weg kunt leggen. Heden en verleden wisselen elkaar af en alles wordt verteld vanuit het perspectief van Anne. Puzzelstukjes worden goed gedoseerd aangereikt en regelmatig word je tijdens het lezen op het verkeerde been gezet. Alles komt perfect samen in een sidderende ontknoping. Een echte aanrader voor lezers die houden van een spannend boek met een vleugje romantiek. Ik heb super genoten van dit boek en ik waardeer het dan ook met 5*****.