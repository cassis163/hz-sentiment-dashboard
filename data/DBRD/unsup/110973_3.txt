Recensie Thuis in Virgin River van Robyn Carr

Wat een mooi verhaal. Prettige schrijfstijl waardoor je gelijk in het verhaal zit.
De cover krijgt van mij een 8. Mooie kleuren en het past goed bij het verhaal.

De hoofdpersoon in Virgin River is Melinda Monroe. Melinda woont en werkt in Los Angeles.
Ze heeft een druk en hectisch leven, werkt in het ziekenhuis en dan breekt het noodlot aan.
Haar man komt te overlijden en ze wil weg. Weg uit de hectiek, weg uit Los Angeles. Ergens opnieuw beginnen waar niemand haar kent. In een opwelling reageert ze op een advertentie voor een verpleeg- en verloskundige in Virgin River een klein dorpje in Californië. Na telefonisch contact te hebben gehad “vlucht” ze naar Virgin River. Het lijkt Melinda het ideale dorp om alles achter zich te laten en de rust en ruimte te vinden die ze nu zo hard nodig heeft. Maar is dit ook zo!!!! Is het huisje wel zo mooi en schattig zoals ze op de foto’s heeft gezien? Kan ze wel wennen aan het eenvoudige leven zonder de hectiek van de stad. Een dorpje waar niets of nauwelijks iets te doen is. Geen winkels, geen uitgaansleven……. Of wil Melinda gelijk bij aankomst het liefst weer weg.
Voor een echte thriller fan zoals ik is dit boek even wennen. Toch heb ik het met plezier gelezen.
De manier waarop je meegezogen wordt met het leven van Melinda in Virgin River vond ik verrassend goed. De manier waarop het dorp haar omarmt, de manier waarop de natuur wordt beschreven in dit boek is geweldig. Het geeft je een warm gevoel. Je kunt dit boek qua stijl wel vergelijken vind ik met de boeken van Nora Roberts. Het boek heeft humor, vleugje romantiek en een sterk en goed plot. Ik geef het boek een 7,5