Naar moderne maatstaven (na de Clancy's, Baldacci's enz. van de laatste decennia) is dit boek erg minimaal. Geen bloedstollende ontsnappingen, hijgerige achtervolgingen of schier onwaarschijnlijke plotwendingen. Maar wat een geweldige beschrijving van het treurige bestaan van de geheime diensten tijdens de Koude Oorlog. Wat een diep wantrouwen, onwaarschijnlijk cynisme en compleet negeren van mensenlevens! "Kleine", onbelangrijke spionnen, pardon 'pionnen', worden weggegeven in dit spel om de hooggeplaatsten te redden of een netwerk te beschermen. Mensen spelen geen dubbelrol, nee, het is een drie-, vier-dubbelrol. Iedereen weet alleen maar wat hij moet weten om het spel mee te kunnen spelen, al is dat het compleet tegengestelde van de waarheid....
Fantastisch beeld van een tijdperk dat nog maar dicht achter ons ligt maar al bijna niet meer voor te stellen is!