Recensie voor het boek “De scherven van mijn vader” geschreven door auteur Leonie Bouwman
“De scherven van mijn vader” is een boek dat gaat over het leven van Leonie. Al op jonge leeftijd krijgt Leonie te maken met verliezen. De moeder van Leonie heeft een bijzondere voorgeschiedenis, zij heeft namelijk een Jappenkamp overleefd en de vader van Leonie is een man met zeer weinig empathie. Hij vindt zichzelf heel belangrijk. Zijn vrouw daarentegen en zijn kinderen zijn voor hem niet heel relevant, behalve als het gaat om momenten waarop hij kan opscheppen. Macht, status en ego zijn voor haar vader belangrijk. Liefdevolle momenten komen er in het boek nauwelijks voor, behalve waar het gaat om de Hemelse vader en haar eigen gezin. Haar geloof in een vader wordt opgebouwd door God in het leven van Leonie.
Ik vind het boek helder geschreven, met een goede verhaallijn. Het drama van de jeugd van Leonie is niet te zwaar om te lezen door de manier waarop het boek geschreven is, namelijk met anekdotes die je van moment tot moment aan het lachen maken. Het verhaal verschijnt op mijn netvlies zodra ik begin te lezen, zo beeldend is de schrijfstijl van Leonie. Hierdoor roep ik dingen over haar vader om op andere momenten te bulderen van het lachen. Ik ervaar dat als prettig.
“ De scherven van mijn vader” is een boek dat veel herkenning zal oproepen bij mensen die iemand kennen met een narcistische persoonlijkheid. Het boek kan mede door het geloof en de openheid van Leonie ook tot steun zijn voor mensen die in een positie zitten samen te leven met een persoon met narcisme.
“De scherven van mijn vader” is verschenen via Scholten Uitgeverij www.scholtenuitgeverij.nl en natuurlijk verkrijgbaar via bol.com en uw plaatselijke boekhandel.

Deze recensie is geschreven door
Esther Scholten