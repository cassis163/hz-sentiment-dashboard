Meet Esther. Een meisje van 17 jaar dat opgroeid in nogal een raar gezin. Haar moeder is gokverslaafd, haar vader durft al jaren de kelder niet uit te komen, haar broer raakt in paniek als er geen licht is en haar opa heeft samen met de Dood in de oorlog in Vietnam gevochten. Doordat de Dood opa heeft ingefluisterd dat hij ooit zal verdrinken, gaat opa niet eens meer douchen en door alle verhalen die opa over de Dood en ´de vloek´ vertelde, is de familie van Esther doodsbang voor de vloek.

Ieder familie lid heeft een fobie. Sommige familieleden zijn daar ook door gestorven. Het hele huis van het gezin van Esther staat en hangt vol met edelstenen, amuletten, kruiden, lampen, kaarsen, noem maar op. Alles om de Dood af te weren.
Als enige uitzondering heeft Esther geen duidelijke fobie, zij heeft gewoon een hele lijst met dingen die haar bang maken en die ze vermijd. Om de Dood niet uit te dagen, zegmaar. Maar dan komt Esther Jonah tegen, die zij nog kent van de basisschool. En Jonah is van mening dat Esther het leven anders aan moet pakken en hij helpt haar daarbij. Maar goed, is de Dood en het lot tarten wel een goed idee?

Het duurde even voordat ik in het verhaal zat. Toen ik halverwege het boek kwam, had ik pas het gevoel dat Esther en Jonah tot leven kwamen en mij hun verhaal gingen vertellen. Eerst vond ik dit best irritant, tot ik het boek uit had. Ik ging over het boek nadenken en kwam tot de conclusie dat dit verhaal met een reden zo is geschreven: Jonah en Esther hebben beiden een rugzakje en gaandeweg het verhaal kom je er langzaam achter. In het begin hebben Esther en Jonah een masker op. Esther bijna letterlijk, zij verkleed zich namelijk elke dag als een ander fictief of bestaand personage. Jonah is vooral druk en avontuurlijk, maar ook hij heeft zo zijn problemen.

De personages blijven wat oppervlakkig, maar zoals ik net al beschreef, komt er gaande weg niet alleen meer diepgang in het verhaal maar ook in de personages. Waar ik me eerst lichtelijk irriteerde aan Esther en haar gedrag, kon ik haar later goed begrijpen. Er zit ook een erg mooie boodschap in het verhaal verstopt. Deze ga ik natuurlijk nog niet verklappen. Wat wel erg leuk is aan dit boek, is dat het vol humor zit. Galgenhumor, zelfspot, sarcasme… Esther en Jonah kunnen er wat van.

Het is een hedendaags verhaal, lekker voor tussendoor. Ik had er helaas wel wat meer van verwacht na Sterrenstof. Ik kan niet echt vertellen waarom, maar ik mis iets. Misschien was dit boek niet zo mijn ding deze keer, maar voor mensen die echt van contemporary houden is dit een tof boek om te lezen. Thema´s zoals angsten, onzekerheden, familie, zelfbeeld, trots zijn op jezelf, liefde en vriendschap staan centraal. En nee, de liefde voert hier niet de boventoon, die is zachtjes aanwezig.

Kortom: als je niet lekker in je vel zit en wel een dosis humor kunt gebruiken is dit boek echt een aanrader. Als je wel lekker in je vel zit en wilt lachen is dit boek ook precies wat je zoekt. Als je een boek wilt lezen over vriendschap en (familie)liefde, koop vooral dit boek. Of gewoon omdat je fan bent van Krystal.