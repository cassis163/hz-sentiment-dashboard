Geschreven door Raymond E. Feist
Vertaling: Richard Heufkens
Uitgebracht door: Meulenhoff in 1998
Eerste uitgave 1989
ISBN: 90 290 6830 2
Pagina’s: 349

Deze serie bestaat uit 37 boeken, allemaal beschrijven ze een immense fantasiewereld. Ik heb deze boeken in een ver verleden (ruim 20 jaar geleden) allemaal wel eens gelezen en ga dat nu opnieuw doen. Ik ben benieuwd of deze boeken mij opnieuw zo in vervoering brengen.

De auteur: Raymond is geboren in 1945 en bracht het grootste deel van zijn jeugd door in Hollywood. Hij studeerde Communicatiewetenschappen aan de universiteit van San Diego.
Feist schrijft bijna al zijn boeken over de werelden van Midkemia en Kelewan. Deze werelden zijn ontstaan doordat Feist ze samen met een paar vrienden verzon voor het spelen van het rollenspel Dungeons & Dragons. Toen hij werkeloos werd besloot hij een boek te schrijven over hoe de hogere magie in Midkemia was gekomen. Dit boek kreeg te titel Magician en werd uitgegeven in 1982. In 1997 is deze vertaald naar Nederlands, genaamd Magiër. (toen ben ik ook direct begonnen aan deze serie en na het lezen van dit eerste boek, was ik verslaafd).
Deze serie omvat verschillende verhaallijnen en is onderverdeeld. Het eerste verhaal omvat vijf delen / boeken. Het eerste boek Magiër omvat de eerste twee delen van de sage van de oorlog van de Grote Scheuring, genaamd leerling en meester. Deze sage vervolgt met Zilverdoorn, hierna Duisternis over Sethanon, Prins van der Bloede en rond af met Boekanier des konings. Deze recensie gaat dus over het vierde deel, van de eerste verhaallijn.

Waar gaat dit boek over?
Het is inmiddels achttien jaar na de Oorlog van de grote Scheuring. In Midkemia heerst al jaren betrekkelijke rust. Aan deze periode van vrede en voorspoed dreigt nu abrupt een einde te komen. Prins Arutha, de troonopvolger, geeft te kennen niet van zins te zijn op te eisen wat hem rechtmatig toekomt, en zijn tweelingzonen, Borric en Erland, zijn nog te jong en onervaren om de verantwoordelijkheden die het koningschap met zich meebrengt met succes te kunnen dragen.
Als voorbereiding op hun toekomstige taak stuurt Arutha de tweeling met een belangrijke diplomatieke missie naar het keizerrijk Kesh, zonder te weten dat daar in de oostelijke provincies de donkere wolken van een volksopstand zich samenpakken. Een aanslag op het leven van de tweeling is de aanleiding tot een avontuur dat de prinsenzonen meevoert naar de gevaarlijkste streken van Kesh, waar levensbedreigend gevaar geen adempauze toestaat.
Feist is, onbetwist, een meester. –New York Times

Wat vond ik van dit vierde deel?
20 jaar geleden, was ik idolaat van dit boek, En nu 20 jaar later, waarbij ik onnoemelijk veel andere boeken heb gelezen, kan ik vertellen dat de serie van Raymond nog steeds een van de beste series is, die ooit is verschenen. Althans, van wat ik zoal allemaal heb gelezen.
Er zit zo ontzettend veel in deze serie: spanning, sensatie, dynamiek, vriendschap, angst, verlies. Allemaal in een schittert verhaal vermengt, met afgunst, jaloezie en haat.
Dit boek gaat voor het eerst dieper in op de personages Borric en Erland, de zonen van prins Arutha. Het verhaal slaat een andere weg in, een ander continent. Maar toch is het verhaal verweven met alle andere personages van de eerste drie delen. Dit is perfect gedaan, zonder enige irritatie van herhalingen, waar auteurs toch vaak in kunnen vervallen.
New York Times heeft gelijk: Raymond E Feist is de meester van Fantasie.
5*