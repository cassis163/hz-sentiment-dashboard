Dit is een simpel maar mooi geschreven verhaal waarin een vrouw (Berg) zich heeft opgesloten in de badkamer omdat de man (David) haar op een bepaalde manier heeft bedrogen. Door de deur heen probeert hij zichzelf door middel van een monoloog te verdedigen. Hij vertelt over het leven van zijn ouders, van zichzelf en ook over haar leven. Het verhaal is interessant en ontroert op momenten. In vertaling is de schrijfstijl al mooi (hetgeen ook een compliment is aan de vertaler) en op zulke momenten baal ik er van dat ik het niet in de originele taal kan lezen en ben dus zeer blij dat er een mooie vertaling beschikbaar is.