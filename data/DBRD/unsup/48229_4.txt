Afgunst is het geschenkboek ten behoeve van de maand van het spannende boek in 2007. Al die tijd stond dit boekje al te wachten in mijn kast. Ik heb hem vele malen in de handen gehad, maar telkens was er weer een rede om hem toch nog maar niet te lezen. De Hebban week van het vergeten boek is een goed moment om zo'n boekje te pakken en gewoon te gaan lezen.

Het is een dun boekje, wat heerlijk weg leest als tussendoortje. Het verhaal is prettig opgebouwd. De spanning wordt mooi opgebouwd. Hoewel je in je achterhoofd wel de gedachte houdt dat het niet al te spannend kan worden, omdat het een kort verhaal is.
Het is een lekkere vlotte schrijfstijl. Mooi beeldend ook. Je ziet het zo voor je gebeuren.

Het einde vond ik iets minder spannend. Ik bleef met diverse vragen zitten. Maar dat neemt niet weg dat het een lekker tussendoortje was.