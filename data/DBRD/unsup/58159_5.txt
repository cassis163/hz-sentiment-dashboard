Auteur:
Clare Mackintosh 1976 Bristol.
Heeft ervaring in de politiewereld en journalistiek. In 2016 verscheen haar eerste thriller “Mea Culpa”, wat onmiddellijk een schot in de roos was, gevolgd door “Ik zie jou” in 2017. Nu in 2018 “Valse hoop”. Het kan niet makkelijk zijn keer op keer een succes te schrijven. Kan haar derde boek dit evenaren? Volgens mij wel.

Literaire thriller:
Anna rouwt nog om het verlies van haar ouders. Ze kan het moeilijk plaatsen, er was dan ook geen enkele reden dat ze zich kan indenken waarom haar vader zelfmoord had gepleegd. Zeven maanden nadien neemt haar moeder dezelfde beslissing, op dezelfde manier en dezelfde locatie. Beachy Head, de diepte ingesprongen en de lichamen zijn nooit teruggevonden. Ze voelt de aanwezigheid van haar moeder nog steeds, soms kan ze zelfs duidelijk haar parfum ruiken, vanille met een vleugje jasmijn. Mark haar man en haar gewezen therapeut wijt dit aan het rouwproces. Maar is dat wel zo?
Exact één jaar na de dood van haar moeder krijgt ze een kaartje in de bus met wel een heel bijzondere boodschap.
Zelfmoord? Ik dacht het niet!
Dit is reden genoeg voor Anna om naar de politie te stappen en de zaak terug te laten heropenen. Maar ze komt er snel genoeg achter dat ze het eigenlijk liever niet had willen weten.
"Ik wou dat jij hier was. Maar als je er was, had ik je nu niet nodig gehad."

Mijn mening:
Het verhaal wordt verteld vanuit verschillende personages wat duidelijk is weergegeven. Die trouwens zeer mooi worden neergeschreven, ik voelde zelfs de pijn en het verdriet dat Anna droeg van het verlies. Vanaf het begin zat ik gekluisterd aan het boek, moest ik de tijd hebben gehad had ik hem in één ruk uitgelezen. De feiten uit het verleden en nu ontpoppen zich langzaam maar zeker en vloeien vlotjes in elkaar, met steeds een duidelijk aanwezige spanning. De auteur slaagt er meerdere malen in om je op een verkeerd been te zetten, zalig zo als die plot twists in elkaar zitten. Dat op zich is al een meesterwerk.

Mijn waardering:
5*
Met dank aan Thrillerlezers voor het recensie exemplaar.