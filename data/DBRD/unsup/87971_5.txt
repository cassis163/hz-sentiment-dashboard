De debuutroman van Meg Gardiner, Heilignacht, heb ik jammer genoeg niet gelezen. Niet dat Onvoltooid verleden niet op zichzelf goed te lezen is, maar ik vond het zo goed dat ik Heilignacht ook graag zou lezen. Waar Onvoltooid verleden over gaat, kunnen jullie hierboven in de blurb lezen. Echt spannend ziet die blurb er weer niet uit. Het boek echter is superspannend!

Meg Gardiner heeft een heel goed plot neergezet, vol met onverwachte (en dan bedoel ik Ã©cht onverwachte) wendingen, maar er is gelukkig ook genoeg ruimte voor de lezer om af en toe even bij te komen. Haar hoofdpersonen Evan en Jesse zijn heel leuke mensen, nicht Taylor is, lastig als ze is, een pracht van een mens en als een van de andere hoofdpersonen overlijdt, moet je bijna snikken.

Een uitstekende keuze van De Boekerij! Ik mag iedereen aanraden om dit boek aan te schaffen, en ik hoop van ganser harte dat wij nog meer mogen lezen van mevrouw Gardiner.