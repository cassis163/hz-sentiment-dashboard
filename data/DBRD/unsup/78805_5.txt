Voor Not Just Any Book mocht ik voor het eerst een reisboek lezen en recenseren. Wat een eer en een feest van herkenning, ik ben dit jaar 40 jaar geworden en heb het 40-ste land dit jaar bezocht dus word ik als aardige globetrotter heel blij van zo'n mooi boek!

Wat een mooi en herkenbaar boek van de meest bijzondere stammen op de wereld! Hannelore Vandenbossche mag als assistente van Jimmy Nelson drie jaar mee met zijn bijzondere fotoproject "Before they pass away" waarbij hij inheemse stammen fotografeert in hun bijzondere kleding en met hun gebruiksvoowerpen om dit vast te leggen voordat deze stammen uitsterven of verwesteren. Naast Hannelore gaat vanaf de tweede reis ook Bram Vis mee als vaste cameraman.

Het voorwoord is geschreven door globetrotter Floortje Dessing, zij is enorm trots dat Hannelore bij haar kwam om haar boek bij haar uitgever uit te geven en is diep onder de indruk onder welke omstandigheden dit drietal dit project in drie jaar heeft voltooid.

Het boek heeft een hele chique uitstraling met linnenkaft en twee leeslintjes. Binnenin lijkt het alsof je over de schouder van Hannelore mee mag kijken in haar persoonlijke fotoboek / dagboek. De tekeningen en persoonlijke columns van Jimmy en Bram zorgen voor een glimlach op je gezicht, erg herkenbaar hoe je met handen en voeten overal ter wereld toch met elkaar kunt communiceren. Ieder bezoek aan een stam gaat vooraf met een voorblad waarop de voorbereidingen zijn vermeld, de reistijd, het plaatselijke transport, lokale temperatuur en een tekening van het gebied dat ze bezoeken. Ze bezoeken stammen in Ethiopie, Papea Indonesie en Papoea Nieuw Guinea, Kenia & Tanzania, Nieuw-Zeeland, Mongolie, Siberie, Nepal, Vanuatu, Argentinie, Ecuador, Namibie, India en Alaska.

Wat vooral tot uiting komt in dit boek is de rust, het aftasten van elkaar (binnen het team, de samenwerking met lokale mensen voor bijvoorbeeld vervoer en de stammen), het onderlinge respect en het ontzag van dit drietal over de manier hoe de stammen een zijn met de natuur en ze zich aanpassen aan hun omgeving.

Een heel mooi voorbeeld beschrijft Bram in de laatste column in het boek; Hannelore heeft in Siberie bij een temperatuur van -40 graden de duurste thermolaarzen aan van â‚¬ 400,-, maar ze houdt maar koude voeten. Als de Chukchi-stam dit door krijgt en haar een paar lokale laarzen geeft, gemaakt van rendierenhuid en gevuld met stro en ze krijgt hierdoor wel warme voeten, is ze zeer dankbaar en gelukkig en vol respect voor deze bijzondere stam!