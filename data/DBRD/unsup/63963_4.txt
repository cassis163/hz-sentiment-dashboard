Jonas kent samen met zijn gehandicapte broer Mike een ongelukkige jeugd, veroorzaakt door een alchoholistische moeder; als het helemaal de spuigaten uitloop, worden de jongens opgevangen door de opa van zijn vriend Werner, ze leiden een zorgeloos leven aldaar, er heerst een enorme rijkdom, de opa zwemt in het geld.
Samen (Jonas, Mike en Werner)beleven ze allerlei avonturen, maar dan slaat het onheil toe, uiteindelijk blijft Jonas over met Pico de opa, als deze man ook komt te overlijden krijgt Jonas een erfenis die onoverzienbaar is, hij kan zich werkelijk alles permitteren, hij reist de hele wereld over, blijft overal maar een paar dagen, en gaat op zoek naar iets, maar hij weet eigenlijk zelf niet naar wat.

Uiteindelijk vindt hij zijn grote liefde Marie, maar als die ook abrupt het toneel verlaat, besluit Jonas om zich in te schrijven voor een Mount Everest expeditie, een expeditie die naar de top moet leiden.

Het boek is opgedeeld in 2 boeken, het verhaal van de expeditie wordt afgewisseld door de episoden uit Jonas' leven, tot de verhalen bij elkaar komen en het wordt overgenomen en afgerond door het verhaal van de expeditie.

Een bijzonder boek, een boek wat met humor is geschreven, maar wat heel goed de radeloosheid weet weer te geven van een persoon die op zichzelf is aangewezen als alle dierbaren om hem heen zijn verdwenen.