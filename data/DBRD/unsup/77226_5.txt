"Er zijn hier zoveel deuren, en allemaal anders. Ze sluiten buiten, ze sluiten binnen, bechermen, verhullen, verbergen, verstoppen." ~ p13

Maresi is een boek dat je nog nooit eerder hebt gelezen, een verhaal dat nog nooit eerder is geschreven. Bijzonder met haar krachtige vrouwen, afzondering, kwetsbaarheid, puurheid en een sprankeltje "magie" van de oermoeder.

Het boek is verhalend geschreven vanuit de ik-persoon, en geeft je het gevoel dat je mag lezen in een uniek verhaal uit de gechiedenis. Een verhaal over sterke vrouwen die zich hebben weten af te zonderen op een eiland om zonder mannen te overleven. Gevlucht van huis en haard vinden jonge meisjes bescherming op het eiland, om er een thuis te vinden en een doel. De dagen zijn gevuld met rituelen en taken, de een nog bijzonderder dan de ander. Allen getekend door de stand van de maan en de kracht van de oermoeder.

" 'Ze weet niet wat veiligheid is', zei ik, en ik wist dat het waar was. 'Dat moeten wij haar leren.' " ~ p40

Alles veranderd na de komst van Jai. Ze vind haar beschermelinge in Maresi en wijkt nooit van haar zijde. Langzaam ontraffelt zich het verleden van Jai, vind zij het vertrouwen in Maresi maar veilig voelt ze zich nooit. Zal zij gelijk krijgen? Is het kwaad haar gevolgd? Is het eiland en het klooster echt veilig?

"Niet verdrietig zijn, Maresi. Waar iets nieuws begint, moet het oude wijken. Maar dat betekend niet dat het voor eeuwig verloren is." ~ p176

Met volle teugen heb ik genoten van dit verhaal, en kan niet wachten op het vervolg!