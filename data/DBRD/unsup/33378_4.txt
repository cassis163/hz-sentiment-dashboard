Het 5de deel van de Sandhamn serie
Cover:
Een mooie cover, prachtige foto van een meer met de kleuren van de ondergaande zon. Aan de randen wat groene bloemen getekend.

Het Verhaal:
Op het eiland Sandhamn wordt Midzomernacht ieder jaar uitbundig gevierd. Veel jonge feestgangers komen naar het eiland toe en drank en drugs tieren en welig. Nora Linde viert voor het eerst met haar twee jongens , haar nieuwe liefde Jonas en zijn tienerdochter Wilma Midzomernacht op het eiland. Wanneer de dochter van Jonas beloofd om 1uur terug te komen mag ze gaan feesten. Wanneer het meisje ‘s-nachts nog niet terug is gaat Jonas op onderzoek uit.
De volgende dag wordt door een wandelaar het lichaam gevonden van een tiener. Hij blijkt te zijn vermoord en de rechercheur Thomas Andreasson komt naar Sandhamn om het onderzoek te leiden. Hij is Nora’s jeugdvriend en ook de peetvader van haar jongste zoon.
Wanneer blijkt dat de tiener drank en drugs in zijn lichaam had toen hij overleed en erop de plaats delict een stukje stof van een veiligheidsvestje wordt gevonden, wordt het onderzoek steeds moeilijker. De meeste feestgangers zijn naar huis en de vrienden van de vermoorde jongen weten niet wat er is gebeurd. Toch is de beste vriend van de vermoorde jongen Tobias de verdachte in deze zaak. Waarschijnlijk is de moord per ongeluk gepleegd.
Wanneer Wilma eindelijk wordt gevonden en haar verhaal vertelt brengt dit een heel ander licht op de zaak en gaat Thomas opzoek naar de vriendengroep van Wilma om te kijken of daar getuigen zijn van de moord.
De vader van de vermoorde jongen neemt onder tussen het recht in eigenhand en zint op wraak.

Mijn mening:
Deel 4 van deze serie heb ik gelezen, omdat de titel me toen intrigeerde, “Vannacht ben je dood”. Dit vond ik een erg goed boek en toen dit deel in de bibliotheek binnen kwam hoefde ik niet lang na te denken om hem te lezen. Dat ik de vorige boeken niet heb gelezen is niet heel erg, maar waar de vriendschap van Nora en Thomas is begonnen is voor mij niet bekend.
Het verhaal is spannend, natuurlijk meerdere verhaallijnen. Die van het stel Nora en Jonas en hun kinderen. Wilma en haar vriendengroep, De vriendengroep van de vermoorde Victor. Het onderzoeksteam van rechercheur Thomas. De verschillende verhaallijnen die aan het einde samen komen en je een ander plot geven dan je verwacht. Ik kon het boek niet weg leggen, de korte hoofdstukken maakte dat het lekker weg las en je steeds nog een hoofdstuk verder wilde. Ik was verrast op het einde en sloeg het boek met een traan dicht. De moord op een tiener is natuurlijk altijd heftig en ook ouders die niet in de gaten hebben dat hun kinderen drinken en nog erger drugs gebruiken omdat ze zo druk zijn met hun werk en zichzelf zet je aan het denken. Besteed ik zelf wel genoeg aandacht aan de kinderen, weet ik wel wat ze uitspoken wat er in ze omgaan. Een boek wat je moet lezen om je ogen te openen en je bewust te zijn van de tieners van deze tijd.

Plot: 4
Leesplezier: 5
Spanning: 4
Schrijfstijl: 4
Conclusie: voor mij een 4 sterren boek en een aanrader voor de Scandinavische thriller fans.