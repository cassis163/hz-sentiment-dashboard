Heb gisteren net de premiere gezien van deze prachtige film.
Het onderwerp leek mij en mijn vrouw zo gepast om de film te gaan zien.
Heb geen enkele spijt daarvan gehad. De ziekte van de vrouw, die lijdt aan kanker en haar man welke dement aan het worden is gaan griezelig gepaard in hun fantastische huwelijk, waarbij hun kinderen zoon Wil en dochter Jane daar heel veel moeite mee hebben. Immers de ouders kunnen en mogen dan ook niets meer doen wat tegen doktersadvies en medisch geldend protocol ingaat.
Toch ondernemen zij een geweldig idee. Samen nog een reis maken in hun oude , maar vertrouwde camper (the leisure seeker) naar het huis van Ernst Hemingway in Florida. Ella wil dat haar man, hoogleraar Literatuur daar nog iets van zijn geliefde auteur tegenkomt en meemaakt. Door zijn continue geheugenverlies wordt de reis niet gemakkelijk, maar alles wordt zo komisch benaderd en behandeld waardoor je kontinu moet lachen om die twee. Haar pijn vanwege haar ziekte (kanker) wordt door hun tweëen en de medicijnen weggedrukt onderdrukt. Het einde laat zich raden maar geeft de kijker het gevoel dat zij terecht gekozen hebben om het geluk wat hen ten deel viel op een gelukkige manier te beëindigen. Iets waarmee de kinderen naderhand ook tevreden kunnen zijn. Beslist niet sentimenteel, zeer verrassend en menselijk benaderd door de regisseur en prachtig verfilmd. De acteurs prestaties van Helen Mirren en Donald Sutherland staan borg voor heel veel kijkplezier.
Wanneer het boek qua emotie dit ook weet op te roepen wordt het zeker een bestseller.
Een geweldige aanrader!!!