Victor is een mysterieuze man, hij werkt alleen, woont alleen en zelfs zijn naam is waarschijnlijk niet de zijne. Na een telefoontje voert hij zijn opdracht uit en na afloop krijgt hij zijn geld. Op het eerste gezicht een zuiver zakelijke transactie, alleen is dat wat hij als werk doet bijzonder: hij is en huurmoordenaar en daarin de beste die er is. Hij is ijskoud, trefzeker en efficiënt.

Dan echter na wat een routineklus leek te zijn: man doden en USB stick meenemen, blijkt Victor opgewacht te worden door een groep mannen, die opdracht hebben om hem te doden. Victor slaat op de vlucht maar wordt ook door Europa heen achtervolgt door diverse geheime diensten en misdadigers. Hij krijgt hulp van de “contactpersoon” een onervaren CIA agente.

Het verhaal wordt doorspekt met bloedige vechtscenes en veel wapenfeitjes. Victor is een soort van James Bond, die overal doorheen komt.

De Jager is het debuut van Tom Wood, een Engelse auteur en het begin van een serie met huurmoordenaar Victor in de hoofdrol. Tijdens het lezen deed dit boek mij denken aan “Ik ben Pelgrim” en dan vooral qua sfeer en genre. Het is een heerlijk lezend boek voor wie van dit genre houd en niet kijkt op wat bloed meer of minder. Op de cover staat: “Een actiethriller vol adrenaline en testosteron ”en daar voldoet het dan ook aan. Het tweede waar ik aan moest denken was dat dit boek uitermate schikt is om verfilmd te worden. Geen boek voor tere zieltjes, soms wat ongeloofwaardig, maar vooral een veelbelovend begin van een nieuwe thrillerserie.