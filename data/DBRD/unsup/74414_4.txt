De lijkwade van Tuijn is de leidende draad in dit boek. Er zijn zo veel boeken verschenen over de lijkwade. Historisch, roman, thriller van alles en nog wat.


De lijkwade van Turijn is een eeuwenoud tweedegraads relikwie binnen het christendom. Het is een linnen kleed waarop vaag een beeld van een man te zien is met verwondingen aan de zichtbare hand, zoals ze zouden kunnen zijn ontstaan bij een kruisiging. Volgens sommige christenen is de lijkwade het kleed waarin Jezus werd gewikkeld en begraven nadat hij aan het kruis gestorven was.

De eerste berichten over het bestaan van de Lijkwade van Turijn dateren van halverwege de 14e eeuw. Vanaf het begin laat de Katholieke Kerk de verering van de Lijkwade van Turijn toe als een kunstzinnige voorstelling van Jezus, maar de Katholieke Kerk heeft de Lijkwade van Turijn nooit als een authentiek relikwie erkend. De meeste wetenschappers beschouwen de lijkwade als een knappe vervalsing uit de late middeleeuwen. Dit standpunt wordt onderbouwd met een koolstof 14-datering van het kleed tussen circa 1260 en 1390: een uitkomst die overeenkomt met de eerste aantoonbare schriftelijke vermelding ervan. Andere wetenschappers en onderzoeken spreken dit tegen. Zij stellen dat kunstenaars uit de middeleeuwen niet konden beschikken over de kennis en technologie om een dergelijke vervalsing te maken. Volgens sommige onderzoekers zijn bij de koolstof 14-datering vezels gedateerd die later aan de lijkwade zijn genaaid. Nog in 2013 verscheen een publicatie waarin Italiaanse wetenschappers beweerden dat het originele deel van de Lijkwade van Turijn uit de periode tussen 280 voor Christus en 220 na Christus afkomstig is.





De eerste berichten over het bestaan van een lijkwade van Jezus stammen van ver voor de 14e eeuw.[5] Met name de Britse historicus Ian Wilson bracht naar voren dat de lijkwade van Turijn mogelijk hetzelfde kleed is als het kleed van Edessa.[6] Het kleed van Edessa is een relikwie uit de vroege middeleeuwen van een kleed waarop het gezicht van Jezus te zien zou zijn. Sinds de verovering van Constantinopel door kruisvaarders in 1204 is niets meer van het kleed van Edessa vernomen. Een mogelijke verklaring hiervoor is dat de kruisvaarders het kleed van Edessa mee naar Frankrijk hebben genomen. Sindsdien zou het bekendstaan als de lijkwade van Jezus (die later lijkwade van Turijn genoemd zou worden).

De theorie dat de lijkwade van Turijn en het kleed van Edessa hetzelfde kleed zijn, is omstreden. Er is geen hard bewijs en er zijn bronnen die zeggen dat het kleed van Edessa al naar Edessa gebracht is tijdens het leven van Jezus. De afbeelding op dit kleed kan dan niet een afbeelding zijn van het dode lichaam van Jezus.

De link tussen Edessa en de kruisvaarders wordt ook in dit boek naar boven gebracht. In prachtige verwevingen van heden en verleden (fictie?) word de lijkwade als leidraad gebruikt in dit boek.

Marco Valoni is hoofd van een afdeling die kunstroof in Italië onderzoekt. Als voor de zoveelste keer er brand uit breekt in de kerk waar de lijkwade wordt bewaard en wederom een man zonder tong wordt gevonden begint voor Marco en zijn team de jacht op de waarheid aangaande de lijkwade. Willen de mannen zonder tong en vingerafdrukken de lijkwade stelen of van de aardbodem laten verdwijnen of is er een anonieme "klant" die de lijkwade graag in privébezit wil hebben. Deze "tongloze" zijn de ene groep die verweven is met de lijkwade en zijn geschiedenis. Dan is er ook nog de groep "De Andere" die ook met de lijkwade bezig zijn. Waarom? Deze beide groeperingen hebben hun wortels in het verleden en door de eeuwen heen verbonden met de lijkwade. De personages die in deze historische thriller worden opgevoerd brengen meerwaarde aan het verhaal. De ene personage is diepgaand de andere "huppelt" door het leven. De beide groeperingen achter de lijkwade hebben zo ook allebei een diepgaande geschiedenis die gedeeltelijk gewoon worden verteld maar zo nu en dan ook door visioenen van personages die zo diep graven in de historie van de lijkwade dat ze "beelden" zien van wat er met de lijkwade zou zijn gebeurd. De spanningsboog is geloofwaardig en en minuut voelde ik mij verveeld door de gebeurtenissen. Het einde is enigszins verassend. In ieder geval voor mij.

Graag geef ik 4 sterren.

Recensie ook verschenen op goodreads/dizzie en bol.com