In dit boek maak je kennis met en lees je vanuit het perspectief van Nino. Je maakt kennis met hen als volwassen man, die duidelijk niet lekker in zijn vel zit. Ook als kind was Nino al een aparte jongen. Op een dag ontmoet hij een meisje en hij raakt direct ietwat geobsedeerd met haar. Later komt Nino bij haar (Suyin) en haar vriendin te wonen. Als later een eens verloren jeugdvriend van Nino zich bij het drietal voegt, is de "vrienden"groep compleet. Maar dan is er een gebeurtenis waardoor het leven van Nino (en de rest) nooit meer hetzelfde zal zijn. Nino vertelt over zijn huidige leven en hoe die ene gebeurtenis uit het verleden het heden heeft gevormd.

Grime is een diesel. Het boek komt tergend langzaam op gang maar daar moet je jezelf echt doorheen slaan. Lees je door, dan word je namelijk beloond met een juweeltje van een einde. Grime is een boek welke je laat nadenken, ook nadat je het voor de laatste keer dicht slaat. Eerlijk is eerlijk, daar moet je wel van houden.

Grime kan je op meerdere manieren lezen. Is wat gebeurd is, ook echt waar? Of steekt het toch anders in elkaar dan het in eerste instantie lijkt? Versteeg krijgt het voor elkaar om meerdere verhalen in één boek te schrijven. Een knap staaltje werk. Dat maakt het echter ook lastig om te beschrijven waar dit boek precies over gaat. Angst is een groot onderwerp, maar verwacht geen thriller. Hoe dan ook is het een boek die het lezen waard is.