Ik kreeg Kruis en munt via een winactie op facebook. Ik had aan de wedstrijd deelgenomen omdat de cover van het boek me heel erg aansprak en ik er de korte inhoud volledig kon in terugvinden.
In het boek beschrijft Koen Strobbe het verhaal van Isabelle en Bas op zoek naar een nieuwe uitdaging in de Provence. Bij de aankomst van Isabelle is Bas verdwenen, dit is het begin van een spannend en soms luguber verhaal. Maar waar zijn ze nu precies in terecht gekomen? Isabel naarstig op zoek om Bas te vinden, krijgt hierbij de hulp van David, een voormalig politieagent. Ze legt hierbij dingen bloot die het daglicht niet mogen zien en dan is zelfs haar eigen leven in gevaar. Waar gaat dit eindigen??
Twee verhaallijnen, die in het begin ogenschijnlijk niets met elkaar te maken hebben, komen toch tot een passend geheel samen. De een kan niet zonder de ander en alles zal de lezer al snel duidelijk worden. Het begin van een verhaal waarin hebzucht en macht een beIangrijke rol spelen.
En dit alles tegen een achtergrond van wijngaarden, pittoreske dorpjes in Avignon. De beschrijving van de omgeving en het landschap geven je het gevoel van zomer, van La Douce France, maar niets blijkt minder waar!! Criminaliteit, orgaanhandel, moord, hebzucht, rivaliteitâ€¦al deze hebben hun plaats in deze mooie thriller. Het boek is vlot geschreven met de nodige spanning maar toch kan je al snel het eind voorspellen. Maar dat doet niets af aan het verhaal, je moet gewoon doorlezen want het is te spannend om weg te leggen. De personages zijn eigenlijk heel herkenbaar zonder dat je veel achtergrondinfo krijgt maar dat is zeker niet storend.
De verwachtingen die ik van het boek had werden zeker in ingelost. Ik heb het boek graag gelezen en kan het zeker aanraden aan iedereen die wel van spanning houdt en niet vies is van een beetje bloed of organen!!