De cover van Het motief is rustig door zowel zijn vormgeving als de donkerrode kleur en past goed in de serie door de eensgezinde vormgeving met de vakken die allemaal een ander perspectief op 1 plaatje geven. De vraag op de cover “zou jij een moord plegen om je familie te beschermen?” prikkelt de nieuwsgierigheid. Op de achterflap een inleiding in het verhaal wat aangevuld wordt met een fragment op de boekomslag, waardoor de lezer zeker geprikkeld word. Ook in dit boek staat Amos Decker centraal, de man die niks kan vergeten. Baldacci laat de lezer wederom kennismaken met een nieuwe kant van Decker waarin ook zijn emoties meer zichtbaar worden en zijn zachte kant meer in beeld komt. Zeker in zijn relatie tot de soms twijfelende Alex Jamison. Wederom heeft Baldacci een goed plot neergezet waarin niet alleen de lezer maar ook het team van Decker lange tijd wel puzzelstukjes heeft maar het de vraag is hoe alles in elkaar valt. Toch zijn er ditmaal, in tegenstelling tot de eerste 2 delen, wat meer voorspelbare dingen wat maakt dat Het motief toch een minder verrassend boek is dan Baldacci soms weet af te leveren. Wat wel goed gelukt is, is het inbouwen van spannende momenten versus de rust in het verhaal. De cliffhangers maken dat je verder wil lezen en dat je blijft puzzelen wat nu het motief is geweest voor de acties van Walter Dabney. Ook al kan Het motief niet tippen aan eerdere delen De geheugenman en De laatste mijl toch is het zeker de moeite waard om Amos Decker te blijven volgen.