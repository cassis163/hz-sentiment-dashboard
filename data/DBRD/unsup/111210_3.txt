Een redelijk goed en spannend boek waarbij je vanaf de eerste pagina's mee wordt genomen in een bloedstollend avontuur. Dit is wat ik er van had verwacht, helaas viel het boek wat tegen in mijn optiek. De eerste paar pagina's werd ik inderdaad meteen meegenomen in dat bloedstollende avontuur. Helaas werd het, naarmate ik verder in het boek was, steeds verder afgenomen door de verwarring die bij mij ontstond. Door de vele personages en gebeurtenissen, kwam het boek op mij soms verwarrend over en kon ik het niet altijd even goed volgen. Ik heb zelfs een aantal keer terug moeten bladeren, omdat ik niet meer wist over welk personage het ging. Toch is het boek zo geschreven dat je het wel uit wil lezen, ondanks de mindere kanten van het boek. Al met al een redelijk goed boek, maar een heel spannend avontuur vind ik het niet.