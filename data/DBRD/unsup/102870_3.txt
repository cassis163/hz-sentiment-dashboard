Er is geen hond zo gelukkig als het hondje dat hoofdpersoon is in dit boek. Hij houdt van zijn bazen en hij weet zeker dat al zijn bazen ook van hem houden. Zij roepen immers zo vaak zijn naam Nee. Kleuters en ook voorlezers zullen genieten van de kinderlijk grappige verhaallijn. Of hij nu stiekem eten pikt van de borden van de baasjes, vazen omgooit, de was van de lijn hapt: altijd ondersteunen zij zijn gedrag door hard Néé te roepen. Er is een ding dat hij niet snapt. Op dag krijgt hij een halsband met een verkeerde naam: Max…

Een grappig kleuterboek geschreven vanuit het perspectief van een hond die alles doet om het zijn baasjes naar de zin te maken. Per twee bladzijden komt een onderwerp aan de orde. Tekst en tekeningen werken dan samen het onderwerp uit. De tekst is gedrukt met een schrijfletter en er wordt gebruik gemaakt van typografische verschillen. Aan het eind volgt een bladzijde waarin Nee samenvat hoe het tussen hem en zijn baasjes zit. Een goede opstap naar de hamvraag: 'Waarom hebben ze een halsband voor me gekocht met de VERKEERDE NAAM?'  

Of je nu wel of geen hond hebt, van honden houdt of er niets van moet hebben: Nee laat je minimaal glimlachen. Marta Altes schreef en tekende een origineel prentenboek waar kleutergoepen, ouders en kinderen samen van kunnen genieten. Ook met haar eerdere prentenboeken Bah! We gaan verhuizen! en Mijn lieve opa liet Altes al zien zich goed te kunnen inleven in de belevingswereld van kleuters.