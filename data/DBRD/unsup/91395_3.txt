In december 1944 geeft Hitler de opdracht om via de Ardennen op te rukken naar de Maas met als uiteindelijke doel Antwerpen te bereiken om zo de bevoorradingen van de geallieerden in handen te nemen. In dit boek lees je aan de hand van verklaringen van Duitse en Amerikaanse soldaten hoe de gevechtsgroep onder leiding van Peiper dit doel tracht te bereiken.
Kampfgruppe Peiper, de wedloop naar de Maas is een aanrader voor diegenen die houden van het strategische vernuft van oorlogsvoering. Het is meer dan een loutere opsomming van feiten. Er wordt ook veel aandacht besteed aan het wapen- en voertuigenarsenaal dat werd gebruikt.