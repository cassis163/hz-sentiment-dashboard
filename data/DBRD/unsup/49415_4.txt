Leest natuurlijk weer heerlijk: na jaren nu pas mijn tweede titel van Escober in handen. Ongenade was de eerste en gaf gelijk groen licht voor welke titel dan ook van dit schrijversduo. Aan een stuk doorgelezen: sterk is de achtergrond van de hoofdpersonage opgebouwd, voelbaar. Daarnaast is er filmisch en up tempo een hard, bijna mannelijk, actieverhaal neergezet.
Zoveel keren beter dan een film op tv, en absoluut geen rambam verhaal maar met een fundering.
Heerlijk, ik blijf op mijn pad van recycle boeken (kringloop ;-) )uitkijken naar de andere titels!


van hun website www.escober.nl 05-06-2012:
Misdaadserie Sil Maier-trilogie in de maak

EscoBer, het pseudoniem van het schrijversduo Berry en Esther Verhoef, schreef drie succesvolle boeken over Sil Maier, een gecompliceerde man met een mysterieus dubbelleven. Het is de bedoeling dat deze alle drie voor televisie worden bewerkt, aldus Reinier Selen van Rinkel Film.

"Het worden drie afzonderlijke verhalen over hetzelfde personage’’, legt hij uit. "Maar er zit wel een grote rode draad in de trilogie. In die zin is het project te vergelijken met de Millennium-trilogie van Stieg Larsson.’"

Het scenario wordt geschreven onder leiding van Paul Jan Nelissen, eerder verantwoordelijk voor films als Van God los, TBS, Dennis P. en Oorlogswinter. De producenten zijn op dit moment op zoek naar een omroep die de reeks wil uitzenden.