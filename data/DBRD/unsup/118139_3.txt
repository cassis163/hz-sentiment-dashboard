Het boek laat zich vlot lezen en is goed onderbouwd. De auteur heeft zich goed geinformeerd over sektaire strekkingen binnen de Kerk. Dit boek begint spannend. De spanning verwatert evenwel wanneer men halfweg is. Naar mate het verhaal vordert, levert het in aan geloofwaardigheid. Aanvankelijk neemt het de lezer in zijn greep, maar die greep verslapt geleidelijk aan. Na de ontknoping volgt nog een enigszins lyrisch einde, waarvan de sfeer totaal anders is dan de rest van het boek.

Bij het lezen van de eerste hoofdstukken was ik bijzonder enthousiast en dacht ik aan een "absolute top" bezig te zijn. Bij de laatste bladzijde ontviel me een bedenkelijk "mwo, is het dat". Dus conclusie: gewoon goed ***