Wie in staat is om zo een meesterwerk te schrijven verdient een standbeeld! Het is het eerste van 4 delen dat ik ervan heb gelezen en ben blij dat er nog 3 delen op mij liggen te wachten. Zeer leuke personages, mooi uitgewerkt en geschreven. De scène's komen levensecht en regelrecht uw verbeelding binnen. Vooral Fermín zou je meteen in huis nemen. Een prachtkerel! Ik was meteen fan vanaf de eerste bladzijde en na bladzijde 46, waarbij de titel van deze recensie letterlijk en luidop over mijn lippen kwam, was ik helemaal verkocht omdat ik toen besefte dat ik iets speciaals in handen had. Het is - moet ik toegeven- wel op een niet alledaagse manier geschreven (of vertaald) maar dat maakt het boek naar mijn mening nog specialer. Ik overweeg dit boek ook in de Spaanse uitgave te lezen om het met de Nederlandstalige versie te kunnen vergelijken. Voor mij gaat dit boek op de favorietenplank wat mij een vermoeden geeft dat ik 'De schaduw van de wind' nog regelmatig zal herlezen.