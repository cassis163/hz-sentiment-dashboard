11 mrt 2013
De lijst van al mijn wensen van Grégoire Delacourt: een ontroerend kleinood door haar eenvoud en raak getroffen woordkeuze.



Over een vrouw, een man, een fourniturenwinkel, een amateuristische website en het winnende lot in een loterij.



Hoe gewoon kan het plot zijn.

Schrijver Grégoire Delacourt geeft met een frisse blik op het leven glans aan De lijst van al mijn wensen. Hij gebruikt mooie citaten uit boeken, verwijst naar muziek, beschrijft de kleine aspecten die in de mode onontbeerlijk zijn en geeft fraaie schetsen van Franse land.

De echtgenote en moeder met de miljoenen heeft hij tot een prachtige vrouw gemaakt, de man in de schaduw verbleekt, liefde overwint.



Wat willen we nog meer als er af en toe een boekje verschijnt wat we kunnen koesteren, merci Grégoire Delacourt.



“Ik heb de Bolero van Ravel in beelden geschreven, mama, zodat dove mensen hem kunnen horen”