Ik ging op vakantie naar Zeeland, een camping aan de Oosterschelde en ik dacht "wat neem ik mee?" Een boek (1e prioriteit) dat daar afspeelt. Stil water van Marelle Boersma.
Er spelen een aantal verhaallijnen door elkaar; Zeeland zucht onder een hittegolf, een ervaren duiker krijgt lichamelijke problemen die ze niet kan verklaren, er worden dode bruinvissen op het strand gevonden, een van de hoofdpersonen wordt afgeperst en bedreigd en er is liefde in het spel. Deze verhalen zijn vlot geschreven en je voelt je snel vertrouwd. De overgangen van de ene situatie naar de andere zijn goed en maken dat je erg nieuwsgierig wordt naar hoe dit alles af zal lopen en wat de rol van elke speler in dit verhaal daarbij is.
Bij Marelle Boersma ben ik ondertussen wel gewend dat ze haar boeken gebruikt om een moeilijke kwestie te bespreken. Deze keer gaat het niet over jeugdzorg, draagmoeders of uiterlijk maar over een andere kwetsbare doelgroep; de natuur. Dieren kunnen niet voor zichzelf opkomen en gelukkig creÃ«ert Marelle een aantal personen die dat gelukkig wel doen. Ze stelt de milieuvervuiling aan de kaak en dat doet ze goed en mooi.
Marelle heeft weer bewezen dat ze een van de beste schrijfsters is van ons land want toen ik eenmaal in het verhaal zat liet het me niet meer los. Een heerlijk boek voor in de vakantiekoffer.