Voor Liefde in Twin Bridges Abby en Blake sloegen auteurs Lizzie van den Ham en Debra Eliza Mane de vingers ineen en typten zo een prachtig kerstverhaal met een typisch Amerikaans tintje. De verhaallijn is zoals een Young Adult betaamt: vol gevoel waarbij geluk maar zeker ook verdriet centraal staat. Dierenliefhebbers zullen genieten van de sfeervolle beschrijvingen van de paardenranch en het hondenpension, waarbij de geloofwaardigheid vanaf spat. Op een hilarische manier wordt de bedoeling van een personage wel wat voorspelbaar. Toch laat de verhaallijn de lezer ongemerkt naar een bevredigende afloop stuiteren. Twin Bridges mag zeker niet in de Young Adult boekenkast ontbreken.