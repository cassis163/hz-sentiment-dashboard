Ik zal natuurlijk niet verklappen wie ze kiest, maar ik kan wel zeggen dat het in dit boek duidelijk wordt. Eadlyn heeft het maar moeilijk, haar moeder is in slechte staat, haar volk vindt haar maar niks en dan moet ze ook nog eens de liefde van haar leven vinden tussen de jongens die nog over zijn in haar Selectie! Maar ze is veranderd ten opzichte van het eerste deel. Ze blijft denken: 'Er is niemand machtiger dan ik.' Maar ze leert ook de mensen om haar heen meer waarderen. Ik begon haar steeds leuker te vinden.

Ze heeft echter door alle drukte om haar heen niet heel veel tijd en aandacht voor de jongens en verwaarloost ze misschien een beetje. Maar uiteindelijk komt het allemaal goed. Ik zou zeggen, lees het boek! Lees de serie! Het is echt geweldig! Maar ik vind wel dat er nog een deel moet komen. Ik heb het gevoel dat nog niet alles is afgesloten...