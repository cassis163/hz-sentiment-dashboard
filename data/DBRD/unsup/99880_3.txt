Ik kocht dit boek lezen voor de leesclub. Ik keek er erg naar uit; een thriller die zich afspeelt in negentiende-eeuws Edinburgh. Dat voorspelde veel goeds, dacht ik.

Het boek gaat over Will Raven, een jonge dokter met een beetje vaag verleden. Hij doet zich in ieder geval beter voor dan hij is. Hij mag als beginnend dokter bij De beroemde Dr. Simpson in de leer. Daar leert hij alles over het ter wereld brengen van babies bij moeilijke bevallingen. Ht verhaal speelt in de tijd waarin net geexperimenteerd werd met het onder narcose brengen van patienten, en Dr Simpson is een van de voorlopers in het experimenteren met verschillende chemische substanties waarmee je iemand kan bedwelmen.
Tegelijkertijd worden er jonge vrouwen gevonden die onder mysterieuze omstandigheden zijn gestorven. Zijn ze vermoord? Hebben ze zelf iets ingenomen omdat ze ongewenst zwnger waren, in de hoop een abortus op te wekken? Raven gaat op onderzoek uit met de bijdehante Sarah.

Het verhaal geeft een hoop infomatie over de stand van de medische wetenschap op dat moment. Sommige operaties en bevallingen worden tot in de gruwelijkste details verteld. Dat maakt het een boeiend en leerzaam boek. Al met al ging het verhaal over de mogelijke moorden mij iets te traag. Daarom maar drie sterren.