Ik heb dit boek gelezen met mijn eerste leesclub via Thrillers & More. SPOILERALERT

Meestal vind ik boeken van Nederlandse schrijvers "aangenaam" om te lezen maar ik zal ze zelden hoger dan 3 sterren geven. Ik begon dan ook niet met al te hoge verwachting aan het boek (ondanks de goede recensies van Waanidee, eerst lezen dan geloven).

In het begin moest ik even inkomen, voor mijn gevoel werden er veel "dure" woorden gebruikt. Het boek had me echter snel te pakken en ik heb het in sneltreinvaart in 2-3 gestolen avonduren uitgelezen.

De opbouw van het verhaal vond ik erg goed. Wat is er gebeurd met Hannah leeft ze nog, dan gaat ze het halen, dan wie heeft het gedaan en vervolgens gaat ze de verkeerde ombrengen...ook zijn de diverse personages goed in elkaar verweven, het verhaal van Rob, haar stiefvader etc. De vader dochter band was goed uitgewerkt. Wat mij betreft had de achtergrond van moeder Martine iets meer uitgewerkt mogen worden (waarom ze geworden is zoals ze is). ook het personage van Loes had van mij meer aandacht mogen hebben.

Losse eindjes wat mij betreft: Gerald die opeens een complete psychopaat blijkt in plaats van zo'n klein crimineeltje die een beetje "in de marge" knoeit.
Rob die zich onder druk laat zetten door een vrouw "die dure vakanties eist" vond ik wat onrealistisch. Ik zou als vrouw misschien tijd eisen maar zal heus wel weten dat er geen geld is voor peperdure vakanties.
En ik zou als ouder nooit mijn dochter "in de val laten lopen" en haar jeugddetentie bezorgen. Ook vreemd dat de politie daaraan meegewerkt lijkt te hebben. ik Zou haar naar een psycholoog gebracht hebben. Wel erg ontaarde ouders...

Uiteindelijk vraag ik me af of ik bovenstaande kritiek ook zou hebben gehad als ik dit boek "gewoon" gelezen had en niet binnen de club.

Conclusie: ik heb een goede Nederlandse "pageturner" gelezen die me ook weer eens te laat naar bed heeft laten gaan en daarom 4 sterren