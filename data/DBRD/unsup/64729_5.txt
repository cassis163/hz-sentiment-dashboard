Wat een heerlijke feelgoodroman! Leest fijn snel weg en ik kon niet wachten om verder te lezen. Het verhaal is realistisch en zeker voor mensen ook wel herkenbaar die dit vanuit 1 van beide hoofdpersonen hebben meegemaakt.
Het boek is geschreven vanuit zowel Nikki als Roos. In het begin was de wisselende verhaallijn even wennen en opletten over wie het ging, al kwam ik daar ook weer snel in. Hoe erg je ook je best doet, je wordt al vrij snel naar 1 van beide hoofdpersonen getrokken met wie je het meest mee gaat leven.
Roos is vreemdgegaan terwijl ze in een relatie was met Thijs. Thijs ontmoet Nikki in de trein en gaandeweg gaan ze elkaar leuker vinden. Deze ontwikkeling is ook leuk om te lezen en stiekem hoopte ik dat ze naar elkaar toe zouden groeien (zelfs al zou dat voorspelbaar zijn). Nikki heeft veel pech gehad in de liefde en heeft in Thijs echt haar grote liefde gevonden. In het begin had ik geen medelijden met Roos doordat zij degene was die was vreemdgegaan, maar hoe meer de liefde tussen Thijs en Roos zich ging ontwikkelen des te meer ik ging beseffen dat Roos niet de enige was die fout zat. Thijs doet hetzelfde omdat hij nog in een relatie met Roos zit.
Opeens komt er dan nog een verrassende wending in het verhaal waardoor het niet een standaard einde is die ik wel had verwacht.. Dat maakte het alleen maar extra leuk!

Wat mij betreft zeker een aanrader om te gaan lezen!