Als na haar moeder en broer ook haar vader komt te overlijden besluit Odiel Nederland achter zich te laten en tot rust te komen op het dunbevolkt Schots eiland Hoy. Dat ontmoet ze Debbie, het zogenaamde kruidenvrouwtje. De eilandbewoners vinden Debbie maar een zonderling. Ze beweert samen met haar dochter Alea in een huisje bij de vuurtoren te wonen, maar niemand heeft Alea ooit gezien. Door bepaalde ervaringen in het verleden besluit Odiel uit te zoeken waar Alea is.

Met deze prachtige Roman heeft Ria Schopman bewezen dat ze schrijven kan. Ze neemt je mee naar het mooie Schotse eiland Hoy met haar vriendelijke, soms excentrieke eilandbewoners. Het verhaal beleef je echt, waardoor Ria zomaar een favoriete schrijfster van mij zou kunnen worden. Kortom een mooi boek, waarvan ik alleen het einde wat raadselachtig vind.