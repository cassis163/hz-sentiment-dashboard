De kracht van Joost Zwagerman zit hem in hoe hij de tijdsgeest haarfijn weet te vangen in zijn literaire werk. In '''De Buitenvrouw'' haakt hij in op discriminatie en de hypocrisie van de intellectuele medemens om het te bevechten ( in het verhaal letterlijk uit gewin, omdat hoofdpersoon Theo Althena een verhouding heeft met een Surinaamse). De beste passages zijn die waarin de alledaagse decors van een scholengemeenschap en de Vinex-wijken worden omgetoverd tot een tragisch toneelstuk van onbeantwoorde liefde en ontrouw. Met als meesterstuk de hilarische scene waarin Theo Althena zich in de klas opwindt over de karikaturen naar lerares Iris Pompier, en zo onbedoeld bevestigt dat hij een verhouding met haar heeft.