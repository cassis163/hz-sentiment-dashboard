Een roman met veel achtergrond informatie. Koningen, hertogen en landstreken. Meerdere Pausen tegelijk en een schisma binnen de christelijke kerk. Christenen, Joden en Mooren met hun onderlinge verhoudingen. Veel geweld en martelingen. Na het lezen van deze dikke roman gaf al deze info toch wel kleur aan het verhaal, denk aan de achtergrond van een schilderij.
Dit keer speelt het verhaal zich af eind veertiende en begin vijftiende eeuw in Barcelona en omgeving.
We leren er Hugo kennen. Hij ziet zijn moeder amper en zijn zus al helemaal niet omdat die in een klooster ondergebracht is.
Van een vriendschap met Bernat blijft niet veel over.
De Joden krijgen het zwaar door het geweld van de Christenen. Hugo gaat ondanks alle moeilijkheden door met zijn leven, geholpen door zijn omgeving. Een mooi, soms rauw boek maar liefde is alom aanwezig.
De ‘ De erfgenamen ‘, is waardige opvolger van ‘ De kathedraal aan de zee ‘ Idelfonso Falcones beschrijft op een grandioze manier het leven in Spanje. Een terugblik op een voor ons nauwelijks voor te stellen verleden.