Heb je honger? Ik wel na het lezen van dit korte verhaal van Leigh Bardugo! Niet alleen naar eten maar ook naar meer van Bardugo want haar schrijfstijl is echt super leuk om te lezen.

Het verhaal gaat over een mythe in het bos bij het plaatsje Duva. Er is grote hongersnood in de winter en het gerucht gaat dat meisjes verslonden worden door iets in het bos. Ze schijnen dan het lekkerste eten te ruiken. Zoals gekarameliseerde suiker.

Het is superleuk om te lezen en ik had het in een halfuurtje uit. Ondanks dat het zo kort is vond ik het zeker de moeite waard en ik noem dit korte verhaal een dikke aanrader!