Marieke Nijkamp is een verhalenverteller, een dromer en een nerd. Haar debuutroman, This Is Where It Ends, stond meer dan een jaar in de top 10 van The New York Times-bestsellerlijst in de categorie Young Adult. Ook in Nederland werd haar debuut, met de titel 54 minuten, een succes. Voor ik je loslaat is haar tweede Young Adult-roman.

Voor ik je loslaat is een apart verhaal. Vanaf het begin af aan is het duidelijk dat er iets niet klopt in het dorpje Lost Creek. Door middel van de vertelkunsten van Marieke wordt je vanaf het eerste hoofdstuk meegezogen in het verhaal. En er knaagt iets aan je. Want ook jij, als lezer(es) weet dat er iets niet klopt aan dit verhaal. Dat voel je en dat ervaar je. Maar wat klopt er niet?

“Volgens de verhalen is het dorp Lost Creek in Alaska niet genoemd naar de gelijknamige rivier, maar naar de eerste groep pioniers, een handjevol avonturiers voor wie in de wereld geen plaats was. Mannen die nergens thuishoorden, verschoppelingen – lost souls.” ~ Pag. 4

De cover geeft perfect weer waar het het hele verhaal om draait. Kyra’s dood. Drijvend onder het ijs. Door een wak gezakt. Maar waarom? Corey snapt er niets van. Kyra had toch beloofd om op haar te wachten?

“Ze stal mijn hart en waakte erover. Ze beloofde dat ze op me zou wachten, met woorden die in mijn geheugen zijn gegrift en een tedere aanraking die ik nog kan voelen. Zij. Kyra.”~ Pag. 6

Marieke neemt je mee in Corey’s zoektocht naar antwoorden en het ontrafelen van Lost Creeks geheimen. Waarom doen de mensen ineens alsof ze een buitenstaander is? Ze heeft hier haar hele leven gewoond en is pas 7 maanden weg. En hoe kan het dat ze ineens rouwen om Kyra? Ze zagen haar nooit staan en vonden haar maar eng en raar…

Ondertussen neemt Marieke je ook mee in een reis naar het verleden. Prachtige momenten tussen Corey en Kyra die herbeleefd worden. De vriendschap was zo hecht. Hoe kan het dat Kyra niet op Corey gewacht heeft? Wat is hier aan de hand?

De spanning wordt al redelijk snel opgebouwd. En je krijgt redelijk snel vermoedens over wat er gebeurd kan zijn. Achteraf blijkt dat je ook redelijk in de goede richting denkt. Maar je hebt details nodig. Wat is er nu echt gebeurd in Lost Creek?

“‘Waarom is iedereen bang voor me?’ ‘Omdat je onvoorspelbaar bent. Net als lentestormen en ontoegankelijke mijnen. In Lost houden ze niet van onvoorspelbaar.’ ~ Pag. 32

Lees meer: http://www.simscupoftea.com/entertainment/boekrecensies/voor-ik-je-loslaat