Ben met Jeroen eens dat dit niet het beste werk is van Davidsen.
Desondanks heb ik het met interesse gelezen, ik heb bijvoorbeeld nooit iets geweten van de rol van de Denen in de Tweede Wereldoorlog. Het thrillerlaagje is aan de dunne kant en het is hier en daar knap lastig om de draad van het verhaal te volgen. Dat zijn minpuntjes.
Menige (zogenaamde) thriller is inhoudelijk van slechtere kwaliteit en haalt - omdat het boek toevallig populair is - met gemak de kwalifactie 'heel goed'. Davidsen is een klasse-schrijver en krijgt daarom van mij toch drie sterren.