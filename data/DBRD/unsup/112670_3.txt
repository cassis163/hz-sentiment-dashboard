Via de crimezonebuzzz dit debuut gelezen.
Beginnend met de titel: Manipulatie. Engelse titel (volgens dit boek) is The Inquisitor. Ik vind deze laatste titel veel meer de lading dekken. Gemiste kans dus bij de Nederlandse vertaling.

En dan het boek zelf: het is een echte pageturner. Mark Allen Smith is een ervaren scenario-schrijver. Dat zie je terug. Het boek is bijna 'filmisch' geschreven. Het verhaal is spannend, en vooral het stuk psychologie maakt het interessant. Hoe Geiger zo geworden is, als ie is; de relatie tussen het jonge slachtoffer en Geiger.

Maar...de gedetailleerde omschrijvingen in het begin irriteerden me. Het lijkt wel of Mark Allen Smith literaire aspiraties heeft. In het laatste deel heeft hij zijn ambitie blijkbaar bijgesteld.
Het plot wordt niet helemaal goed uitgewerkt. Er zitten wat losse eindjes in (wat is er gebeurd met de 1e slachtoffers, en hoe is het met Lily afgelopen?). Ik vond het eind ook niet indrukwekkend, beetje afgeraffeld.

Al met al: een heerlijk tussendoortje, geen meesterwerk.

Karina