Weer een prachtige psychologische thriller van Esther G. Dit is voor mij het tweede boek dat ik van haar lees, wat kan ze toch geweldig schrijven. In dit boek vinden veel moorden plaats, de eerste op een grote Joodse begraafplaats in Berlijn. Omdat dit een politiek gevoelige moord lijkt wordt alle informatie over deze moord zoveel mogelijk afgeschermd. Wolfgang, een voormalig politiecommissaris raakt ge√Øntrigeerd en betrokken bij het onderzoek. Zo knap zoals Ellen je toch steeds weer op het verkeerde been weet te zetten en als je denkt nu weet ik hoe het zit dan komt er toch weer een konijn uit de hoge hoed.
Naast de moorden en de oplossing speelt er ook veel psychologie een rol wat het boek levensechter maakt. Esra die worstelt met een trauma en van daaruit een alcoholverslaving ontwikkelt, maakt dat ze als politie-commissaris steeds slechter functioneert, Julia, de vriendin van Wolfgang met een kinderwens. Gitte die samenwoont met iemand die dieren opzet maar ook nog gevoelens heeft voor een 'gewone' man. Maar wat is gewoon?
De schrijfstijl is vlot, korte hoofdstukjes met daartussen in cursief een kort stukje van de gedachten van de moordenaar dat maakt het tot een boek dat je door wil blijven lezen!
Het boek is goed op zich zelf te lezen, maar beginnen bij deel 1 voegt echt waarde toe aan het boek.