Geert Mak schrijft in De eeuw van mijn vader een portret van zijn familie, waarin zijn vader de hoofdrol speelt. Allerlei gebeurtenissen en ontwikkelingen passeren de revue, hoewel Nederlands-Indië en de Gereformeerde Kerk hoofdthema's vormen. Mak kiest er hierbij voor om het specifieke verhaal van zijn familie te vertellen tegen de achtergrond van de gebeurtenissen in Nederland en Indië, zodat het meer algemene betekenis krijgt.
Met name op maatschappelijk gebied vormt dit boek een spiegel. Het laat zien hoe de mensen in de twintigste eeuw steeds anders zijn gaan denken, anders in het leven zijn gaan staan. Het boek eindigt in 1999, maar daardoor valt het des te meer op in hoeverre de samenleving in de jaren daarna alweer veranderd is. Echt een aanrader!