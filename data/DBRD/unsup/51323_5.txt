Deze man is een klassieke verhalenverteller! Zelf heb ik in mijn jeugd veel Grieks en Latijns moeten vertalen in een tempo, waardoor het verhaal zelf vaak verloren is gegaan, zelfs bij Homerus, de Ilias en de metamorfoses van Ovidius. Na het behalen van mijn diploma heb ik het vertalen lekker overgelaten aan andere schrijvers. De manier waarop Stephen Fry de authenticiteit van de verhalen zich eigen gemaakt heeft en nu door verteld is gewoon geniaal te noemen. Zonder voorkennis kan je als lezer goed inleven in de gebeurtenissen en gevolgen van gedrag van diverse fenomenale verschijnselen als goden, titanen, halfgoden, mensen, faunen; en mét voorkennis als lezer tovert Fry met inzicht de chronologie van onze ontstaansgeschiedenis vanaf ‘de eerste orde’ uit de diversiteit aan oude verhalen en weeft daar heel vanzelfsprekend klassieke begrippen in als Eos, die roosvingerig is. Zeus, die met bliksemschichten kan smijten en druk bezig is met het handhaven van de orde in de wereld, zijn afgunstige vrouw Hera en zijn zwakte voor schoonheid. Mythos verklaart vele fenomenen waar we nu nog als mens mee te maken hebben. Wat is dit boek genieten! Ik hoop dat Fry de tijd vindt om ons te trakteren met nog veel meer verhalen. We hebben ze nodig om onze wereld goed te begrijpen,