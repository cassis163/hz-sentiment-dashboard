Hannah is wel toe aan een rustige vakantie en gaat samen met haar broer Ben naar het vakantiehuisje van hun moeder. Deze ligt vlak bij een navajo-reservaat. Op weg naar het huisje ontmoet Hannah bij de benzinepomp een mooie Navajo die op haar een geweldige indruk maakt. Dit blijkt een oude jeugdvriend van Ben te zijn. Al snel voelt Hannah meer dan alleen vriendschappelijke gevoelens voor Josh.

Vanaf het moment dat deze gevoelens naar buiten komen, wordt Hannah geplaagd voor vreselijke nachtmerries. Haar vriendin Emily, ook een Navajo, geeft haar uitleg over haar dromen. Naarmate het boek vordert wordt duidelijk dat dit door een vervloeking wordt veroorzaakt.

Het verhaal komt langzaam op gang. Het draait om de vriendengroep rond Hannah en hun vriendschap, liefde op het strand en met barbecues. Op de achtergrond speelt er een lesbische relatie die mooi in het verhaal is verwerkt.. Halverwege het boek wordt het verhaal boeiender. Jen Minkman heeft de Amerikaanse geschiedenis en het leven in het Navajo reservaat op een mooie manier in het verhaal verwerkt.

Wie hoopt op een boek met een spetterend einde zal enigszins worden teleurgesteld. Alles bij elkaar is het gewoon een heerlijke spirituele liefdesroman die goed in elkaar zit. Het boek is geschikt voor alle leeftijden, maar de schrijfwijze en de thema's jong verliefdheid en speciale relaties zijn zeker voor de Young Adults interessant.
Dit boek is een heerlijk mix van romantiek, spiritualiteit en geschiedenis.Hoewel ik normaal gesproken dit genre niet mijn voorkeur is, ben ik er aangenaam door verrast.
Complimenten aan Jen Minkman voor de goede research die zij gedaan heeft voor dit boek en hoe zij die op een natuurlijke wijze in het verhaal heeft verweven.

Door Markiesje200