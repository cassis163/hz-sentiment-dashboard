Verleden tijd is het derde deel in de VT-reeks van Melissa Skaye.
Sanne Philips en Luca Borra, rechercheurs van de politie te Hoorn, krijgen deze keer te maken met twee moorden die hen leidt naar onopgeloste zaken uit het verleden.
De heftige proloog, over een zomerkamp van vijftien jaar geleden, waar een jongen verdween, zet meteen een grimmige sfeer neer. De verdwenen jongen, Lazer, heeft een zware jeugd, zijn vader negeert en verstoot hem. Zijn moeder probeert alles nog in goede banen te leiden en gunt haar zoon een paar weken rust,. Ze laat hem deel nemen aan het zomerkamp, maar daar gaat het gruwelijk mis en hij verdwijnt.
Fenna Kelderman pakt haar verleden aan door met een hypnotiseur te gaan werken om herinneringen boven water te halen en ze een plek te geven. Dit alles gaat niet zonder consequenties en gaat haar niet in de koude kleren zitten.
Sanne en Luca onderzoeken de twee moorden die terug leiden naar hett zomerkamp en proberen de aanknopingspunten aan elkaar te verbinden.
De verhaallijnen lezen heerlijk weg en de spanningsboog blijft hoog. Melissa heeft met dit deel een pareltje afgeleverd. Sanne en Luca krijgen meer diepgang en hun relatie krijgt een verrassende wending, erg benieuwd of en hoe zij elkaar ooit de liefde gaan verklaren. Ook deze spanning blijft voelbaar aanwezig.
Sanne gaat haar verleden ook niet meer uit de weg. Will de Jager, paragnost, werkt Sanne op de zenuwen, en prikt op gevoelige plekken van Sanne.
Alles in dit boek heeft met gebeurtenissen uit het verleden te maken. De ontknoping zit goed in elkaar, als lezer wordt je regelmatig op het verkeerde gezet. Als je denkt te weten hoe het zit, blijkt dat toch net iets anders in elkaar te zitten.
Het einde schreeuwt om het vervolg, dus kom maar op Melissaâ€¦..