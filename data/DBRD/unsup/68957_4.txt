Wat een mooie reacties heeft dit boek onderstaand al gekregen, en dat is het zeker waard. Na wat op-zijn-minst-waardeloos-te-noemen vakantieboeken was ik dankbaar dat ik het gratis ebook op mijn Iphone nog bij me had, een eendags-weggeefactie van Michael Berg.
Ook al ben ik geen fan om een verhaal van een reader, laat staan een klein Iphone-4 schermpje af te lezen, verdween ik alsnog totaal in deze 37,5cm2.

Heerlijk spannend, goed doortimmerd, interessant vanwege de politieke aspecten van ultrarechts en het Roma-vraagstuk. Uptempo als een razende Parijs doorgesjeesd, maar ook met een meisje in de jaren 60 meevoelen. Daarbij heel prettig leesbaar, razendknap de zovele en verschillende elementen en uitgewerkte personages tot een goed en spannend plot gesmeed.
Het kostte moeite me weer uit die 37,5cm2 te wrikken om Rome te gaan verkennen....