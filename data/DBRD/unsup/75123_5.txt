“Zeg dat je van mij bent”
Auteur: Elisabeth Norebäck
Uitgever: Prometheus
Nederlandstalig
400 pagina's
9789044634860
januari 2018

---- “Ik heb over deze dag gedroomd. Gefantaseerd over hoe het zou gaan.
Hoe ik me zou voelen, wat ik zou zeggen. Het was niet de bedoeling dat het zo zou verlopen. En dat doet me meer pijn dan ik me had kunnen indenken.---------

Alice, de 1 jarige dochter van Stella en Daniel, verdwijnt 20 jaar geleden tijdens een vakantie in Strandgarden. Haar lichaam wordt nooit gevonden.
Inmiddels heeft Stella een carrière opgebouwd als psychotherapeute en woont in Stockholm.
Ze is getrouwd met Henrik Widstrand en samen hebben ze een zoon Milo die 13 is.

Als er een jonge vrouw haar praktijk binnenloopt weet Stella zeker dat het haar verdwenen dochter is. De uiterlijke kenmerken zijn overduidelijk. Deze jonge vrouw noemt zich Isabelle Karlsson. Isabelle is in Stockholm gaan wonen om te studeren.

Stella is zo van slag dat ze niet “normaal” kan functioneren.
Toch nodigt ze Isabelle uit om deel te nemen aan de groepstherapie die zij leidt.

Jaren eerder was Stella er ook van overtuigd dat ze Alice had gezien.
Ze raakte zo danig in de war dat ze opgenomen moest worden in een psychiatrische inrichting.

Tijdens de groepstherapie stelt Stella vragen aan Isabelle waardoor zij zich onzeker voelt. Ook Stella heeft een vervelend gevoel en vraagt zich af of Isabelle zich met een andere reden heeft aangemeld. “Waarom komt juist zij naar de praktijk van Stella om daar in therapie te gaan.”
Als Isabelle in de groep vertelt dat ze er achter is gekomen dat de man die haar heeft opgevoed niet haar biologische vader is, ligt het op het puntje van Stella's tong om haar vermoedens te uiten.

De vrouw die Isabelle moeder noemt heet Kerstin.
Kerstin voelt dat er iets niet klopt met haar dochter en gaat op onderzoek uit.
Er gebeuren rare dingen bij Stella in de buurt waardoor ze voelt dat er iemand is die niet wil dat ze achter de waarheid komt over Isabelle.
Ze wordt niet geloofd en Stella raakt steeds verder de draad kwijt.
Stella gaat zelf ook op onderzoek uit om haar gelijk te bewijzen.
Alleen wordt ze aan alle kanten gedwarsboomd. Stella wordt op nonactief gezet omdat ze vinden dat ze obsessief gedrag vertoond.


Mijn mening: Ik vond het een duidelijk verhaal omdat de hoofstukken de namen hadden van de hoofdpersonen: Stella, Isabelle en Kerstin.
Vanaf het begin leefde ik mee met Stella en kon als het ware haar trauma mee beleven. De angst die ze voelde dat ze niet geloofd werd, is goed beschreven. Ook hoe de naaste mensen van Stella er tegen aan keken was voelbaar.
Hetzelfde met Isabelle die door krijgt dat er iets niet klopt in haar jeugd.
Kerstin die Isabelle wil blijven betuttelen en alles aangrijpt om haar weer naar huis te krijgen.
Ik voelde erg mee met Stella en Isabelle en hoopte dat de waarheid boven tafel kwam.
Wat spannend!
Elisabeth Noreback ga ik onthouden. Dit boek is haar debuut en ik wil zeker meer van haar lezen.
Ik vind het 5* waard.

Rotterdam, 22 mei 2018
Annemarie