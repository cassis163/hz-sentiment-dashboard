Het boek bestaat eigenlijk uit 5 boeken waarvan het de bedoeling was dat er elk jaar 1 uitgegeven zou worden. De schrijver is echter overleden en de nabestaanden hebben besloten de 5 boeken als 1 boek uit te geven. In het eerste deel van het boek maken we kennis met 4 literatuurfanaten die allen op zoek zijn naar de Duitse schrijver Benno von Archimboldi. Zijn leven, zijn naam, zijn boeken, alles is een mysterie. Ze gaan naar Mexico (daar schijnt hij gesignaleerd te zijn)om hem te zoeken waar ze kennis maken met Almafitano, ook een liefhebber van de onvindbare Archimboldi.Hier wordt al melding gemaakt van de veelvuldige moorden op vrouwen in Santa Theresa die onopgelost blijven. Het 2e deel gaat over Almafitano en zijn angsten voor de vrouwenmoorden. De dochter van Amalfitano komt in contact met een verlaggever die naar Mexico komt en eigenlijk over de moorden wil schrijven maar hier geen toestemming voor krijgt. Hier gaat het 3e deel over. Het 4e deel gaat echt over de moorden in Mexico zelf en het laatste deel komt Archimboldi zelf aan het woord. Alles valt op zijn plek, wordt duidelijk. Het is een boek dat wel geschreven lijkt door meerdere personen. In het begin was het moeilijk de samenhang tussen de verschillende boeken duidelijk te krijgen. De schrijver wijdt uit over allerlei personen die de hoofdpersonen tegenkomen. Hierdoor vond ik het af en toe pittig om te lezen hoe mooi de beschrijvingen ook waren. Al met al wordt de schrijfstijl anders en de samenhang duidelijker. Het is een heel bijzonder boek waar je echt voor moet gaan zitten. het is een boek dat je meerdere keren zou kunnen lezen omdat er zoveel in gebeurt. Het is een boek dat indruk maakt, alle personen, gebeurtenissen die beschreven worden maken indruk. Er gebeurt zoveel, het is zo interessant dat mijn hoofd vol is van alle levens die voorbij getrokken zijn. Een aanrader voor de vakantie, je moet echt de tijd nemen voor dit boek.