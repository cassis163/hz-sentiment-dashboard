Schitterend en emotioneel

U heeft in de samenvatting en recensies al kunnen lezen waar dit boek
over gaat, maar ik wil graag “mijn” ervaringen met U delen.
Het is géén boek van dertien in een dozijn. De titel “mijn haat krijgen jullie niet”
geeft al aan, dat er een zéér emotioneel verhaal achter schuil gaat.
Het is een verhaal van deze tijd. Veel mensen worden door aanslagen van diverse
groeperingen gedood. Zo ook de vrouw van Antoine, Hélène die met een vriend naar het theater was.
Antoine schrijft op een zéér pakkende manier hoe hij samen met zijn zoontje
Melvin, de klap moet verwerken en de daaropvolgende verschrikkelijke tijd door moet komen.

Hij verteld zeer ontroerend over de hulp die hij kreeg van buren en moeders van de school van zijn zoontje.
Tijdens het lezen heb ik het boek diverse malen moeten weg leggen, omdat ik zó emotioneel werd dat ik door de tranen in mijn ogen, geen letter meer kon lezen en het stuk dat ik gelezen had eerst moest verwerken voordat ik verder kon.
Ik wil U niet verklappen hoe het allemaal verder gaat, maar ik raad U dit indrukwekkend boek zéker aan.
Degenen die reeds mensen in hun nabijheid op een zo gruwelijke manier verloren hebben, zullen véél herkenningspunten vinden.