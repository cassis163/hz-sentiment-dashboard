De eerste hoofdstukken kostten me wat moeite: te gruwelijk, te hard. Ik vreesde, dat het hele boek zo door zou gaan. De hoofdstukken waren kort en in ieder daarvan werden weer nieuwe personages opgevoerd. Dat maakte het ook niet eenvoudiger om in het verhaal te komen.

Langzaam maar zeker wordt de lezer het verhaal ingetrokken. Heel knap. De korte, bijtende hoofdstukjes werken daar tot mijn verbazing aan mee: nog maar 'even' een volgend hoofdstukje lezen, want het wordt nu toch echt wel spannend.

Ronny en Reinier zijn vanaf hun jeugd al vrienden. Ronny is in dienst gegaan, Reinier is na zijn rechtenstudie rechter geworden. Als Ronnie terugkomt in Nederland na diverse buitenlandse missies, begint hij een beveiligingsbedrijf. De twee mannen zien elkaar na jaren weer terug.

Een aantal gruwelijke moorden moeten worden opgelost. Als rechter is Reinier daarbij betrokken.
Rechercheurs bijten zich vast in het onderzoek. Langzaam maar zeker ontdekken ze steeds meer.
Ook hier zijn het vaak kleine dingen die het hem doen.

De seks is wat overdreven aanwezig. Voegt weinig toe aan het verhaal. Erg normale mensen komen niet voor in dit boek.