De paskamermoord is een spannende, levendig geschreven, juridisch uitstekend onderlegde reconstructie van een van de meest beruchte strafzaken uit de Nederlandse geschiedenis. De auteurs zitten dicht op hoofdrolspeler tegen wil en dank Rob van Zaane en leggen veel gevoel aan de dag voor het kleine Zaanse wereldje waarin het drama rond de moord op Sandra van Zaane zich afspeelde. Zij stellen zich kritisch op ten opzichte van de politie, zonder overigens onredelijk te worden. Ook de strafprocessen rond Rob van Zaane leveren boeiende kost op - voer voor niet alleen de lekenliefhebbers, maar zeker ook voor juristen.