Beide novellen 'Tsjip' en 'De Leeuwentemmer' moeten als tweeluik worden gelezen.

Het verhaal speelt in hoofdzaak binnen de familie van Frans Laarmans.
In 'Tsjip' leert zijn dochter Adèle tijdens haar studies de Pool Bennek kennen. Spoedig ontstaat er meer dan vriendschap tussen beide; uiteindelijk treden ze in het huwelijk. Daaruit wordt een zoon Jan geboren.
In 'De Leeuwentemmer' vertelt de grootvader (Frans Laarmans) in een soort briefvorm de teloorgang van het huwelijk. Maar vooral gaat deze tweede novelle over het lot van zijn kleinzoon in deze situatie.

Maar vooral in deze tweede novelle komt de botsing tussen twee verschillende levensopvattingen en culturen tot uiting. Tegen de volkse 'gewoonheid' van Adèle en haar familie staat de streng katholieke Bennek, met zijn hang naar tucht en prestige in de samenleving. Meer dan door beschrijvingen schetst Elsschot dit door vele - vaak ironische - details.

Van Elsschot is geweten dat hij atheist was. Het is dan ook niet te verwonderen dat hij een scherp en ironisch beeld schetst van de streng katholieke Bennek en zijn familie. Denk maar de beschrijving van de 'opvoeding' van de jonge Jan door zijn Poolse grootmoeder.

De schrijfstijl en het taalgebruik van Elsschot wordt terecht getypeerd als zakelijk; bij hem geen woord teveel of niet ter zake doende beschrijvingen. Maar met wel vaak een ironisch - humoristische ondertoon.