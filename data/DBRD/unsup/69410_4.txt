Dodenzang, een totaal ander boek dan ik gedacht had dat het zou zijn na het lezen van de achterflap maar daarom niet minder spectaculair. Het verhaal over vier jongens die een soort van fantasie wereld om zich heen vormen. In het begin is het grappig te lezen hoe kinderen van die leeftijd met hun fantasie omgaan maar naarmate het verhaal vorderd wordt de fantasiewereld wel erg angstaanjagend. De jongens kun je obsesief gaan noemen wanneer een van hen komt te overlijden en dit lijd tot situaties wat je niet voor mogelijk houdt! Niet langer kunnen de jongens werkelijkheid van fantasie onderscheiden en daarmee zijn ze een waar gevaar voor de kleine Engelse gemeenschap waar ze in leven.

Toby Litt houdt de lezer keer op keer in spanning en hoewel hij op het eind de afloop onthuld blijft toch de vraag bij de lezer bestaan: "Wat is er nou gebeurd?" Ik ben er nog steeds niet helemaal uit, is het misschien de bedoeling dat de lezer met de feiten die hij krijgt toegereikt en (om in de trand van het boek te blijven) er zelf wat fantasie ertoe voegt het verhaal zelf kan invullen?

Mijn eerste boek van voor mij een totaal onbekende schrijver, Toby Litt. Ik heb genoten, heel erg goed, lekker psychologisch en erg angstaanjagend. Het in het midden laten van wat er nu echt gebeurd is laat mij wat met een ontevreden gevoel achter, vandaar geen vijf sterren!