Wat een opmerkelijk boek, wat een andere wereld. Een historisch verhaal over o.a. het reizende circusleven in de jaren 30, tijdens de Grote Depressie. Wat een wonderbaarlijk iets, totaal niet ge-romantiseerd, met heel veel informatie over de realiteit van het circusleven van toen, van hard tot "we zijn een familie" - nooit geweten.
Daarbij het verhaal van Jacob, een stuk van zijn leven waar hij eigenlijk nooit meer over gepraat heeft, daar waar hij op een dood punt in zijn leven weer een richting opging, de liefde(s) van zijn leven daarin treffend. Van student en zoon wordt hij hier een man met keuzes en moraal, die steeds meer probeert te staan voor de dingen waar hij in gelooft. Sterk en origineel begin en einde, met een leuke tussenvoeging van diverse authentieke foto's. Prettig leesbaar, Top hoor!