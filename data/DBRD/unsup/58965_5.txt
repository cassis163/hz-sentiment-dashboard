In dit boek komen veel personen bij elkaar, die in een vorig boek al genoemd zijn, er zijn veel familie- en vriendenbanden waardoor het soms moeilijk is om alles bij te houden. Los, daarvan zijn er heel veel personen die er een rol in spelen.
Toch is het een boek, dat erg spannend is: in een tijdsbestek van twee dagen vindt er een ontvoering plaats, die ervoor moet zorgen dat Daphne Montgomery moet lijden onder keuzes uit haar verleden, die ze onder dwang heeft moeten maken en waar ze jarenlang haar mond over heeft gehouden. Via ingenieuze manipulaties wordt Daphne naar de plaats van haar verleden gebracht. Doordat er zoveel van te voren is uitgedacht, mislukken er voorbereidingen of lopen ze anders dan de dader heeft bedacht.
Het einde is vrij spectaculair en ik durfde het boek nauwelijks weg te leggen omdat ik anders misschien het zicht op wat er allemaal gebeurde zou verliezen. Wie de dader is en welke rol die in het leven van Daphne gespeeld heeft, vond ik verrassend
Het liefdesverhaal vond ik wat onwaarschijnlijk maar het las wel lekker weg.
Nadat het verhaal afgelopen was, heeft de auteur nog een kort bonusverhaal toegevoegd met als reden dat de lezer kan weten hoe het verder gaat met Daphne. Dat verhaal had voor mij geen toegevoegde waarde.