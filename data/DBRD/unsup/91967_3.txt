We zien Ludwig Licht terug in Miami, waar een grote Cubaanse gemeenschap woont. Wanneer twee kopstukken van de anti-Castro beweging bij een aanslag overlijden, is heel de gemeenschap in rep en roer. Niet alleen de gemeenschap, ook de FBI, de CIA, de Russen, zowat iedereen die van ver of dichtbij met Cuba te maken heeft.
GT schakelt Licht in om de zaak te onderzoeken, maar geeft hem weer niet voldoende informatie om zijn werk te kunnen doen. Dan gaat Ludwig de dingen op zijn eigen manier aanpakken. Terwijl hij eigenlijk op eieren zou moeten lopen om geen internationale incidenten te creÃ«ren.

Het blijft me een raadsel waarom de auteur zo'n aan lager wal geraakte, alcoholist en verslaafde als hoofdpersoon heeft gekozen. Wanneer Licht een klus heeft, probeert hij wel de drank te laten staan, maar in dit boek is hij constant onder invloed van drugs. Het wordt ongeloofwaardig dat zo'n man de dingen kan doen die hij doet en het er levend vanaf kan brengen.

Dit is het derde deel in de reeks en had ik na het tweede deel echt goede hoop dat de auteur op de juiste weg zat, is die hoop nu toch wel weer weg want het was terug minder.