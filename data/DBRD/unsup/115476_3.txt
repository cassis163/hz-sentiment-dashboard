Dit boek mocht ik lezen voor de Zin!- leesclub. Het verhaal begon meteen goed. Een acteur die graag op toneel staat zoekt de ultieme wraak. Na de dood van zijn dochtertje Miranda is hij zichzelf niet meer en het doek valt voor zijn carri√®re. Niet door zijn eigen toedoen, maar door zijn Collega / rechterhand. Hij kaapt zijn baan weg. Vanaf dat moment is Felix werkeloos. Hij vindt een soort keet, waar hij anoniem in kan wonen onder een andere naam. Zijn leven bestaat uit dromen over de ultieme wraak en gesprekken met zijn overleden dochter, die in zijn kluizenaars wereld gewoon doorleeft en groter groeit. Hij neemt na jarenlang nietsdoen een nieuwe baan. Hij gaat toneelstukken opvoeren in de gevangenis met gedetineerden. Het toneelstuk dat hij nooit meer heeft kunnen volbrengen, zorgt voor een kans! Hij kan zijn kwelgeesten uit het verleden, zijn verraders nu echt goed terugpakken.

Het leest wel vlot, maar niet als een trein. De stukjes Shakespeare lezen absoluut niet lekker door. Er zitten vrij veel stukken in met passages uit het toneelstuk : De Storm. Het is niet mijn ding, ik ben absoluut niet van dat Oudhollandse taalgebruik. Er zit dus veel Shakespeare in en dat zie je soms al aan de hoofdstuk titels. Het is een boek over wraak. Maar echt spannend vond ik het niet. Het is meer een soort Tragikomedie. De humor die er in zit is leuk en daardoor las ik verder. Maar het is geen pageturner, geen: ik lees het in een ruk uit boek. Ik stap vaker buiten mijn comfortzone als het op boeken aankomt. Dus het viel me niet echt tegen! Een zeer vermakelijk boek! Alleen had ik gehoopt op heksen. Maar dan kom je echt bedrogen uit.
De titel: is een stukje uit het toneelstuk. Het heeft helemaal niets met heksen te maken. Die komen er niet in voor. Als Spannende boeken lezer vond ik dit dus echt geen thriller. Tragikomedie/ roman vind ik meer op zijn plaats. Al met al vond ik het toch een aardig boek voor tussendoor. Maar ik kan het ook geen ruime voldoende geven. Ik geef het boek een 6. Dat is ongeveer 3***.