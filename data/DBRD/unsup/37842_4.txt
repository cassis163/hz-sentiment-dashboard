Thriller is een echte psychologische thriller met een flinke climax op het einde. Het verhaal is goed opgebouwd, is strak op de huid geschreven en leest heel makkelijk weg. Voor Nederlandse begrippen een goeie 'whodunit', die je als lezer tot het einde in de ban houdt.

Ik vond Thriller boven verwachting goed. Een erg origineel verhaal, goede psychologische spanning en een fijne schrijfstijl. Daarnaast waren de hoofdpersonen goed uitgewerkt en zat er een flinke 'twist in the tale'. Vergeleken met internationale thrillers schommelt deze tussen behoorlijk en zeer goed. Het psychologische aspect in dit verhaal voor de hoofdpersoon geeft echter een extra dimensie aan het verhaal waardoor ik hem naar 4 sterren heb afgerond.

Spanning: 3 sterren
Plot: 4 sterren
Leesplezier: 3 sterren
Schrijfstijl: 3 sterren
Originaliteit: 4 sterren
Psychologie: 4 sterren

Eindoordeel: 4 sterren