Verhaal van een boek van Geraldine Brooks is een intrigerend verhaal over de Hagada, een oud joods manuscript uit de 15de eeuw. Hoewel het boek me in eerste instantie niet meteen aansprak, ben ik blij dat ik het gelezen heb. Het boek blijft boeien van begin tot eind.

Op reis

Het boek volgt de Hagada door de eeuwen heen. Je reist met het boek mee langs allerlei periodes, plaatsen en diverse personages. Je begint in de huidige tijd in Sarajevo, gaat dan naar het Wenen van 1894, het VenetiÃ« in 1690, Tarragona in 1492 en Sevilla in 1480. De hoofdpersoon, Hannah Heath, is een Australische conservator van oude boeken die aan de hand van een bloedvlek, een vlindervleugel en een kattenhaar de geschiedenis van de Hagada probeert te reconstrueren.

Religie

Religie, maar met name de verdraagzaamheid tussen verschillende religies speelt in het boek een grote rol. Het Joodse boek wordt op meerdere momenten in de geschiedenis, met gevaar voor eigen leven, gered door Moslims. De rode lijn in het boek is dan ook dat verschillende religies veel gemeenschappelijkheden hebben en dat er achter de religies allemaal mensen schuil gaan met slechte en goede eigenschappen.

Relaties

De tweede verhaallijn zoomt in op de moeilijke relatie tussen Hannah en haar moeder en de zoektocht van Hannah naar wie haar vader is. Ook dit zorgt voor spanningsopbouw in het boek en maakt van Hannah een interessant karakter.

Het boek leest weg als een thriller en is zeker een aanrader.