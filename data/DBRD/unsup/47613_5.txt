Otherworld is een spannend boek. Waar minder VR in voorkomt dan ik van tevoren had gedacht. Het verhaal is echter goed opgebouwd. Je wordt ge√Øntroduceerd in de wereld van VR en in de leefwereld van hoofdpersoon Simon. Langzaam krijgt het verhaal echt vorm.
Simon is goed omschreven. Hij leest als een echt mens met gebreken, onzekerheden en al. Toch ontpopt hij zich als een ware held. Op zijn reis wordt hij bijgestaan door leuke karakters en tegengewerkt door echte schurken. Wat ik goed vind is dat de schrijvers goed hebben nagedacht over wat mensen doen als ze kunnen doen en laten wat ze willen zonder consequenties.
Ik vind dat het prettig geschreven is met veel gebruik van humor. Het is een spannend verhaal met een vleugje humor. Verder vind ik het vrij beschrijvend geschreven waardoor ik het goed voor mij kan zien. Je vliegt er echt doorheen, maar voor mijn gevoel is het precies afgelopen als je er net helemaal inzit en dan moet je jammer genoeg wachten op het vervolg.