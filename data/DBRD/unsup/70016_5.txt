‘Het eiland was een kruimel tussen de pagina's in de atlas van zijn pleegvader; het lag ten zuidoosten van Sicilië en verder dan dat zou Amedeo zich vanuit Florence niet kunnen wagen voordat hij Afrika bereikte.'

Uit: De lange dagen van Castellamare • Catharine Banner (Italië)• Uitgeverij Luitingh-Sijthoff

Het is 1914 en Amedeo Esposito zal als echtgenoot en arts op een nacht getuige zijn van de geboorte van twee kinderen.

Er ontvouwt zich een meeslepend verhaal waarin vier generaties van de familie Esposito worden beschreven. Oorlogen, geboortes, huwelijken, tragische&vreugdevolle gebeurtenissen volgen elkaar op.
De sfeer in het boek heeft schrijfster Catherine Banner zeer goed getroffen, op boeiende wijze beschrijft ze het vroege leven op Castellamare en moeiteloos stapt ze over naar de nieuwe tijd.
De mystieke verhalen die het boek doorkruisen geven: 'De lange dagen van Castellamare' een sprookjesachtig tintje.

Het is een geweldige familieroman die ik iedereen kan aanbevelen.

Claar van Lieshout 29 augustus 2017