Lekker dik leesboek verdeeld in vier delen waarbij elk deel verteld wordt door een van de vier hoofdpersonages. Het laatste deel speelt zich jaren later af. Prima avonturenverhaal, enkel moment wat te breedvoerig, maar het blijft continu boeien. Een stukje historie - het speelt in het zuiden van Amerika in 1904 - vermengd met interessante personages. Een boek dat zeker de moeite waard is om te lezen voor jongeren vanaf ca. 12 jaar. De zwart-witillustraties voor elk van de 32 hoofdstukken zijn authentiek en een geslaagde aanvulling. Ruime bladspiegel waardoor je snel vordert. Het voorwoord waarbij een verschuldigde doorklinkt over de toenmalig geldende normen waarden voelt wat geforceerd aan. Dus, avonturiers: lees deze vaardig geschreven roadtrip.