De Doodsvogel is het vervolg op Ik reis alleen waarin we al kennismaakten met Holger Munch en Mia Kruger. Na ik Reis Alleen kon een vervolg niet uitblijven. Je wilde meer weten over Holger en Mia.

De Doodsvogel is een thriller die je meeneemt in de problemen van Mia en een zoektocht naar een moordenaar van een rituele moord. Mia blijft vechten met haar verslaving en het verlies van haar ouders en zus drukt zwaar op haar geweten. Dit brengt ook gevaren in het onderzoek met zich mee.
Samuel Bjork zet weer een thriller neer die sterk is en hij weet je mee te nemen in een persoonlijk verweven verhaal. Met Mia en Holger heeft Samuel Bjork sterke personages waarmee hij nog even vooruit kan. Samuel Bjork weet elke personages even belangrijk te maken door ze een prettig karakter te geven. De persoonlijkheid is prettig en maakt het lezen heerlijk.

De doodsvogel heeft een verhaallijn die je aangrijpt. De probleem kinderen die een zware jeugd hebben gehad spelen een belangrijke rol. Deze problematiek wordt goed beschreven en geeft je een beklemmend gevoel. Dit is de verdienste van Samuel. Hij beschrijft het beeldend en alsof je zelf onderdeel van het verhaal bent. Je voelt de pijn die de personages hebben en je hoopt dit zelf nooit mee te hoeven maken.

De Doodsvogel is een tweede deel waarin de kwaliteit van deze auteur bevestigd wordt. Hij stelt de lezers niet teleur en zijn personages hebben een ontwikkeling doorgestaan die hopelijk nog veel boeken blijft duren.