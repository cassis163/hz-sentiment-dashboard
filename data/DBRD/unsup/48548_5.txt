Laat ik meteen maar met de deur in huis valllen, want ik heb dit boek echt verslonden! De eerste keer toen ik dit boek last weer ik niet wat me over kwam. Een boek dat vanaf het begin vol met actie zat, met interessante plot wendingen, die niet altijd voorspelbaar waren, wie wil dat nou niet?!

Ten eerste wil ik even zeggen dat de Nederlandse cover voor dit boek echt heel erg mooi is! Goed gedaan Uitgever Moon! Dit gaat zo vaak fout bij vertaalde boeken, denk bijvoorbeeld eens aan de vreselijk lelijke cover van Hush, Hush? Als men het dan wel een keer goed doet vind ik dat dat ook wel eens een keer gezegd mag worden.

De personages zijn goed uitgewerkt en we leren zowel Rose als Lissa kennen. Interessant vind ik het contrast tussen de Dhampiers en de Moroi (vampiers), en de opmerkelijke vriendschap tussen Rose en Lissa. Ze zijn zo verschillend in karakter en toch vormen ze twee handen op een buik.

Rose, heeft een grote mond, wat vaak leuke reacties op wekt, ook kan ze het goed vinden met de andere dhampiers, de jongens, want ze is het enige meisje. Lisa is veel voorzichtiger en ze zal ook wel moeten om zich te mengen in de Moroi's politieke spelletjes. Ze draagt dan ook het meeste van de tijd een masker van vriendelijkheid.

Ook de "vlammen" van Rose (Dimitri heerlijke verboden liefde) en Lisa (de andere iets minder omstreden verboden liefde Christian) zijn noemenswaardig. Ik vind Dimitri echt super, al doet hij niet onder voor Christian's zelfspot en goed getimede hilarische opmerkingen.

Lees mijn volledige recensies hier:
Nederlands: http://www.ijskoudepassie.com/2015/04/recensie-vampire-academy-richelle-mead.html
English: http://www.icecoldpassion.com/2015/04/review-vampire-academy-richelle-mead.html