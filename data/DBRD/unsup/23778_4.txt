In twee dagen heb ik deze spannende thriller uitgelezen. Dit is zo’n boek die je met moeite kunt wegleggen.
Een verhaal die je steeds op het verkeerde been zet en wat genoeg spanning heeft om door te lezen..
Eigenlijk is de rode lijn die door dit verhaal loopt dat het verleden Maud achtervolgt en dat ze wil weten wie verantwoordelijk is voor de dood van tante Jo, de zus van haar moeder. Heeft ze zelfmoord gepleegd of is het moord ?

Als Maud op papadag ging roeien met haar vader, drukte hij haar op het hart dat alles wat ze hoort en ziet nooit aan haar moeder Heleen verteld mag worden. Inmiddels is Heleen dement geworden en gaat Maud haar moeder een maand verzorgen en tevens uit te zoeken wat er in het verleden precies gebeurd is. Ze laat haar man en twee zonen achter..Het heden en verleden wisselen elkaar vloeiend af en daardoor kom je snel in het verhaal en leer je de personages kennen.

Ze huurt een flat vlakbij haar moeder en wil dan alle vraagtekens ontrafelen en doet dan schokkende ontdekkingen..
Wie is die vreemde buurman die haar lastig valt ? En is zijn zoon Pieter wel te vertrouwen? Wat willen ze van haar ?
Het verhaal is doordrenkt van mysterieuze gebeurtenissen en dat vind ik heerlijk boeiend om te lezen.
Als Maud gestalkt wordt stijgt de spanning en ben je eigenlijk steeds aan het uitvogelen wie de dader is…
Tot zover wilde ik het boek beoordelen met 5 sterren, maar na het cursief gedrukte plot gelezen te hebben, wat voor mij erg schokkend was, gaat er een ster af en waardeer ik dit boek met 4*