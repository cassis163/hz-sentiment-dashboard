Na hun afstuderen aan een prestigeuze universiteit wordt een groepje vriendinnen gevolgd in hun persoonlijke leven.
Het is vooral een soort coming-of-age- verhaal. Idealistische jonge vrouwen, droom-meisjes nog, komen in aanraking met het echte leven. Wat het boek vooral boeiend maakt is de nietsontziende eerlijkheid en de ongeflatteerdheid waarmee de wereld vanuit deze jonge vrouwen wordt beschreven. Het zijn heel herkenbare jonge vrouwen, die tegen problemen aanlopen in hun werk en vooral in hun relaties met mannen. Problemen die van alle tijden zijn, voor de eerste keer seks, bedrog, vreemdgaan, slechte seks, opvoedingsproblemen, problemen met ouders, alzheimer, geld.
Hoe vrouwen zichzelf voor de gek houden om confrontaties uit de weg te gaan, zichzelf onterecht wegcijferen, maar ook hoe kortzichtig, onaangenaam en dom ze kunnen zijn.
Een prachtboek.