Het verhaal begint meteen spannend met het verhaal van Ruby die midden in de nacht iets hoort en meent iets te zien in de tuin. Ze denkt dat ze het zich heeft verbeeld en kruipt weer boven in het stapelbed terwijl haar tweelingzusje Rosie nog op het onderste bed ligt te slapen.
"Het spijt me wat er is gebeurd is met Rosie Thompson, moge god me vergeven" dit staat dertig jaar later in het biechtboek van dominee Cunningham. Dit is het begin van de zoektocht van Eve, het zusje van de tweelingzussen Ruby en Rosie, naar Rosie die dertig jaar eerder verdween uit haar slaapkamer van het ouderlijk huis.
Het verhaal vertelt enerzijds de zoektocht van Eve naar Rosie en anderzijds het leven van een vrouw in eens streng religieuze sekte die steeds meer gaat twijfelen aan de goede bedoelingen van de leider van de sekte die ze allemaal Vader noemen.
Deze twee verhalen komen mooi samen waarbij van beide kanten de spanning steeds meer wordt opgebouwd en op het moment dat je denkt te weten hoe het zit, krijgt het verhaal toch weer een andere wending.