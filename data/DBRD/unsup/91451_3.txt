Lucifer wil de gebeurtenissen van de afgelopen duizende jaren terug draaien. Hij is van plan om terug te gaan in de tijd en zijn plan tijdens de Val van de engelen uit te voeren. De Val van de engelen duurt negen dagen lang. Luce en DaniÃ«l hebben daardoor negen dagen de tijd om de locatie van de Val te achterhalen om zo Lucifer te kunnen tegen houden. Maar zo makkelijk is het niet. Om de locatie van de Val te achterhalen hebben ze 3 voorwerpen nodig en niemand weet precies wat deze 3 voorwerpen zijn of hoe ze daar uiteindelijk de locatie mee moeten achterhalen.

Terwijl ze op zoek naar deze voorwerpen leert Luce steeds meer over haar vorige levens. Door de gebeurtenissen die Lucifer in gang zet zijn er geen verkondigers meer die haar met haar zoektocht kunnen helpen. Wanneer ze slaapt en op plekken komt waar ze al geweest schijnt te zijn, komen de herinneringen langzaam vanzelf boven. Zo leert ze steeds meer over zichzelf en wie ze in haar vorige levens was. Maar of dit genoeg is om erachter te komen wat ze precies moeten doen?

Dit 4de en laatste deel van de Fallen reeks is een van de spannendste uit de serie. Tijdens hun zoektocht worden ze opgejaagd, vastgehouden en aangevallen. Al deze gebeurtenissen maken het erg spannend en zorgen ervoor dat je verder wilt lezen. Echter vind ik het erg jammer dat er in de andere boeken steeds een beetje informatie over Cam wordt gegeven waar ik uit leidde dat er misschien meer tussen Cam en Luce speelde dan dat er tot nu toe was geweest. Maar hier wordt helaas niets over verteld in het laatste deel. Voor mij is het dus erg onduidelijk wat Cam's motieven nou daadwerkelijk zijn om haar te helpen. Verder is er halverwege het boek een bepaald stuk waar Luce zegt dat ze steeds vergeet dat de engelen, demonen, verschoppelingen etc. elk van vroeger kenden en hierdoor dus ook hun namen weten. Ditzelfde stuk tekst word best snel weer herhaald in het boek en dat was niet nodig geweest.
Het verhaal begint verder erg goed en opbouwend en gaat niet te snel naar het einde toe. Ik zelf vond het zelfs te langzaam. Alle hints die Luce kreeg maakte mij al gauw duidelijk hoe het precies met Luce zat. Hierdoor vond ik alle hints en tips die nog kwamen overbodig en langdradig. Het grote moment van de Val en het tegenhouden van Lucifer ging met veel minder actie en spannende momenten gepaard als dat ik had gehoopt. Om eerlijk te zijn vond ik het een slechte "eind battle". Het stukje verhaal na de "eind battle" was ondanks dat het voorspelbaar was wel weer leuk om te lezen.