Het tie wrap mysterie is goed opgebouwd. Het begint met de beschrijving van een dorp en zijn inwoners. Hoofdpersoon is de advocaat Harry Smith die al jaren zijn depressieve vrouw Mary verzorgt. Het boek kent heel wat personen die elk hun eigenaardigheden hebben, maar waarbij hun karakters weinig uitgewerkt worden. Aan moorden geen gebrek, ze volgen elkaar snel op. Dit, en de vlotte schrijfstijl zorgen ervoor dat het boek leest als een trein. Helaas blijkt de plot gezocht en besluit het boek met een cliffhanger, niet naar het volgende hoofdstuk, maar naar het volgende boek. Dit is een ongelukkige keuze van de auteur, want een boek hoort af te zijn. Op basis van zijn kwaliteit moet het boek uitnodigen om de verdere avonturen van Harry Smith te willen lezen. Men kan zich afvragen of lezers nog een keer het risico willen nemen om een niet-af boek te willen lezen.
PS In de 14e regel van boven op pagina 156 moet Erica vervangen worden door Francesca.