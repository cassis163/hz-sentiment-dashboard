Evelien is met Taeke, samen hebben ze twee dochters, Keet en Lieve.
Sinds de meisjes geboren zijn, voelt Evelien zich klem zitten. Haar wereld draait om Keet en Lieve maar toch voelt ze zich geen goede moeder. Is dit het leven nou? Haasten om de kinderen op tijd naar school te krijgen, de driftbuien van Lieve, de afwezigheid van Taeke in het gezinsleven? Het lijkt wel alsof Evelien niets meer voelt. Ze beleeft nergens plezier aan, ergert zich aan alles en iedereen en vooral aan zichzelf. Maar dan ontmoet ze Kees, de praatjesmaker noemt ze hem. En praatjes heeft hij volop. Langzaam maar zeker komt ze in de ban van Kees. Kees die alles zo zeker weet, die overal een antwoord op heeft en met haar verder wil. Steeds verder raakt ze in zijn web verstrikt. Maar wil ze dit wel? Kan ze het Taeke maar vooral ook Keet en Lieve wel aan doen om te vertrekken? Evelien weet het allemaal niet meer. Ze gaat voor een korte vakantie met Taeke en de kinderen naar Ibiza en probeert met Kees te breken. Op die vakantie komt Taeke er achter dat Evelien niet meer van hem houdt, dat ze een ander heeft. Hij is helemaal ontdaan en wil Evelien niet kwijt. Maar is het dan al niet te laat? Evelien lijkt als een insect dat door een lamp wordt aangetrokken, ze kan Kees niet uit haar hoofd zetten.

Mijn mening: Een herkenbaar verhaal over een jong gezin waarin de ouders zo druk zijn met werken en opvoeden dat ze elkaar uit het oog verliezen. Het verhaal leest vlot, de dilemmaâ€™s van Evelien worden goed uitgewerkt. Een lekker boek om te lezen en om je te realiseren hoe kwetsbaar een jong gezin kan zijn. Drie sterren.