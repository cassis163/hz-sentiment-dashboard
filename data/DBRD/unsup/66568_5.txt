Het indringende verhaal wordt verteld vanuit verschillende perspectieven, wat het lezen prettig maakt en speelt zich hoofdzakelijk af in het heden.
De hoofdstukken zijn kort en de personages zijn zo goed uitgewerkt, dat ik al vrij snel een antipathie kreeg tegen een aantal personen.
Ik vind het boek zo knap geschreven en de titel dekt heel goed de lading van dit aangrijpende boek “De Toeschouwers”
Het gebeurt in de maatschappij maar al te vaak dat mensen toeschouwers zijn bij ernstige gebeurtenissen.
De onderhuidse spanning blijft in het hele verhaal aanwezig en de vaart blijft er in. Ik kon het boek met moeite wegleggen en ben onder de indruk van deze schrijfster, waar ik nu alle boeken van gelezen heb. Dit verhaal raakt je diep door de gevoelige onderwerpen als verwaarlozing, kindermisbruik en pesten.
Door het verhaal heen lees je in cursief gedrukte hoofdstukken de gebeurtenissen in het verleden van Marion en zo geleidelijk aan wordt alles duidelijk. Dan komt er op het einde van het verhaal nog een verrassing waardoor je niet met vragen blijft zitten.
Met een zucht heb ik mijn boek dichtgeklapt, wàt een verhaal en wàt een schrijfster. Subliem! Hilde,ik ben fan en ben al weer nieuwsgierig naar je volgende boek!
Ik waardeer dit boek met een dikke 5*