Het boek de Goden van Gotham van Lyndsay Faye speelt zich af in New York in 1845. In de stad komen dagelijks vele Ierse immigranten aan land voor een beter leven. Timothy Wilde en zijn broer Valentine Wilde wonen ook in de stad na het overlijden van hun ouders. Na een grote brand in de stad gaat Timothy aan de slag als politie-agent in Wijk 6.

Tijdens een van zijn surveillances door de wijk, komt hij de bebloede meisje Bird Dale tegen en begint zijn onderzoek naar haar verhaal: de verdwijning van tientallen Ierse kinderen.

Het boek beschrijft zeer gedetailleerd de omstandigheden en gebeurtenissen. Het is een boek, welke je zeer geconcentreerd moet lezen. De schrijfstijl is langdradig en de zinnen zijn lang.

Wel is het verhaal interessant, een zeer unieke setting voor een thriller verhaal. Toch word door de schrijfstijl de spanning een beetje uit het verhaal gehaald, ik vind spannende roman haast een betere omschrijving voor het boek.