Het boek Spuitende Slagaders en Overstromende Oceanen ziet er meteen al uitnodigend uit met een kleurige voorkant.
Maar ook in het boek wordt ieder onderwerp vergezeld van beeldende illustraties.
Het boek behandelt kleine en grote rampen, sommige herkenbaar uit het dagelijks leven, andere vanuit het nieuws over (natuur)rampen in het buitenland.
Ieder hoofdstuk begint met een stukje trivia: het hoogste, het grootste, het ergste....
Dit wordt gevolgd door uitleg over de betreffende ramp en daarna worden er tips gegeven hoe je iets kunt voorkomen of hoe je iets kunt oplossen. Ieder onderwerp is voorzien van leuke tekeningen.
Een leuk en handig onderdeel zijn de checklijstjes waarin o.a. wordt aangegeven wat er in een EHBO doos zou moeten zitten.

Dit boek is voor jong en oud. Iedereen kan hier iets van leren. Voor gezinnen met jonge kinderen is het een mooie begeleiding om over dit soort serieuze zaken te praten.

Ik denk dat dit boek nog regelmatig uit de boekenkast wordt gehaald om opnieuw stukjes uit te lezen.

En nog een mooie bijkomstigheid: een deel van de opbrengst gaat naar Het Rode Kruis.