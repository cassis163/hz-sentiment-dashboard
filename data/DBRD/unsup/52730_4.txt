Het boek "De tas van Eva"is een indrukwekkend verslag van de joodse vrouw Eva,die in 1942 samen met haar man Alex,zoontje Donald en twee vrienden nederland ontvlucht om via Frankrijk te proberen in Zwitserland te komen.
Dit lukt alleen Eva en Donald,die met hulp de zwitserse grens bereiken.
In het boek lees je de brieven die Eva schreef aan haar ouders,de brieven die haar ouders schreven,ook de nooit verzonden brieven aan Alex,haar man.
En al deze brieven bewaart Eva in een tas.
Na de oorlog terug in Nederland erft haar zoon Donald haar tas,waarin al deze brieven zitten.
Haar man,ouders en veel familieleden hebben de oorlog niet overleefd,omgekomen in de concentratiekampen.
Bij het boek zit ook een dvd,daar zie je haar zoon die teruggaat naar alle plekken waar hij met zijn moeder was.
Een ontroerend verslag en haast niet te geloven wat deze mensen hebben meegemaakt.
De kracht die ze had om ondanks alles door te gaan voor haar zoon.
Het boek heeft me geraakt en er waren momenten dat ik er even stil van werd.