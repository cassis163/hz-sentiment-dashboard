Een feelgoodroman over 5 vrouwen in een afgelegen deel van Australië die samen een leesclub beginnen. De vrouwen hebben zo ieder hun eigen moeilijkheden die zij de baas moeten worden. In de leesclub nemen ze elkaar in vertrouwen en steunen ze elkaar. Het verhaal speelt zich met name af in het noordelijk deel van Australië waar het leven wordt bepaald door twee seizoenen: de maanden waarin het regent en de maanden waarin de droogte heerst. De sfeer en het landschap worden goed beschreven evenals de karakters van de vrouwen. Bij een feelgoodroman weet je dat alles zich ten goede keert, toch is dat in dit boek niet voor iedereen zo en zijn alle moeilijkheden ook niet opgelost. De vrouwen hebben wel een manier gevonden om met hun persoonlijke tegenslag om te gaan. Een vlot geschreven boek dat ik met plezier heb gelezen.