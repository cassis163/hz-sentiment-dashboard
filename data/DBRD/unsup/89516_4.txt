Het eerste deel van het boek is moeilijk door te komen. Ani FaNelli (de hoofdpersoon) komt weinig sympathiek over. Naarmate het verhaal vordert begrijp ik steeds beter de beweegredenen van de hoofdpersoon en wordt ze daarmee ook wat sympathieker. Het verhaal kent een aantal verrassende wendingen en de spanningsopbouw is (na de eerste paar hoofdstukken) erg sterk!

Het boek bestaat uit hoofdstukken die om en om van tijd wisselen tussen heden en de middelbare schooltijd van Ani FaNelli. Dit leest erg prettig en de hoofdstukken lopen naadloos in elkaar over. Ik vond de hoofdstukken waarin ze haar middelbare schooltijd beschrijft het interessants.De verrassende wendingen zijn functioneel: de schrijfster zet een persoon neer waarvan iedereen denkt ‘wat zeurt ze nou’ en ‘waar heeft ze het over’, maar naarmate het verhaal vordert gaat de lezer zich toch hechten aan de hoofdpersoon en haar maniertjes en gedachtegangen.

Ik zou van harte aanbevelen dit boek te lezen. De eerste hoofdstukken zijn nogal een worsteling maar het boek wordt echt beter naarmate het einde in zicht komt. De verrassende wendingen zag ik niet aankomen en maken het een top-boek wat mij betreft. De manier van schrijven is erg fijn en vlot, het leest als een trein.

Ani FaNelli - de weinig sympathieke hoofdpersoon? lees eerst het verhaal en oordeel dan!