Dankjewel Hebban en AW Bruna voor het opsturen van het boek.

Ik vind het een goed geschreven verhaal. Elk hoofdstuk eindigt met een bepaalde spanning/nieuwsgierigheid voor de rest van het verhaal. De opbouw van het verhaal is ook goed, je blijft met vragen achter die pas op het eind beantwoord worden.
Het verhaal wordt ook vanuit één personage verteld en dat is makkelijk te volgen doordat de hoofdstukken wisselen tussen verleden en heden.

Ik vind het een bijzonder verhaal, pas op het eind wordt ook duidelijk wat de krijtman nou van waarde heeft. Het einde had ik ook zeker niet verwacht ondanks dat er achteraf misschien genoeg tips gegeven zijn over de dader.

We volgen Eddie als kleine jongen en als volwassen man die nog kampt met de moorden in zijn geschiedenis. Hij vertelt hoe hij hier mee om gaat en wat hij er over denkt. Zijn gedachtegang als kleine jongen en als volwassen komen sterk overeen met elkaar en hebben eigenlijk weinig verschil. Je merkt duidelijk dat het Eddie is. Dat vind ik wel leuk om te lezen.

Puur omdat ik niet continu de drang of spanning voelde om door te lezen geef ik het boek vier sterren.