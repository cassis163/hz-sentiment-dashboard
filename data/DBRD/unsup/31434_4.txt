Een historisch roman die iedereen gelezen zou moeten hebben, is Witter zwart. Het vertelt de Tweede wereldoorlog vanuit verschillende facetten, waarbij de lezer continu met korte hoofdstukken, geboeid wordt om verder te lezen.
Johan van den Ende schreef met Witter zwart zijn debuut, gebaseerd op waargebeurde feiten. Het verteld het leven van de Italiaanse Marco die leeft in twee werelden. Zijn leven als Italiaan en zijn leven als SS’er. De mensen die hij al jaren kent, zijn nu slachtoffer van de oorlog. De Joodse achtergrond maakt dat hij vanuit zijn beroep hun als schurken moet behandelen, terwijl zijn hart hem iets anders verteld.0
Bij elke gebeurtenis staat Marco in tweestrijd. Als hij zijn werk niet naar behoren uitvoert, zal hij zelf geëxecuteerd worden, maar hoe kan hij de mensen om wie hij geeft vermoorden om hun Joodse geloof? Iedereen om hem heen voelt en ziet dat hij moeite heeft met zijn strijd en wordt door zijn collega`s ook wel de Liebe Italien genoemd.
Welke keuze kun en moet je maken? Zal Marco kunnen leven met zijn functie als SS’er en de gevolgen hiervan?
Johan van den Ende heeft met Witter zwart niet zomaar een verhaal geschreven over de oorlog. Er spelen veel personages een rol, die op het eind heel goed samen komen. Niks is wat het lijkt en personen veranderen door een oorlog. Een dikke pil die je de tijd moet geven om te lezen. Tussen de regels wordt er veel verteld, zonder maar een keer overbodig te zijn.
Een welverdiende 4,5 sterren. Gezien de vele personages en locaties, miste ik een overzicht aan het begin van het boek. Pen en papier hebben mij geholpen voor een duidelijk overzicht.