Het uitgangspunt van het boek is grappig en sprak me onmiddellijk aan: Louise, een alleenstaande moeder, ontmoet in het weekend op café een man, David, waarmee het heel goed klikt. Op maandag blijkt dat die man haar nieuwe baas wordt. En bovendien een heel mooie vrouw heeft, Adèle, die ook een goede vriendin Louise zal worden. Je voelt het natuurlijk al komen dat zo’n driehoeksverhouding niet goed kan blijven gaan…

Naast de relaties tussen deze drie personen, wat echt boeiend is, is er ook een mystiek aspect in het boek. Ik wil niets verklappen, maar dat kon me uiteindelijk minder bekoren, waardoor ik het einde wat minder vond. Los daarvan had het boek me wel in de greep en ben ik heel vlot tot het einde geraakt.