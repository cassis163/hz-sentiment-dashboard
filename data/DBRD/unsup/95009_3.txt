Ietwat teleurstellende thriller, nipt drie sterren.
Het 'Je zal ...' in de titel irriteert me meteen al en dat komt tig keren voor in het boek. Waarom niet vertaald met het minder informele 'Je zult ... '?
Te vroeg in het boek geeft Barbara Baraldi iets weg, een opmerking die de wijsneuzerige rechercheur Aurora Scalviati opvallend genoeg op dat moment ontgaat, maar de oplettende lezer niet, en die haar rond pagina 300 met wat hulp weer te binnen schiet.
'Je zal geen kwaad doen' is een complete cursus profiling. Op zich interessante materie, ware het niet dat de auteur tot vervelens toe haar kennis van zaken showt, gekunsteld geconstrueerd in de vorm van uitleg van Scalviati aan collega's die er geen verstand van hebben. Met een profiler in het verhaal wisselen de inzichten ten aanzien van de dader(s) in de regel na elk volgende misdrijf, zo ook in deze thriller.
Niets nieuws onder de zon.