Al twee jaar teistert droogte het plattelandsstadje Kiewarra. Het land verdort, het vee sterft. Men is de wanhoop nabij. De spanning wordt ondraaglijk als drie leden van een gezin dood worden aangetroffen. Luke Hadlers zelfmoord - nadat hij zijn vrouw en zesjarige zoontje van het leven beroofde - laat iedereen verbijsterd achter.
Aaron Falk keert terug naar het stadje waar hij opgroeide om de begrafenis van zijn vroegere beste vriend bij te wonen. Hij raakt daar tegen wil en dank betrokken bij het onderzoek naar de dramatische zaak. Als de vragen zich beginnen op te stapelen en het wantrouwen groeit, wordt Falk gedwongen de gemeenschap onder ogen te komen die hem twintig jaar geleden heeft verstoten.

Het was alsof ik een film zat te kijken waarbij ik de droogte bijna kon voelen. Het verhaal greep mij direct aan. Het was alsof ik er zelf bij was. De overgangen van heden naar verleden waren heel duidelijk. Personages die me aanspraken en een zoektocht in zowel het verleden als het heden. Ik moest en ik wilde weten hoe het afliep. Kortom een aanrader! Geen actiethriller maar eentje waarbij de spanning tussen de regels zit.