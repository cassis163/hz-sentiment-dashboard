Dat is eigenlijk een beetje een summiere beschrijving van "Fantastic beasts and where to find them - Het complete filmscenario".

In "Fantastic Beast" ga je op stap met New Scamander . Die met zijn koffer vol fabeldieren op pad is. Onderweg gaan er natuurlijk wat dingen mis. Er ontsnappen wat dieren, en dat kan natuurlijk niet in een land waar magie verborgen moet blijven. Met de mensen die hij ter plekke ontmoet, beleeft hij allerhande avonturen.

Het boek is geschreven in scenario stijl. Dat betekent eigenlijk dat je steeds kleine stukjes hebt, met uitleg over wat er eigenlijk in beeld gebeurd, waar het is, of het in daglicht of donker is, enzovoort.

Een stijl waar je eerst wel even in moet komen, vond ik zelf. Maar als je eenmaal onderweg bent is het een prettige manier van lezen. Je krijgt namelijk een goed beeld van hoe de sc√®ne er precies uit ziet. Als je de film niet gezien hebt, zou je er op deze manier juist een goed beeld bij kunnen vormen.

Het boek leest, mede door de scenario stijl, heel vlot. En daardoor ben je er ook snel doorheen. Ik persoonlijk heb ontzettend van dit boek genoten.