Ik vond dit boek zeker en vast de moeite waard. Het heeft me van in het begin tot de laatste pagina geboeid. Bij sommige stukken liepen de kriebels echt over mijn lijf. Ik ben echt een Mo Hayder fan en telkens als ik een nieuw boek van haar zie liggen koop ik het zonder ook maar te weten waarover het gaat. Zoveel vertrouwen heb ik in deze schrijfster (vertrouwen dat aangekweekt is door haar vorige boeken).
Mijn favoriete Hayder boek blijft momenteel Tokio. Ik moet eerlijk bekennen dat ik niet echt een thriller fan ben, maar Mo Hayder heeft me zowat bekeerd. Zij is echt mijn favoriete thrillerauteur.
Na al dit goeds... een puntje van kritiek: het einde van Duivelswerk vond ik wat minder. De plot op zich was wel goed, maar te overhaast. Het lijkt wel of ze het einde vlug vlug afgehandeld wou hebben. Hier had ze wat meer mee moeten doen.
Maar verder... niets dan lof over dit werk!