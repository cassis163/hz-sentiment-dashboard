“Terecht” is het tweede boek van de Vlaamse auteur Rudy Soetewey met Matthias De Wolf in de
hoofd rol. Eerder schreef Rudy Soetewey een achttal thrillers waarvoor hij diverse nominaties en prijzen heeft ontvangen. Zijn een na laatste boek “Bewijs het maar” was het eerste boek met Matthias De Wolf in de hoofdrol.

In “Terecht” maken we kennis met de journalist Matthias De Wolf. Matthias wordt voorgesteld als de auteur van het boek “Bewijs het maar”, hij heeft het boek geschreven naar aanleiding van zijn vorige avontuur. Regelmatig wordt er naar dit boek verwezen en ik vond het dan ook een gemis dat ik dat boek nog niet gelezen heb. Het boek is de aanleiding voor een anoniem persoon om Matthias te benaderen en een USB –stick in z’n brievenbus te gooien. Matthias krijgt de opdracht niet naar de politie te gaan maar de waarheid te achterhalen en te publiceren.
Matthias echter nog moe en uitgeblust van zijn vorige avontuur zit er niet op te wachten om weer verstikt te raken in een of andere zaak. Toch wordt zijn nieuwsgierigheid geprikkeld en kan hij het niet nalaten om de USB-stick te bekijken. Zijn gevoel van rechtvaardigheid maakt toch dat hij zich opnieuw vastbijt in deze kwestie en gaat verder op onderzoek uit. Deels gedreven door zijn eigen rechtvaardigheidsgevoel en deels doordat hij wordt benaderd door een pastoor die hem dingen verteld die de pastoor van wegen zijn biechtgeheim eigenlijk niet had mogen vertellen.
Het verhaal wordt goed opgebouwd, verschillende actuele thema’s worden verwerkt en het geheel komt mooi samen aan het eind van het verhaal.
“Terecht” een realistische misdaad roman. Een prettig boek voor een aantal fijne uurtjes leesplezier.

Ik waardeer het boek met 4****