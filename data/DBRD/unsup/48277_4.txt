Wie de boeken van Herbj√∏rg Wassmo, Marianne Fredriksson of Kerstin Ekman wel eens heeft gelezen, herkent veel in dit verhaal.
Mooi beschreven verhaal over een vrouw die haar familiegeschiedenis in Noord-Zweden onderzoekt en beschrijft. Dit is nog niet zo eenvoudig want haar familieleden zijn nogal zwijgzaam over het verleden. Het verhaal begint vier generaties terug in 1861 bij de Samische Njenna die een nieuwe toekomst begint en haar familie verlaat, en eindigend bij de ik-figuur in het verhaal. Het 'anders' zijn van de Samen speelt in het hele verhaal een belangrijke rol. Het landschap, dat toch ook een belangrijke rol speelt in het verhaal, wordt heel goed beschreven.