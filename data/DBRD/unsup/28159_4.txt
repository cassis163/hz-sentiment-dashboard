De kwelling is mij enorm goed bevallen. De manier waarop McDermid de verschillen zaken door elkaar haalt zonder dat je verloren raakt in het verhaal is ongelofelijk. Je kunt de moord op prostituees perfect combineren met kindermoorden in dit boek.
De omschrijving van de gruwelijke manier waarop de prostituees vermoord zijn wekt eerst eerder walging op, maar na een tijd raak je er aan gewoon. Hoe iemand zo'n dingen gewoon uit haar fantasie kan halen, ongelofelijk! Het politiewerk wordt ook uitgebreid beschreven, van de kleinste aanwijzing tot het moment dat alles opgelost is. Je leeft je volkomen in, en na een tijd begin je zelf bijna te denken als een inspecteur. De verrassende wending, die je achteraf gezien toch volledig kon zien aankomen, en de schrijfwijze die blijft boeien tot het eind, zorgen ervoor dat McDermid nu bovenaan mijn lijst komt te staan.