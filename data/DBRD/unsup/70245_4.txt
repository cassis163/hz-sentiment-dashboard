Ontferm u over ons...

Een titel die doet vermoeden dat het om en religieus boek gaat. In ontferm u over ons gaat het om Frank maes een ervaren jeugdzorg werker die op het einde van zijn carrière loopt. Op een zekere dag is er een confrontatie met een ex cliënt die hij niet snel zal vergeten. Zo wel dan zorgt die cliënt ervoor dat ze niet vergeten word...

Vanaf dat moment maakt zijn leven een duikeling met spannende wendingen.

Vanaf het begin van het boek leest het prettig. Je zit lekker in het verhaal alhoewel het wel even wennen is om alle karakters te leren kennen. Het verhaal kent meerdere verhaallijnen die elkaar in het begin niet raken. Je moet dus af en toe schakelen van het een naar het ander. Zo gaat het lang niet alleen om Frank Maes, maar ook nog om een inspecteur van de politie en een vriendin met een ex..

Het verhaal maakt een beetje een golvende beweging. Van spannende hoofdstukken bijna te vol met allerlei gebeurtenissen tot stukken waarvan je denkt...hmm gebeurt er nog wat.
Toch vind ik het geheel lumineus bedacht en zeer goed geschreven. Het geheel werkt zich naar een plot die echt heel knap doordacht is.

In het verhaal is de emotie bijna voelbaar. Er is geschreven vanuit eigen ervaring en dat vind ik echt een toegevoegde waarde. Emotie, spanning, drama , lust en rauwe moordzucht. Alles verpakt in een goed verhaal.

Soms iets ongeloofwaardig maar dat doet niets af aan het verhaal. Er zijn immers genoeg fictie boeken geschreven die ook enorm goed zijn. Nu is dit boek deels fictief en deels waargebeurd wat het bijzonder maakt.
Op het einde neemt het boek je mee in een achtbaan vol gebeurtenissen en dan wil je simpel niet meer stoppen met lezen.

Het enige waar ik persoonlijk een beetje moeite mee heb, is hoe het karakter van een autistische jongen neergezet is. Stereotypering is natuurlijk soms normaal in een boek maar ik hoop niet dat dit de standaard beeldvorming van autistische kinderen vormgeeft. Maar dit is verder geen kritiek op het boek,wat echt heel goed is maar meer een persoonlijke noot van mij als lezer. Door mijn eigen ervaringen met autisme.

Kortom samenvattend is dit een zeer spannend boek waarvan ik erg heb genoten.