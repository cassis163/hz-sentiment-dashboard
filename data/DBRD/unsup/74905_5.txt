Heel mooi uitgegeven met harde kaft en binnenwerk is uitstekend verzorgd. Dit is erg grappig voor de allerkleinsten. Een jongetje is onbedoeld erg stout. Hij is een kunstenaar en tekent graag op zichzelf, de meubels en op de muren. Van alles wat hij ziet maakt hij een kunstwerk. Helaas vindt mama dat niet altijd even leuk.

Tekeningen zijn eenvoudig en toch vol details. Juist die details zijn voorwerpen die kinderen zullen herkennen zoals make-up spullen, eten en kleren. Doordat het jochie van alledaagse dingen een ongelofelijk troep (cq prachtige kunst) maakt, is het een enorm leuk boek geworden. Het jochie denkt dat hij aan mama een cadeau geeft terwijl de kleine lezer ziet dat mama dat helemaal niet leuk gaat vinden al die tekeningen op de muur en op de vloer. Kinderen zullen hier keer op keer weer om kunnen lachen. Het is dan ook hilarisch gedaan. Vooral omdat het een Ode is aan Mama. En in het echt is het juist vaak mama die moppert over alle troep en dan kan het kind zeggen: mam dit is kunst het is een ode aan jou!

5 dikke sterren
Ik las dit boek als onderdeel van de Grote Lemniscaat Kunstmaand testactie die ik had georganiseerd voor de Facebookgroep Kinderboeken