Na het plotselinge overlijden van haar man Milo gaat Janine kapot van verdriet. Janine is eind 30 en ongewenst kinderloos. Milo had net zijn 40e verjaardag gevierd, toen hij een paar dagen later overleed. Janine haar verdriet slaat om in totale verbazing als ze ontdekt dat Milo er een heel ander leven op na hield naast hun huwelijk. Milo blijkt een zoontje te hebben bij een andere vrouw â€“ voor Janine dubbel pijnlijk omdat ze onvruchtbaar is. Er volgt een tijd van strijd, woede, verdriet, vernedering en heel veel twijfels. Maar ze krijgt door wat gebeurt is er ook een onverwachte vriendin en een nieuwe liefde bij!

Olga van der Meer heeft een prettige schrijfstijl. Het boek leest vlot en je leeft ontzettend mee met Janine. Het boek is hier en daar wel wat voorspelbaar, mist wat diepgang, maar dat is in dit verhaal niet storend. Het is een prachtige verhaal, wat inkijk geeft in het leven van een sterke vrouw die na de dood van haar man haar leven weer met vallen en opstaan probeert op te pakken. Naar mijn mening heeft Olga met dit boek een realistisch verhaal neergezet. Het boek zet je aan tot denken! Wat als dit jezelf zou gebeuren, hoe zou je je voelen? Wat zou je doen met alle geroddel? Ik heb het boek ondanks dat het hier en daar voorspelbaar is toch 4 sterren gegeven. Het boek verdient dit denk ik, gezien de problematiek die aan de orde wordt gesteld en je tot denken aan zet. Maar ook is het een heerlijk leesbaar boek om lekker wat uurtjes mee op de bank te kruipen. Zeker een aanrader!