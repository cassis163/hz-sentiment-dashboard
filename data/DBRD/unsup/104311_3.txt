Door de vele reacties bij de Winter Trilogie besloot ik mijn eerste leeservaring met Corine hartman gelijk maar goed te doen: na al een aantal maanden Open Einde op de NTL stapel te hebben liggen, toch ook maar Schone Kunsten en Tweede Adem aangeschaft. De serie kost in de pocket versie uit 2010 (iets verkort tov het origineel) maar 5,- per stuk, dus waar nu eigenlijk moeilijk over doen????

Nou, het gevolg is dus dat je dan in 8 dagen alledrie de delen verslind.

Heerlijke detectives met uitgebreide aandacht voor de personages, locatie en spanningsboog. Het meest verrassend vond ik Open Einde: daarin wordt een veel complexere moord neergezet, maar ook Nelleke's persoonlijke strijd en verwarring worden hier het meest voelbaar, waarbij grenzen niet altijd meer makkelijk hanteerbaar blijken. Door de meerdere spanningspieken kneep mijn keel geleidelijk dicht en was het boek niet meer weg te leggen.

Mijn advies: de delen zijn prima apart te lezen maar ik heb echt genoten van het non-stop doorlezen. Na de goed geschreven maar wat meer reguliere delen 1 en 2 voelde deel 3 als een overrompelende grand finale, super.