Sarah Diamond heeft met De schaduwvrouw een onvervalste pageturner geschreven, in een prettig leesbare stijl. Sla dit boek open en je kunt het niet meer wegleggen. Geraffineerd komen steeds nieuwe feiten aan het licht en bouwt ze de spanning steeds verder op. In een interview dat achterin het boek is opgenomen (afkomstig van Crimezone.nl) zegt Diamond dat ze lang heeft getwijfeld of ze wel geschikt was als schrijfster. De schaduwvrouw geeft het antwoord: ja!