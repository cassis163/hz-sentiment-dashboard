Het is altijd spannend om een debuut te lezen, een boek zonder verwachtingen, zonder vooroordelen zo zie ik het dan. Het verhaal op zich is voor mij zeer vernieuwend, wijn, liefde, keuzes, geheimen en dat gepeperd met een zwoel tintje.
Ivy heeft talent in wijnproeven, smaken herkennen toch volgt haar verleden en geheimen. Ze woont in bij haar jeugdvriend Bernd en zijn vriendin Rosie daar werkt ze bij in "the Rosie Club Inked". Op een avond wordt ze gespot door Alexander Ford, manager van het hotel, restaurant "atelier L'orange", ze kan direct aan de slag als sommelier. Vanaf het eerste moment zijn ver vonken tussen Alexander en Ivy. Ivy gaat niet alleen op in haar werk maar ook in Alexander. Is Alexander wel die minnaar die Ivy nodig heeft? Kan ze haar geheimen uit het verleden wel verstoppen of steken die de kop op? Kan Ivy tegen de stroom in zwemmen of is het verdrinken in het verleden?
Ik heb echt genoten van deze pageturner, ik ben 's morgens begonnen en mijn werk is gewoon blijven liggen, kon het niet wegleggen, denk dat het boek daarom mijn vijf sterren verdient. Het is een ontspannend verhaal en toch wil je weten wat er gaande is. Wat ook zo duidelijk is aan het boek, het verleden of gedachte zijn cursief gedrukt. Moet je een wijnkenner zijn om dit boek te lezen, nee helemaal niet, het leest zo vlot, dat enige kennis niet nodig is. De passie spatten van de bladeren af en toch (voor een lezeres die niet van het zeemzoete houdt) stoort het niet, knap debuut en ben zeker nieuwsgierig naar het volgende boek van deze zeer verwelkomde auteur!