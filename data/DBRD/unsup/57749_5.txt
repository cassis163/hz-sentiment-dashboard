De 2 korte verhalen over de jonge Amberly en hoe Marlee haar droomprins vindt zijn echt geweldig! Ik vond Amberly tijdens de selectie van Clarkson nogal naïef. Ze deed alles voor hem, zonder vragen te stellen of kritisch te zijn. Hij was niet echt heel erg aardig tegen haar. Toch vond ik het ook wel romantisch en Amberly was haar hele leven al verliefd op de prins. In het verhaal van Marlee zien we hoe ze Carter ontmoet, hoe ze verliefd worden en hoe ze samen hun straf ondergaan toen ze werden betrapt. Ook lees je hoe Marlee en Carter na de dood van de koning en koningin worden vrijgesproken van hun verplichtingen én van hun kaste voor het eerst in de geschiedenis van Illéa door de nieuwe koning Maxon en zijn koningin America. Ook staat er een interview in met Kiera Cass en lees je hoe het na de selectie verder is gegaan met o.a. Kriss en een paar andere kandidaten. Echt een geweldig boek voor de echte fans van de selectie serie.