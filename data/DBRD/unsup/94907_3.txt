Als ervaringsdeskundige kan ik zeggen dat dit boek een zeer realistisch karakter heeft.

Het doolhof van verwerking, tegenstrijdige emoties, vele soorten hulpverlening en isolatie door het opgeslokt worden door door de zorg voor een kind met een handicap is treffend weergegeven.

Het is mooi om te lezen dat vader en moeder elkaar kunnen steunen. Op deze wijze is het beter vol te houden en kan er samen gehuild en gelachen worden.

Schrijfstijl is goed te volgen maar het maakt geen hoogstaande literaire indruk. Dit lijkt echter ook niet het doel van het boek.

Voor wie dichter bij de belevingswereld wil komen van dit soort problematiek is dit een aanrader.