Wat jammer dat 5 sterren het maximale aantal is dat ik kan geven, ik zou dit boek er wel 10 willen geven! Het is echt één van de allermooiste boeken die ik ooit heb gelezen.
Een prachtig verhaal, verteld vanuit verschillende mensen over een ontzettend indringend onderwerp. Geen zwaar geschreven verhaal, het is juist heerlijk hartverwarmend, luchtig en ontroerend. Een heel ‘lief’ boek zou ik het willen noemen. Met een glimlach en een schaterlach hier en daar. Maar ook met tranen, lees het boek met een doos tissues bij de hand!
Alle personen uit dit boek gingen leven, er was werkelijk niemand die niet goed belicht werd. Iedereen werd een vriend, met iedereen kon ik goed opschieten en met iedereen leefde ik mee. Ik zal ze missen, het was echt jammer dat het verhaal uit was.
Het boek is wat mij betreft een absolute aanrader. Ik kende deze schrijfster nog niet, maar ik ga al haar andere boeken ook zeker op mijn verlanglijst zetten. Hopelijk worden ze snel vertaald, Nederland is met Anna McPartlin een topauteur rijker geworden! Ze weet met haar stijl exact de juiste toon te raken, echt heel erg knap gedaan.