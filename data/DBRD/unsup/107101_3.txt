Dit boek ‘lezende’ als luisterboek kon ik maar tot één conclusie komen: Renate Dorrestein kan schrijven, maar ook voorlezen! Zij heeft een heel prettige stem en leest op een goed tempo haar werk voor. En dat is belangrijk voor een luisterboek.
Niet ieder boek leent zich goed om te luisteren, vind ik. Maar deze schrijfster haar boeken zijn uitermate geschikt: niet te veel personen, geen warrige verhaallijnen en/of vele sprongen in de tijd.
Wat inhoud en vorm van het boek betreft: de verschillende perspectieven van waaruit het verhaal verteld wordt, spraken mij aan. Grappig hoe je een totaalbeeld krijgt van de personages doordat je ze ook door de ogen van de andere personages beziet. Ook is er door het hele boek heen een spanning voelbaar, maar aan het einde viel mij de ‘ontknoping’ van die spanning toch wat tegen. Maar het blijft een lekker fijn (luister)boek.