Vosje rent door de duinen achter 2 paarse vlinders aan. Plotseling is er geen grond meer onder zijn pootjes, hij valt en komt met een klap neer. Dan begint hij te dromen over hoe hij opgroeide. Hij herinnert zich dat zijn vader zei dat hij niet zo nieuwsgierig moest zijn want nieuwsgierig is doodsgierig. Op een gegeven moment ziet hij zichzelf liggen en hoe een jongetje zich over hem ontfermt. De illustraties zijn echt geweldig. Op een groenige fotoafdruk van de duinen zijn de dieren getekend met felle kleuren. Het oranje vosje springt echt van de bladzijde, prachtig! Wat ik mis is een lijst met welke dieren je op welke bladzijde kunt zien. Wat zijn de duinen toch mooi, ik moet er snel weer eens heen.