Andey Riley is geboren in 1970 te Aylesbury. Momenteel woont hij in Londen. Hij heeft al heel veel grappige dingen geschreven, zowel voor de televisie als voor films. Hij won er zelfs prijzen voor: BAFTAâ€™s en een Emmy. Voor de televisie werkte Andy mee aan het scenario voor Oma Boef, De jongen in de jurk en Robbie het Rendier, allemaal van David Walliams. Hij heeft meegeschreven aan films als Gnomeo and Juliet en The Pirates! In an Adventure with Scientists. Andy houdt heel erg van cowboyhoeden en kan geweldig goed FOE HOE HOE zeggen. Kijk voor meer informatie op http://www.facebook.com/KingFlashypants. Dit boek is vertaald door Edward van de Vendel.

Het boek gaat over Eddie. Eddie is geen gewone jongen. Hij is een koning, met een troon, en zijn eigen harnas, en een kasteel met geheime gangetjes en zo. O ja, en de gemeenste en meest kwaadaardige man van het universum is zijn buurman. Als Eddie te horen krijgt van de kluizenaar die in een hutje alleen in de woestenij van Crong woont, dat er een enorm eng monster is, die alle dieren opeet en alles stuk stampt. belooft hij om het beest in zijn eentje te doden. Keizer Nurbizoon (de kwaadaardige keizer) wil dat ook, maar je denkt toch niet dat hij het plan heeft om hem alleen te doden. Hij heeft een veel sluwer plannetje bedacht.

De cover is in mooi contrast. Koning Eddie met zwaard en schild in het geel en daarnaast een enorm groot stukje zwarte voet met 3 tenen. De illustraties zijn in grijstinten en ze zijn echt leuk en passen perfect bij het verhaal.

Dit boek is het tweede deel van de serie. Miguel en ik waren benieuwd of het tweede deel net zo leuk zou zijn als het eerste deel en dat is het zeker. (Lees de recensie over deel 1 ook als je nog meer wilt weten). Het leest vlot weg. De paar moeilijke woorden worden uitgelegd zoals steekspelen of lans. Het is avontuurlijk, spannend en grappig. En aan het einde is de mooie boodschap dat je niet alles alleen hoeft te doen, maar soms hulp echt nodig is. Gelukkig is er een deel 3 uitgekomen, want we willen meer van koning Eddie. Dit boek zou je kunnen voorlezen vanaf een jaar of 6 en zelf lezen vanaf 8 jaar. Ik en mijn dochter van 13 jaar vinden deze serie ook erg leuk, dus het is eigenlijk voor jong en oud.