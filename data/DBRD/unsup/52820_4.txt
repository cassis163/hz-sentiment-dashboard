Openbaar aanklager Kristen Mayhew heeft een geheime aanbidder die haar brieven stuurt en die precies lijkt te weten wat ze denkt en waar ze is. Behalve een stalker is hij ook levensgevaarlijk, want hij heeft zich ten doel gesteld criminelen te vermoorden die Kristen niet veroordeeld heeft kunnen krijgen. Maar het gevaarlijkste is dat hij Kristens diepste geheim kent. Een geheim dat haar er tot nu toe van weerhield in te gaan op de avances van Abe Reagan, de rechercheur die haar bijstaat sinds ze doodsbedreigingen ontving. Terwijl een seriemoordenaar steeds gruwelijker te werk gaat, ontwikkelt zich een gepassioneerde relatie tussen Kristen en Abe, zelfs nu de moordenaar uit is op vergelding en Kristen zijn doelwit is.

Al veel boeken van Karen Rose gelezen. Op de een of andere manier moet je blijven lezen. Er zijn altijd veel personages, veel trauma's en gebeurtenissen die elkaar in rap tempo opvolgen en een heftige liefdesaffaire. De karakters zijn echter altijd mooi uitgewerkt en ondanks de hoeveelheid aan personages wordt alles uiteindelijk duidelijk. Het einde was best een verrassing! Daarom blijf ik ze lezen!