Een voor een verdwijnen jongetjes rond een jaar of tien in Zuid-Londen. Na enkele dagen worden zij met doorgesneden keel gevonden langs de oevers van de Theems. Wel steeds op een andere plek en met een steeds kortere tijd ertussen. Het team van Dana Tulloch is belast met het onderzoek. Lacey Flint is na de gebeurtenissen in Cambridge in het vorige boek Nachtmerries met ziekteverlof.

Barney, 10 jaar, woont ook in Zuid-Londen en hangt s`avonds met zijn vrienden rond bij de skatebaan in de buurt. Zijn vader werkt op dinsdag en donderdagavond over en gaat er van uit dat zijn zoon veilig in zijn bed ligt. De vrienden zijn geobsedeerd door de moorden en besluiten op onderzoek uit te gaan. Het boek is zeer actueel en Sharon Bolton is er in geslaagd om actuele ontwikkelingen in de maatschappij, zoals een Facebookpagina over de vermoorde jongetjes prachtig in het verhaal te verwerken.

Tijdens het lezen van Blijf waar je bent dwingt Sharon Bolton de lezer bepaalde aannames op..Veel te veel voor de hand liggend, maar de lezer kan geen kant op en wordt compleet in het verhaal gezogen. Briljant weet Sharon Bolton keer op keer complete verrassingen in het verhaal te brengen. Als de moordenaar duidelijk lijkt, blijkt niets minder waar en weet ze de spanning tot de allerlaatste bladzijde vast de houden. Zelfs na het dichtslaan van het boek is het nog niet helemaal te bevatten wie de uiteindelijke moordenaar blijkt te zijn.

Met Blijf waar je bent heeft Sharon Bolton weer een absolute pageturner geschreven. De verhaallijn met het jongetje Barney is geweldig. Zijn grote twijfel en angst zijn levensecht en een zeer spannend dimensie in de ontknoping. In het begin van het boek lijkt de rol van Lacey Flint`s rol miniem, maar haar inbreng in het onderzoek is van grote waarde. Mede door Barney`s vertrouwen in haar, opereert ze op een andere niveau als het team van Dana.

Blijf waar je bent is een heerlijk spannend boek om te lezen. Er zou een sticker op moeten zitten met de waarschuwing: eenmaal begonnen met lezen, is het niet meer mogelijk om te stoppen met lezen.