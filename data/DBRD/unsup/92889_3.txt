Vanaf de allereerste bladzijde is het bijna onmogelijk om het boek nog weg te leggen, tenzij je gevoelig bent voor expliciete details die vrijgegeven worden over een moord. De schrijfster legt de lat voor het verhaal meteen erg hoog maar naar mate het boek vordert blijkt het misschien toch iets te hoog geweest te zijn. Het verhaal is uiteraard nog wel spannend maar op een voortkabbelende, bijna voorspellende manier.
Brigadier D.D. Warren, die ook al in haar vorige boeken voorkomt, maakt wel een persoonlijke groei door net als de andere hoofdpersoon, Flora. Maar hun samenwerking maakt het politiewerk naar mijn mening wel erg simpel. Het hele verhaal doet ook meer aan een politieverslag denken, met hier en daar persoonlijke ontwikkelingen van de hoofdpersonen. Echte emoties komen er niet aan te pas terwijl het onderwerp zich daar wel toe leent. Op het einde komen alle gebeurtenissen wel goed bijeen plot.
Het is een prima geschreven en onderhoudend spannend verhaal maar bevat niet het hoogstaande thrillereffect wat je van Lisa Gardner, zeker na de eerste paar bladzijden, zou verwachten.