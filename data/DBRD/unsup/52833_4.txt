Karin Fossum is een Noorse schrijfster van misdaadthrillers. Reeds als tiener begon ze met het schrijven van poÃ«zie. Op haar twintigste verscheen er een dichtbundel van haar die goed ontvangen werd. Haar tweede bundel kreeg echter vrij veel negatieve kritiek, reden waarom ze een hele poos stopte met schrijven. Karin Fossum heeft daarna als alleenstaande moeder vele jaren in verschillende instellingen, ziekenhuizen en homes gewerkt. Een bron van levenservaring en mensenkennis die veel van haar psychologisch inzicht verklaart. Haar boeken zijn vertaald in 14 talen, ze is doorgebroken in de Skandinavische landen, Duitsland, Nederland en Vlaanderen.
Reinhardt Ris en zijn echtgenote Kristine maken naar wekelijkse gewoonte op zondagmiddag een wandeling naar het Lindetjern, een meertje gelegen in het afgelegen onherbergzame Lindebos. In het bos vinden ze het lichaam van een bijna naakt jongetje. Het echtpaar neemt onmiddellijk contact op met de politie. De zaak komt in handen van inspecteur Konrad Sejer en zijn teamgenoot Jacob Skarre. Al snel blijkt dat het lijk dat van het vermistte achtjarig jongetje Jonas August Lowe is. Het is niet duidelijk waar of hoe de jongen om het leven is gekomen wel dat hij misbruikt werd. Konrad spits zijn onderzoek toe in het gekende netwerk van pedofielen; echter zonder resultaat. Dan wordt er een tweede jongetje vermist. Van hem wordt echter geen lijk gevonden en de tips die de politie krijgt sluiten niet aan bij het profiel van de dader die mogelijkerwijs werd gezien door het echtpaar Ris vlak nadat ze een hun wandeling begonnen.
De thematiek in Een andere voorkeur is pedofilie. Fossum heeft aandacht voor alle slachtoffers van een pedofiliezaak. Want pedofilie is volgens haar vooral een misdaad tegen de samenleving. In de eerste plaats komt natuurlijk het slachtoffer en zijn nabestaanden; maar Fossum heeft ook ruim aandacht voor het schuldgevoel van de dader, het politiepersoneel dat moet omgaan met de maatschappelijke druk en de maatschappij zelf. Wie vertrouwt wie nog? Iedereen die zich een beetje verdacht gedraagt in de buurt van een kind wordt als een mogelijke verdachte beschouwd. Ze laat ons duidelijk zien dat hoe een dorp, regio en zelfs een land in de ban geraakt van een zaak. Verschillende oorzaken zijn hiervan de aanleiding, de zaak op zich maar ook de media en hoe de mens hierop reageert krijgen veel aandacht.
Een andere voorkeur is dus niet alleen een zoektocht naar de dader maar vooral naar de psychologische kant van de wijze waarop hiermee wordt omgegaan. Zoals we van Fossum gewend zijn is Een andere voorkeur wederom een rijke leeservaring.