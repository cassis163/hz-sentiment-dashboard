Na de boodschap die Merthe krijgt van haar ouders krijgt is zij ontroostbaar. Haar leven lijkt voor haar een grote leugen te zijn. Merthe heeft talrijke vragen waar ogenschijnlijk geen antwoord op is. Samen met haar 2 beste vriendinnen zoekt Merthe haar heil in glaasje draaien. Zou de geestenwereld haar vragen kunnen beantwoorden?
Helaas levert dit alleen maar meer vragen op en dat niet alleen. Het glaasje draaien heeft iets teweeg gebracht wat niet meer kan worden teruggedraaid, iets wat niet te stoppen is. Samen met haar vriendinnen gaat Merthe verder op onderzoek, maar dit blijkt niet zonder gevaar. Gelukkig krijgt zij hulp uit een onverwachte bron. Zal deze hulp voldoende zijn en zal Merthe ooit achter de waarheid komen?

Hilda heeft een manier van schrijven die je direct meeneemt in het verhaal. Dat is te danken aan de vlotte en makkelijke schrijfstijl met zinnen die niet te lang zijn en de vele dialogen.
Ze weet de emoties van de personages zodanig neer bezetten dat je heel goed begrijpt waar de emoties en acties vandaan kwamen. Wat mij persoonlijk betreft had er nog dieper op de angst mogen worden ingegaan, maar rekening houdend met de doelgroep begrijp ik goed waarom de angst niet nog verder is uitgediept. Ik ben ervan overtuigd dat het voor veel jonge lezers een zeer spannend verhaal is en dat menig lezer zich zal bedenken voordat zij zich in zal laten met het glaasje draaien. Het verhaal laat ook weten dat de geestenwereld niet eng hoeft te zijn, dat het een gave kan zijn als men hiermee verbonden is. Het nawoord door Liesbeth van Dijk is een goede toevoeging.

Geestverwanten is naast dat het een fijn boek is om te lezen, ook een duidelijke waarschuwing voor mensen die antwoorden willen uit de geestenwereld.