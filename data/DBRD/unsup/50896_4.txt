Het zal vast duidelijk zijn dat het KBW- thema Vriendschap is. Kom erbij!
Dit vierkante boekje is voor altijd.

De kleurige, speelse, vierkante omslag valt direct op tussen alle mooie boeken die de laatste maanden zijn uitgegeven. Bij het openslaan weet je het al zeker, je hebt óók een Mark Janssen in handen.
•
En dan kom je mooie, verdrietige, vrolijke, zielige en ook schrijnende gedichtjes tegen. Wie herkent niet als je een zak snoep hebt, je ineens allemaal vrienden hebt op het schoolplein? Of als jij een geheimpje hebt en dit aan één klasgenootje vertelt, ineens toch iedereen weet van jouw geheimpje, een imaginair vriendje, en men dat gek vindt?
•
Lief vind ik 'de allerleukste', grappig 'een flink partijtje', maar die mij het persoonlijk het meeste doet is: 'Milou's vriendenboekje'. De illustratie kan zo als poster worden uitgegeven.

Ben je al een tijdje.
naar een leuke vriend op zoek
ga dan naar de boekenkast
en zoek een prachtig boek
want als je je alleen voelt
is het ontzettend fijn
dat er op de wereld
zo veel leuke boeken zijn!

Auteurs en illustrator hebben samen met de uitgever een boek uitgegeven met toegankelijke poëzie om iets mee te doen en illustraties om bij weg te dromen. Aanrader. Vriendschap is van alle tijden.