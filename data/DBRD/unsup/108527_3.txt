Breathed, een plaatsje in Ohio zomer 1984. Tegelijk met een enorme hittegolf komt Sal in dit plaatsje en zegt dat hij de duivel is en reageert op de advertentie die de vader van Fielding Bliss in de krant heeft gezet. Fielding en en Sal worden vrienden. Echter niets blijft meer hetzelfde. Met Sal komt niet alleen de hitte maar ook het ongeluk Breathed binnen. En niets is makkelijker dan een zondebok voor al dit ongeluk te zoeken. Met het stijgen van de temperatuur stijgt ook de angst in Breathed tot een hoogtepunt waarna alles voorgoed verandert.

De zomer die alles deed smelten is het debuut van Tiffany McDaniel. Geboren in Ohio en naast schrijfster ook dichteres en kunstenares. Dit is in haar taalgebruik duidelijk te merken. PoÃ«tische zinnen, en beeldende metaforen. Met name in het begin van het verhaal gebruikt McDaniel erg veel metaforen wat het verhaal niet altijd goed doet. Als het verhaal vordert wordt de schrijfstijl iets soberder waardoor het verhaal meer tot zijn recht komt. Er blijven wel mooie zinnen en beschrijvingen.
Het verhaal wordt vertelt door de hoofdpersoon , Fielding Bliss, en wisselt in de tijd. Als 84 jarige kijkt hij terug naar de zomer van 1984, en zijn huidige leven wordt mooi verweven met de gebeurtenissen uit 1984. De tijdschets van 1984 is mooi gedaan, echter het jaar 2050 (Fielding is dan 84 jaar) is niet wezenlijk anders dan 1984 wat enigszins verwarrend werk.
Het lukt de schrijfster goed de hitte tastbaar te maken en de spanning op te bouwen tot een uitbarsting op het einde van het verhaal.
Een mooi debuut met beeldend taalgebruik wat af en toe net even te mooi wil zijn.