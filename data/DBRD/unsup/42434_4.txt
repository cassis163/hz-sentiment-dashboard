'En ik hou er niet van om zonsondergangen te romantiseren! En het is trouwens niet de zon die ondergaat, het is jouw kant van de aardbol die wegdraait.'

In 'Gisteren is voorbij' zit je volop mee in de gesprekken die Maliss (Marie-Louise) met zichzelf in gedachten voert. Ze is al ongeveer 20 jaar weduwe en gaat onder schuld gebukt vanwege enkele levensgebeurtenissen. Toch staat deze sterke, gezonde, 71-jarige vrouw niets in de weg om nog volop van haar leven te genieten, en poogt ze over die drempel te stappen om nog eenmaal op te bloeien, en van het leven te genieten. Ze zet voor zichzelf de dingen op een rij die haar hiervan zouden weerhouden en zo komen we heel wat van haar te weten.

Je volgt voortdurend een semi-dialoog van Maliss met zichzelf, maar dat wil niet zeggen dat het saai is. Het gaat hier over een heel gevoelige introspectieve vrij korte roman. Een leuk verborgen pareltje uit de plaatselijke bib!