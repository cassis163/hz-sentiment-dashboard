Groenhuijsen probeert in dit boek een soort totaalbeeld te geven van Amerikanen en in zes hoofdstukken alle facetten van de Amerikaanse maatschappij te beschrijven. Hierin slaagt Groenhuijsen naar mijn idee erg goed. De obseravties zijn scherp, en je kunt goed zien dat hij ruim 13 jaar in de V.S. gewoond en gewerkt heeft. Hij houdt het verhaal ook nog eens goed leesbaar door tal van voorbeelden aan te dragen.
In totaal vond ik dus duidelijk een beter boek dan dat van Huys. Een vlot lezend verhaal over alles wat de Amerikanen anders maakt dan ons. En tegelijk houdt Groenhuysen ons een spiegel voor over onze eigen maatschappij, als hij concludeert dat Nederland en Amerika in een bepaald opzicht elkaars tegenpool zijn: “Op collectief vlak zijn we in Nederland erg vriendelijk en reuze solidair, maar in tegenstelling tot Amerika ontbreekt het vaak aan de individuele aardigheid (…). Amerika is een harde samenleving met goede manieren, Nederland is een zorgzame samenleving met slechte manieren.”
Inderdaad, zo gek zijn die Amerikanen niet, we kunnen nog best wat van ze leren!