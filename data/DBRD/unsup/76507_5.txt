De bliksem slaat twee keer bij een gezin. In 1 jaar tijd overlijden beide dochters zeer kort na hun geboorte aan een nu nog onbekende stofwisselingsziekte. Suzan heeft heel mooi en liefelijk geschreven over deze periode. Deels vanuit haar eigen perspectief, maar ook vanuit het perspectief van Sara. Ik heb het boek in een keer uitgelezen en ga het de komende week herlezen, omdat het maar door mijn hoofd blijft spoken. Er waren veel momenten in het boek die mij ontroerde, maar voor mij was een van ontroerendste momenten de keer dat de ouders en grote broer het urntje van Sara gingen ophalen. Ik kon mij de reactie van Suzan heel goed indenken. Ik kan iedereen van harte aanbevelen om het boek te gaan lezen.