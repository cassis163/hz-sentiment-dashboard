Een (jeugd)roman over de Tweede Wereldoorlog. Ik heb de omnibus gelezen die bestaat uit 4 boeken die achtereenvolgens tussen 1951 en 1958 verschenen.
Het verhaal begint op 10 mei 1940 en eindigt op 5 mei 1945. We lezen over het gezin De Boer waarvan steeds meer leden zich bij het verzet aansluiten. Dat blijft niet zonder gevolgen.
Anne de Vries heeft echte gebeurtenissen mooi gemengd met fantasie om er een spannend en goed (jeugd)boek van te maken. Jeugd tussen haakjes, omdat het, net als de boeken van Thea Beckman ook ’n goed/leuk boek is voor volwassenen. Even weer ons geheugen opfrissen…