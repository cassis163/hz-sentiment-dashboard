De eerste helft van dit boek verdient een dikke 5 sterren, gewoon subliem. Een originele benadering van het begrip tijdreizen. Voeg daarbij een onverwachte held uit onze tijd die gerecruteerd wordt door een bloedmooie vrouw met de bedoeling haar te helpen in de strijd tegen het kwaad. Technologie uit de toekomst, universele vertalen annex encycolpedie, reizen door de tijd en zijn konsekwenties. Gevangenschap, ontsnappen, zoeken in de tijd naar hulp. Alles samengevat in 1 woord: mooi.
Maar dan komt ruwweg het 2de deel (zoals vaak bij Anderson) en dat is heel wat minder mooi. Zeg maar een complete ontnuchtering. Twijfel tussen goed en kwaad, verraad, tirannie, achterbaksheid, ego√Øsme. Het zou geen Anderson zijn zonder een min of meer bevredigend einde maar de vieze smaak raak je toch niet meer helemaal kwijt. Wat begint als pure ontspanning gaat in deel twee over in een sociaal geweten en vraagt om na te denken.