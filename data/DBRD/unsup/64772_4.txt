Melissa Skaye: Verknipte Tegenstander
Deel V van de VT-thrillerreeks
Uitgever: Letterrijn
ISBN 9789491875649
oktober 2018
300 pagina's

=== “Zouden we geen geweldig leven hebben als hij er niet meer was?”vroeg zijn moeder. Hij kon zijn lippen niet bewegen, die waren bevroren. Zijn verwondingen voelden heet maar konden de kou niet verdrijven.===

1991
Tys wordt vanaf zijn 11e jaar zwaar mishandeld door zijn vader.
Hij snapt er niets van. Zomaar ineens. Heit was altijd zijn beste vriend.
Zijn moeder zet Tys onder druk om bepaalde dingen te doen die hem tegen staan. Zo besluit hij dat het veiliger is voor iedereen als hij vlucht uit zijn ouderlijk huis.

2016
Sanne is na een lange tijd weer terug in haar eigen huis.
Ze heeft 2 jaar nodig gehad om haar leven weer op poten te krijgen.
Samen met haar ooit dood gewaande moeder Emma heeft ze inmiddels een goede band opgebouwd.
Sanne probeert haar werk als rechercheur weer op te pakken.
Dan krijgt ze brieven waar ze een naar gevoel bij heeft en besluit ze om die niet te openen.

Sanne Philips en Luca Borra, beiden rechercheur van het Hoornse Corps, worden geconfronteerd met enkele zaken die niet in hun district vallen.
Een vondst van lichaamsdelen in een bos in Friesland en een verdwijning van een moeder en dochter uit Amersfoort.
Volgens paragnost Will de Jager, die bevriend is met Sanne, hebben de 2 zaken met elkaar te maken.
De echtgenoot van moeder en dochter blijkt bevriend te zijn met Luca's broer Gainni. Hij vraagt of Luca hem kan helpen.

Wat een verhaal weer. Dit boek sluit perfect aan op Verminkte toekomst (deel IV) en hoe verder je in het verhaal komt, merk je dat het heden ingehaald wordt door het verleden.
Ondanks dat er dingen gebeuren die ik niet realistisch vind, past het wel in dit verhaal.
Melissa ik hoop dat deel VI weer net zo spannend zal worden.

Rotterdam, 31 oktober 2018
Annemarie
Ik geef dit boek 4*
Met dank aan #Vrouwenthrillers.