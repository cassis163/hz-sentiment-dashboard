Wat gebeurt er met een gezin als er plots een lijst uit het verleden opduikt? Daar draait dit hele verhaal rond. Het gezin bestaat uit Dorien, haar man Didier, de drie kinderen en hond Pluto. Dorien is bezig haar politieke carrière uit te bouwen en wordt gesteund door haar man Didier, huisvader en manusje van alles. Wanneer er plots enkel vreemde gebeurtenissen plaatsvinden, blijkt algauw dat ze veel gelijkenissen vertonen met een bestaand lijst. Die lijst werd ooit tijdens hun studententijd in een roes ven drugs opgemaakt door een trio vrienden waarvan Didier er één was….

Met korte krachtige zinnen schets de schrijver het gezin, geen nodeloze uitweidingen. Wat opvalt in het boek is dat er geen genummerde hoofdstukken zijn. Daardoor leest het boek vlot door. Het verhaal bouwt langzaam op naar een climax maar daar vergaloppeert de schrijver zich een beetje. Het einde oogt een beetje onwaarschijnlijk. Na het lezen van de korte inhoud, de symbolen en het woordje ‘thriller’ op de cover zijn de verwachtingen hooggespannen. Maar dit is geen thriller. Gewoon een origineel en vlot te lezen boek, leuk geschreven met hier en daar gevatte humor in verweven. Heel actueel en een mooie beschrijving van de hedendaagse samenleving. Vooral hoe de media en sociale media aan bod komt.