Toen ik de beschrijving van dit boek las, was mijn interesse gelijk gewekt. Vol goede moed begon ik met lezen. Tot ongeveer op 1/3 van het boek vond ik het verhaal geweldig. Helaas daarna werd het naar mijn idee allemaal nogal wat verwarrend waardoor mijn enthousiasme afnam. Het verhaal wordt grotendeels vertelt door Kaylee, maar ook andere personen komen aan het woord, en dat zijn er nogal wat waardoor je je aandacht er goed bij moet houden. Alleen het personage Kaylee wordt goed uitgediept en daardoor leer je haar goed kennen. De andere personages komen alleen oppervlakkig aan het woord. Op een gegeven moment had ik echt moeite om door te lezen, ik vond het nogal ongeloofwaardig allemaal. Het is een beetje een science fiction verhaal, met een heleboel actie en vreemde gebeurtenissen. Ik weet het niet .... ik kan me best voorstellen dat er mensen zijn die enorm van dit boek genieten ... maar voor mij was het iets TE veel actie en ongeloofwaardigheid. Toch geef ik het boek drie sterren omdat ik vooral het begin erg sterk vond, jammer dat het mijn interesse niet kon vasthouden.