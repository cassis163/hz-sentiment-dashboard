**** in de Volkskrant en ik snap waarom: Mijn allerliefste schat grijpt je naar de strot en Turtle, het 14-jarige meisje waar het in dit boek om draait, verovert onvermijdelijk een stevige plek in je hart. Je staat en loopt naast haar en strijdt met haar mee voor haar plekje in de wereld. Het verhaal schuurt, is rauw en hard (Turtle wordt fysiek, emotioneel en seksueel mishandeld door haar vader) en toch niet weg te leggen en vol schoonheid. . . Met name de natuurbeschrijvingen zijn prachtig en sterk en werpen je regelrecht het verhaal in, maar ook de personages zijn geweldig goed, en onvergetelijk geportretteerd.