De uitstraling van de cover brengt bij de lezer al een speciale sfeer over waardoor je je al snel mee wilt laten voeren naar het vissersdorpje waar alle ellende begint. De schrijver heeft een zeer beeldende vertelstijl en je merkt dat hij de nodige research heeft gedaan. Door juist de feiten in deze fictie te verweven komt het verhaal nog meer bij je binnen. Ook heeft de schrijver handig gebruik gemaakt van het feit dat Blackwell een dagboek vindt in het schip. Deze wordt vertaald en gelezen door de heren. Als lezer lees je met ze mee en door deze vorm kan de schrijver de hele geschiedenis van het schip kwijt aan de lezer op een prettige en pakkende manier. Het schip blijkt uiteraard een spookschip en de geesten rusten niet op hun lauweren. Tegen een spookachtig decor worden de moorden heel gruwelijk beschreven en wordt de horrorliefhebber op zijn wenken bedient maar wel in juiste porties waardoor de gruwel niet de overhand krijgt. Vragen die de lezer zich stelt worden stuk voor stuk beantwoord in een vlot verhaal, personages goed uitgewerkt en zonder langdradig te worden wordt er naar de clou toegewerkt.

Hoewel Blackwell een totaal ander en losstaand verhaal is is het wel leuk voor de lezers van zijn vorige boek Seance dat sommige namen uit dat verhaal in een flits even langskomen in dit verhaal. Ik vind dat soort knipoogjes altijd wel aardig voor de oplettende lezers.

Blackwell heeft alle ingrediÃ«nten voor een gothic novel en smaakt naar meer !