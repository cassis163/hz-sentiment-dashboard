Akata Witch is het eerste deel in de serie en gaat over Sunny, een Afrikaans albino meisje die onlangs met haar familie terug is verhuist naar Nigeria. Doordat ze albino is en ook nog eens uit Amerika komt heeft ze het gevoel nergens bij te horen, totdat ze bevriend raakt met Orlu, Chichi en Sasha en erachter komt dat ze bij de Leopard People hoort en een heks is. Samen met haar vrienden ontdekt ze de nieuwe wereld waarin ze nu deel van uitmaakt en leert ze wat het inhoud om magische krachten te hebben.

Akata Witch schepte al hoge verwachtingen met de aanprijzingen van Nigeriaanse Harry Potter, maar stelt zeker niet teleur! Nnedi Okorafor heeft een geheel eigen wereld gecreëerd waarvan je hoopte hier zelf nog ooit in terecht te komen. De fantasie spat van elke pagina en hoe verder je leest, hoe meer je wil weten en leren over Sunny en de Leopard gemeenschap. Niet alleen trekt de schrijfster je mee in de magische wereld, maar ook in die van de Afrikaanse cultuur waarbij ze een mooie boodschap meegeeft over ‘anders’ zijn en imperfecties hebben. Door de schrijfstijl is dit boek niet alleen geschikt voor de jongere, maar ook oudere lezers.