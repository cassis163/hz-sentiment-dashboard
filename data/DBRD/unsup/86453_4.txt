Elizabeth George leest als een trein. Ook deze thriller, de zeventiende in de reeks met Scotland Yard inspecteur Thomas Linley, is met bijna zevenhonderd pagina's niet misselijk, maar je hebt 'm toch zo uit.
Ik geloof niet dat dit haar beste Linley-thriller is, maar ook dan steekt zij met kop en schouders boven het hedendaagse woud van thrillers uit. George is een fantastisch verteller, ze schrijft boeiend,  haar boeken zitten altijd vol humor en zijn altijd spannend. Ongelooflijk hoe zij steeds weer thema's weet uit te diepen en tot de kern van haar thriller weet te maken. Haar volgende ligt alweer op mijn boekenplank.