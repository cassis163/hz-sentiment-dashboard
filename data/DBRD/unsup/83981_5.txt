Alleen al de omslag van het boek zorgt ervoor dat je dit verhaal moet lezen. De beer in grote rode letters (gevaar) en dan twee kleine kinderen hand in hand, als je dan ook nog de tekst op de achterkant leest ben je verkocht.

In het voorwoord wordt duidelijk dat het eigenlijk gaat om een gedeeltelijk waargebeurd verhaal. De kinderen zijn erbij bedacht. Het verhaal is gebaseerd op herinneringen aan het research naar de aanval van de beer. Dit alles vond plaats in oktober 1991 op Bates Island in Lake Opeongo 300 km van Toronto.

"Het stel was toevallig op het verkeerde moment op de verkeerde plaats".

De familie Whyte vader, moeder en hun twee kleine kinderen Anna (Nana) 5 en Alex (Plak) bijna 3 zetten hun tent neer op Bates Island waar ze met een kano naartoe zijn gevaren. Een reusachtige zwarte beer. een mannetje overvalt hun, vader weet de kinderen veilig te stellen door ze in de koelbox (Mr. Coleman) te verstoppen en deze op slot te doen. Alleen de kinderen overleven en varen met de kano naar het vasteland. Hier probeert Anna samen met haar broertje en haar knuffel Gwen te overleven. Zeer ingrijpend wordt hun tocht verteld gezien door de ogen van Anna. Hartverscheurend hoe Anna deze zware taak op zich neemt. Haar broertje letterlijk op haar rug meeneemt. De kindertaal geeft een vrolijke noot aan dit verhaal. "Ik heb zoveel zorgen en mijn hart doet boink". Dit boek is een aanrader voor iedereen.