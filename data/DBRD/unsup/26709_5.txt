Wat weer een prachtige historische roman van deze schrijfster. Ik geniet enorm van deze genre boeken!
Dit verhaal speelt zich af in Limburg 1845 en het gezin Mullenders heeft het erg zwaar door de mislukte oogst.
Ze moeten noodgedwongen verhuizen naar Kerkrade en lopen onder barre omstandigheden dagen om er te komen.
De honger ontneemt hun alle energie en in hun dunne kleding trotseren zij de kou en de sneeuw..
In deze erbarmelijke omstandigheden komen ze aan in Kerkrade, waar ze een vies oud huisje toegewezen kregen.
De vader en de kinderen moeten werken in de kolenmijnen, zo ook de 14 jarige Emma, om het gezin te onderhouden..

Als er opnieuw een baby geboren wordt, stapelen de zorgen en verdriet zich op en de hoofdpersoon Emma voelt zich doodongelukkig door alles wat zij meemaakt.
Dan wordt haar een kans geboden om te ontsnappen aan dit vreselijke ongezonde werk en grijpt deze kans met beide handen aan.
Ik heb dit boek met kippenvel gelezen en vaak met een brok in mijn keel. Wat een geweldige schrijfster is Simone van der Vlugt !
Een absolute aanrader is dit boek en krijgt van mij een dikke 5*