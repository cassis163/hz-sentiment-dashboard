Zojuist heb ik Het geheim van Ruysbroeck uitgelezen. Het is een spannend verhaal, wat lang genoeg is om echt te ontwikkelen. Het boek greep me meteen mee in het verhaal. Later nam mijn aandacht en interesse ervoor wat af. De hoofdstukken vanuit het heden en verleden wisselden elkaar af en de 'verleden-hoofdstukken' gingen me steeds meer tegenstaan... Dat had ik niet echt verwacht, want ik vind geschiedenis juist erg leuk!
Nadat het boek al even ongebruikt naar me lag te kijken, besloot ik vandaag om het maar helemaal uit te lezen. Natuurlijk is het spannend tot het einde. Het einde is ook wat anders dan je mag verwachten, waar ik wel van hou.
Wel een kanttekening: er staat jeugdroman en dat is het echt. Het is absoluut geen kinderboek. Er wordt in gescholden en de seksuele spanningen tussen de hoofdpersonen worden nogal intiem uitgemeten. Dus meer iets voor de wat oudere jeugd in het tweede gedeelte van het voortgezet onderwijs.