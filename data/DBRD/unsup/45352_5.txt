Ik heb zoveel spijt dat ik dit boek niet eerder heb opgepakt! Dit komt omdat ik altijd een vooroordeel heb gehad over boeken met vampiers. Vaak vind ik de verhalen veel op elkaar lijken. En ik heb er best veel geprobeerd te lezen. Maar helaas lukte het nooit ze uit te lezen.

Maar dit boek is een unieke frisse wending voor het vampiergenre naar mijn mening.

Het verhaal gaat over Roan Storm. Hij wil koste wat het kost de Gemaakten uitroeien. Gemaakt bloed hoort niet in de wereld van de levenden.
Dankzij zijn strijd wordt hij wat hij het ergste veracht: een Gemaakte.

Het verhaal was voor mij compleet. De hele setting van de stad, de personages en hoe ze spraken. Het paste gewoon allemaal heel goed. Dit maakte het lezen enorm prettig en het was allemaal goed voor de geest te halen.

Sophia heeft een prettige schrijfstijl, waardoor je door het boek heen vliegt.
Bloedwetten zorgde er ook voor dat ik ver na bedtijd nog aan het lezen was zodat de wekker mijn ultieme vijand was. En hij moest ook mee de auto en de wachtkamers in natuurlijk.

Ik heb zo enorm genoten van dit boek, terwijl ik er in eerste instantie niet aan wilde beginnen.
Ik heb zelfs een beetje spijt dat ik mijn volledige boekenbudget al heb uitgegeven tijdens en na mijn vakantie.
Want ik MOET deel 2 hebben. En natuurlijk moet Madame (1000 nachten) er ook nog komen.

Maar gelukkig krijg ik binnenkort vakantiegeld!