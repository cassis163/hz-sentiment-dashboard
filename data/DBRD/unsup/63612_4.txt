Dit was mijn 2e luisterboek. Na mijn eerste ervaring in een leesclub (recensie komt nog) heb ik ontdekt dat dit ideaal voor de langen ritten naar Frankrijk en tijdens het wandelen). Nadeel is wel dat het lijkt of het verhaal zich langzamer ontwikkelt omdat de snelheid van het luisteren niet zo snel is dan het zelf lezen.
Maar dat is niet de enige reden dat de aanloop zo traag is in dit boek van Robotham, het komt echt heel traag op gang. Het gaat over meerdere vrouwen die in verwachting zijn, o.a. Meghan en Agatha. Agatha is geobsedeerd op (of is het in) Meghan) die in haar ogen een perfect leventje heeft met een leuke man, 2 kinderen en een mooi huis, enz. Gaandeweg neemt de zwangerschap inclusief de geboorten echter dramatische wendingen, waar ik niet te veel over mag verklappen, maar er komt wel een ontvoering in voor. Hierbij wordt in het boek verwezen naar de ontvoeringszaak van Madelin in Portugal (in dit boek wel Godeliva). Naar het einde toe, neemt de spanning zeker toe, waardoor het boek me toch wel 4 sterren waard is. Complimenten aan Esther Scheldwacht, de voorleester. Om een boek van ruim 12 uur voor te lezen met een goede intonatie en modulatie, vind ik bijzonder knap.