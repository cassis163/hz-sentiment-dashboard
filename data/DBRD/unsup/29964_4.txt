Niels Oxen is een gerespecteerd en onderscheiden militair, die niet door eigen toedoen aan lager wal is geraakt, hij wordt geconfronteerd met een aantal moorden op honden, waarna hun bazen het zelfde lot ondergaan, omdat hij steeds in de buurt is, wordt hij al gauw verdacht, maar die verdenking houdt op als zijn eigen hond, mr. White, ook vermoord wordt.
De PET schakelt hem in om de moorden te onderzoeken, hij heeft tenslotte een staat van dienst opgebouwd in het leger, hij krijgt als metgezel Margrethe Franck en langzaam maar zeker wordt het duidelijk dat ze tegen iets grootschaligs op moeten boksen het spoor leidt naar de hoogste kringen in Denemarken en ver daar buiten, en het voert ook ver terug in de tijd.
Een sexorgie brengt ze op het spoor, de moorden blijven doorgaan en ze komen steeds dichter bij de waarheid, die bijna onthuld wordt in dit boek, maar door het open einde weet je ook weer niet precies hoe het zit, dus op naar het exemplaar van de trilogie, die nu nog moet uitkomen, dd 1 november 2015.

Een met veel vaart geschreven spannende thriller.