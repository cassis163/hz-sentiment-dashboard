Op een dag wordt Olaf geconfronteerd met een foto van hemzelf met een andere man , die hij helemaal niet herkent. Hij heeft geen enkele herinnering aan de foto en de omgeving waar deze is genomen. Op zoek naar antwoorden, start hij ,ondanks tegenwerking van zijn familie ,zijn eigen onderzoek. Een reis, vol achtervolgingen, leidt hem van Amsterdam naar Helsinki.Zal hij daar antwoorden vinden en zo een eind aan zijn nachtmerries maken?

Vogelvrij is het debuut van filmmaker en producent Kasper van Beek. Na een sterk begin, blijft het boek weliswaar onderhoudend, maar het is niet meer dan dat.
Het boek is vlot geschreven, korte zinnen en hoofdstukken met een beeldende en zelfs film-achtige schrijfstijl . Ondanks dat wordt je niet echt meegenomen in het verhaal, daarvoor zijn de personages onvoldoende uitgewerkt en de gebeurtenissen en acties te onwaarschijnlijk.
Het boek mist het thrillerachtige en doet het misschien beter als film.
Als tussendoortje een aardig boek, maar niet meer dan dat.