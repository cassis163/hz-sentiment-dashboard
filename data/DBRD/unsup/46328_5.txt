De zaak Dreyfus. Hoe zat dat ook weer? Iets van lang geleden, in Frankrijk. Een Franse officier die ten onrechte van spionage beschuldigd werd? En was er geen schrijver, ene Emile Zola, die daar iets over schreef? J'accuse of zo? En later bleek dat die Dreyfus toch onschuldig was? Precies. Het einde van De officier van Robert Harris is dus geen geheim. Toch is het van het begin tot het einde zo spannend en emotioneel meeslepend, dat je elk uur dat je niet kunt lezen, betreurt. Ik ben het dan ook helemaal eens met de Hebban-recensie van Kees de Bree. Schitterend! Weer een persoonlijke favoriet bij.