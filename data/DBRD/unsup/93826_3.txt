Het debuut van Olga Hoekstra heet Dodenweg en is het eerste deel uit een serie. In de hoofdrol is Thomas Delohr een in zijn jeugd ontwrichte persoon, waar hij nu sterk last van heeft in zijn functioneren. Marjet Pieters dient hem hierbij te ondersteunen, maar Thomas lijkt er nog niet aan toe. Zijn karakter is in het verhaal belangrijk en speelt ook in de verhouding tot zijn meerdere en collega's en journaliste Fleur een belangrijke rol.
Het verhaal speelt zich af in Saksenburcht en omgeving. Dit is een plaats welke is gebaseerd op Hanzesteden in Nederland. Hierdoor komt het sfeertje van die oude steden wel naar boven.
Op DeRuyterweg in Saksenburcht gebeuren enkele ongelukken vlak na elkaar. Fleur is zeer ge√Ønteresseerd in deze ongelukken en gaat, zonder toestemming van haar chef Henk Drammers, op onderzoek uit. Ze vraagt zich af of de ongelukken gebeuren door te weinig onderhoud door de gemeente.
Niets blijkt minder waar te zijn en Thomas en Fleur gaan samen op onderzoek uit. Wat ze allemaal ontdekken is het lezen zeker waard, mede door de prettige en vlotte schrijfstijl!