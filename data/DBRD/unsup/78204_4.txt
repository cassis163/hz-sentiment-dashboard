Na het lezen van Controle wederom een pakkend verhaal. Na een traumatische ervaring in Spanje probeert Annabel thuis de draad weer op te pakken.Ze krijgt hulp aangeboden, maar dit blijkt helemaal verkeerd uit te pakken. Dan blijkt ze ook nog eens zwanger te zijn, zonder te weten wie de vader is; wat er in Spanje gebeurd is, kan ze zich niet of nauwelijks herinneren. Dan raakt ze door de haar aangeboden hulp ook nog eens verslaafd, waardoor ze afhankelijk wordt en er misbruik van haar gemaakt wordt. Door haar verslaving raakt ze ook nog haar werk kwijt en alles gaat van kwaad tot erger. Uiteindelijk zit ze volledig klem in de hele situatie, maar weet hier met hulp en heel veel pijn en moeite uit te komen. Het boek is erg pakkend geschreven en leest heerlijk weg. Wat mij betreft een aanrader!