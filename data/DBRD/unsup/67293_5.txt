Het boek Vier plus één van Jojo Moyes heb ik in sneltreinvaart gelezen, het gaat over een alleenstaande vrouw die moeite moet doen om met haar kinderen financieel te overleven. Haar vriendschap met een man die er financieel gezien beter voorstaat, betekent voor haar dat ze soms haar trots moet overwinnen. Ze kunnen veel van elkaar leren, dat blijkt als ze samen op weg gaan om de dochter van Jess naar een wiskundewedstijd te brengen. Onderweg gebeurt er zoveel dat je het boek niet meer weg wilt leggen, omdat je zo benieuwd bent naar de afloop. Dit is een boek waarvan het jammer is als je het uitgelezen hebt, omdat je zo gepakt wordt door het verhaal. Een aanrader, vooral als je van boeken houdt zoals de Honderdjarige man die uit het raam kroop en verdween.