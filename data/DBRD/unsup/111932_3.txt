De titel voor deze recensie is directe waarheid eerder dan harde waarheid en dit om een aantal gegronde redenen. Peter Zantingh schreef het boek in een zeer directe stijl. Hij gebruikte een specifiek taalgebruik voor elk personage waarbij sommige al directer waren dan andere. Zo waren er personages die regelmatig "shit" of "fok" gebruikten. Anderen hadden dan weer een verzorgder taalgebruik gekregen. Ook de links tussen de personages en hun link met Mattias werd op een vrij directe manier voorgesteld al duurde het soms wat lang voor het werd duidelijk gemaakt. Dit lijkt mij ook een logische oorzaak voor de lengte van het boek, het is namelijk zeer kort en makkelijk op een dag te lezen. Een ander punt dat ik wil aanhalen is dat het zeer divers is. Ik heb de diversiteit in perspectieven enorm geapprecieerd, maar ook de terugkeer naar het verhaal van Amber had een bijzonder effect op mij als lezer. Het voelde onverwacht aan en puur door de rechtuit stijl maar ik had er ergens ook iets meer van verwacht. Mijn verwachtingen waren gechoqueerd te worden en dat was niet het geval. Vandaar ook de titel. Om deze redenen geef ik het boek ook 3 sterren.