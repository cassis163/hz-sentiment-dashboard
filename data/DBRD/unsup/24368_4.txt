Ik kan mij enkel aansluiten bij de andere recensies die je al op deze pagina kan vinden. Grijze zielen is absoluut een prachtig geschreven roman met een zwart randje. Ik zeg inderdaad roman, want ik vind het absoluut geen thriller. Is dat een probleem? Nee, Philippe Claudel is een echte woordkunstenaar en wist me zeker te boeien met zijn prachtige beschrijvingen. Net als enkele andere lezers vond ik het boek inderdaad in het begin soms nogal verwarrend door de vele personages en de sprongen in de tijd. Weet dus wat je kan verwachten als je dit boek leest: geen superspannend verhaal of snelle actie, maar als je je laat meevoeren naar dit kleine Franse dorpje ten tijde van de Eerste Wereldoorlog zal je er geen spijt van krijgen.