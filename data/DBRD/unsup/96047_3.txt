Ondanks eerdere bezoeken en ervaringen trapt ze, direct op het vliegveld al, (bijna) in een list van een ambtenaar die haar een ander hotel wil opdringen dan ze heeft besproken. Op tijd is ze weer 'alert' en gaat er vandoor. Ze logeert, in een 'wollen huis' in de woestijn en bezoek de oude stad Thebe, het huidige Luxor. Ze ontmoet mensen die ze kent van vorige bezoeken. Ze gaat kijken bij de opgravingen in de buurt van de Djoser-piramide waar Leidse archeologen al jarenlang onderzoek doen en ze verblijft in een dorp aan de Nijl waar haar Nubische vriendin Zoba woont. Komt er later terug en viert dan samen met de familie dagenlang feest; een bruiloftfeest. Ze stuit op weerstand als ze de Wadi Hammamat wil bezoeken en probeert de mannen die er overgaan te overtuigen...maar 'wie' gaat er werkelijk over? Door Hannie's vriendschappen met de bevolking geeft het boek veel informatie over het dagelijkse leven en de leefgewoonten. Het accent ligt voornamelijk in het huidige Egypte meer dan op het oude Egypte zoals subtitel misschien doet vermoeden. Een opgewekt boek geschreven door een vrouw die een fascinatie heeft voor het oude en hedendaagse Egypte.