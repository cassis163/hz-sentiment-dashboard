De hoofdpersoon van het boek is Robbie MacLaughnan. Hij groeide op samen met zijn moeder en broer en zijn vader was een crimineel. Dit had grote invloed op het gezin, zijn broer verdwijnt op 16-jarige leeftijd. Robbie heeft hier nooit iets over willen vertellen.

Ruim 20 jaar later is Robbie een politieman en assisteert hij bij de arrestatie van bankovervallers. Hierbij komt het tot een vuurgevecht en schiet Robbie de hoofddader dood, deze man is de zoon van de topcrimineel in deze buitenwijk in Londen.

Door een lek bij justitie moet Robbie vrezen voor zijn eigen leven en van zijn naasten. In de jacht die volgt, gebeuren er vele dingen, maar die zal ik niet verklappen. De politieman die ruim 20 jaar geleden betrokken is bij de arrestatie van zijn vader, helpt nu Robbie.

Leuk om weer eens een britse thriller te lezen, is een tijd geleden en heeft toch weer een eigen stijl. Je moest wel je aandacht bij het boek houden en goed lezen. Ook heeft het boek een relatief klein lettertype met amper hoofdstukindeling en dat maakt het soms ingewikkeld als je weer verderging met lezen.

Ik vond het een interessant boek om te lezen, de criminele activiteiten in de voorstad van Londen en Glasgow worden mooi beschreven door de schrijfster. Een onderwerp waar ik nog niet zo vaak iets over heb gelezen. De schrijfster weet beeldend te schrijven en de leze een goed beeld te geven van de situatie in de voorsteden nu en ruim 20 jaar geleden.