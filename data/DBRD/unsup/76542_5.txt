Hoe hij de spanning heeft opgebouwd is heel goed gedaan! Ondanks de trage eerste helft zit je al meteen op het puntje van je stoel. De tweede helft lees je helemaal binnen no time uit! De reden waarom ik 4 sterren geef en geen 5 is omdat er meer dan 50 verhalen gevolgd worden. Owan Drake zal hier vast ergens mee naar toe willen, maar het duizelde me wel. Iedereen heeft zijn eigen problemen en vendetta's. Er zijn adelijken huizen die met elkaar in oorlog liggen, en dit onderdeel deed me een beetje aan Game of Thrones denken. Ik durf bijna te zeggen dat dit beter dan Game of thrones is, juist omdat het ook weer elementen van Lord of the Rings had. Tijdens deze oorlog zijn er ook weer twee genootschappen (Dus niet 1 zoals in Lord of the Rings) die beiden weer een eigen visie hebben op wat goed of slecht is, maar anderzijds had dit ook iets weg van de videogame en film Assassins Creed. Er is namelijk ook een verhaal in het heden. De eerder genoemde verhalen beleven we via Xavier, die door een term die zijn meester de Zaad Synchronisatie noemt de verhalen herleeft. Waarom hij dit moet doen word pas aan het einde duidelijk. Deels tenminste. En dat einde is grandioos! Het smaakt absoluut naar meer, meer, meer!