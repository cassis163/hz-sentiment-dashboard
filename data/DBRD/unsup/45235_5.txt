In deze wederom fantastische vertelling gaan we terug naar North bath waar ook Niemands gek zich afspeelde. Het is inmiddels een aantal jaren later maar het gehuchtje is nog steeds een toonbeeld van mistroostigheid, evenals de meeste bewoners.
De hoofdspelers zijn bekend als je Niemands gek hebt gelezen: Sully die nu geen klusjes doet samen met zijn hulpje Rub, maar door een erfenis op zijn lauweren kan rusten. Carl, die een bouwonderneming heeft maar door een prostaatoperatie aan mannelijkheid (en dus trots) heeft moeten inleveren, Rub, vriend, maar meer een soort slaafje van Sully en Ruth die het plaatselijke cafe runt en haar dochter probeert te beschermen voor haar gewelddadige ex man Roy.
In deze roman staat echter Douglas Raymer meer centraal, hij is de commissaris en ontdekt net na het overlijden van zijn vrouw dat zij een minnaar had. Douglas wil koste wat kost achter de naam van de minnaar komen.

Net als in Niemands gek waan je jein Allemans gek inwoner van North Bath, doordat Russo de personages haarscherp neerzet, de dialogen levensecht zijn en hij een prachtige sfeertekening neerzet van het gehuchtje North Bath

Conclusie: absoluut lezen. Het verdient aanbeveling (en is zeker geen straf) of eerst Niemands gek te lezen.