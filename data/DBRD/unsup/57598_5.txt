Waar het licht is, een boek die zoveel lof woorden verdiend dat het bijna onmogelijk is. De verwachtingen waren hoog, maar ze zijn stap voor stap waar gemaakt!

Het verhaal van Violet en Finch. Een verhaal wat begint op de klokkentoren van de school, beiden staan ze op de rand van het einde, maar tegelijkertijd op de rand van een nieuw begin. Je leest het verhaal vanuit zowel Finch als vanuit Violet. Vanaf het moment dat ze de kerktoren verlaten, groeien ze langzaam naar elkaar toe. Hun emoties, voel je diep van binnen, zo leef je met ze mee. Het is een liefdesverhaal, maar ook zoveel meer. Zijn humor, haar angst, en alle ontwikkelingen tussen in.

Geen moment heb ik willen stoppen met lezen. Je wordt zo mee genomen door het verhaal, dat je het gevoel hebt dat je er bij bent. Ik heb dan ook willen schreeuwen, helpen en vasthouden. Vertellen dat alles wel goed komt. Je wilt mensen door elkaar schudden, wakker maken. Alles maar om het einde te voorkomen.

Ik had al zoveel over dit verhaal gehoord en gelezen, en toch was het nog meer dan ik had verwacht. Aan het einde had ik dan ook zeker een doos met zakdoekjes nodig. Je leeft zo mee, ergens weet je wat er komen gaat, maar toch wil je hart het niet geloven. Het is alsof heel even jou leven ook een beetje instort.


Ik heb met dit boek gelachen en gehuild en mij geen moment verveeld! Liefst zal ik hem ongeveer aan iedereen die ik ken geven en zeggen lees! Zo ontzettend goed vond ik het verhaal. Daarom krijgt Waar het licht is van mij ook een dikke 5 sterren! :)

Nog niet gelezen? Dan stel ik voor snel naar de boekhandel te gaan, want het is elke cent waard :)