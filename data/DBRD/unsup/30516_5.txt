Wat ik er van vind:

Ten eerste: een mooie sprekende cover die heerlijk aanvoelt. Het boek gaat soepel open, het breekt nergens.
Een fijn boek om vast te houden en te lezen.

Dit is een verhaal waarbij je aandacht al vanaf de proloog vastgehouden wordt. Er is geen moment
tijdens het lezen waarop het je niet meer boeit wat je leest. De erotiek die in het verhaal voorkomt heeft een doel. Dat doel weet je pas wanneer je het boek helemaal uitgelezen hebt. Toch is het
op geen enkel moment ordinair. Steeds ontzettend spannend en je na ieder hoofdstuk afvragend achterlatend waar het toch op aan zal sturen, dit verhaal wat je zo geboeid zit te lezen. Je wordt over de grens meegenomen, maar komt weer terug in Nederland, waar het ook allemaal begon. Door het lezen van de samenvatting op de achterflap ben je niets wijzer geworden over de geheimen die achter gehouden worden, dat blijft zo tot ongeveer het laatste hoofdstuk.
Dit zou zo maar kunnen gebeuren op dit soort plekken in de wereld, zelfs in ons eigen landje. Ik moet er niet aan denken, maar het zou kunnen ..
Heel knap om de lezer zo te boeien met het verhaal, hem helemaal mee terug te nemen in de tijd en zo de achtergrond van de hoofdpersoon te leren kennen, zonder iets weg te geven.

Ik waardeer dit boek op 5/5 sterren. Een aanrader !!