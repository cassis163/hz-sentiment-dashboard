De thuiskomst is een - op zichzelf staand- derde deel over het leven van drie vrouwen.
In het eerste deel 'de Vrienschap' maak je kennis met Hannah, Sarah en Camilla, het tweede deel 'Land van afkomst' volgt de drie vrouwen verder in hun leven.
Naar mijn gevoel sluit 'De thuiskomst' het levensverhaal van de drie vrouwen af.

Het is het mooist om alle delen te lezen. De inhoud van de vorige delen stond mij niet meer helder voor de geest. 'De thuiskomst' is echter zo geschreven dat de gebeurtenissen weer naar boven worden gehaald, waardoor de dingen weer helder worden.
De eerste delen vond ik erg goed, vooral het tweede deel heeft me aangegrepen. Ook dit derde deel is een schot in de roos.

Er wordt op een bijzonder mooie manier beschreven hoe in de levens van de drie vrouwen de liefde een grote rol speelt en hoe die liefde en de onderlinge vriendschap op de proef wordt gesteld. Daarbij wordt er op een manier over het land geschreven, waardoor je denkt 'naar dat land wil toe'. De natuur en haar bewoners worden zo beschreven dat je het gevoel hebt dat je erbij bent en met Sarah in de struiken ligt te observeren. De scheiding tussen de rassen komt aan bod en er komt ook een stukje over de politieke situatie van het land voorbij.

Een boek wat alles biedt en me mateloos heeft geboeid, juist door alle verschillende elementen.
En het is een fijn dik boek, wat ik dan persoonlijk ook erg fijn vindt.
Kortom een heerlijk boek!!
Vijf duimpjes!