Toen ik een mailtje kreeg van Hebban dat zei dat ik mee mocht doen met de leesclub van dit boek, was ik ontzettend blij, want Rode Letters wilde ik al heel lang lezen! Het duurde even voordat ik daadwerkelijk aan het boek begon, aangezien ik Surf!, een boek voor school en een aantal recensie-exemplaren moest lezen.

Omdat ik totaal geen verwachtingen over dit boek had was ik in het begin nogal twijfelachtig. Zou ik Rode Letters wel of niet leuk vinden? Als het wel zo was kon ik me verheugen op de andere boeken in deze serie, maar als het niet zo was had ik ontzettend veel tijd weggegooid door dit boek te lezen. Gelukkig was het het eerste. Rode Letters is ontzettend leuk!

Oké, wat ik daarnet zei klopte niet echt. Ik had wél een verwachting. En dat was dat ik dacht dat de wereld net zoals The Mortal Instruments en Percy Jackson zou zijn. Dat er mensen waren die niets wisten over de magische wereld en mensen die daar wel iets over wisten. Als je zoiets verwacht bij dit boek, dan vertel ik je alvast dat dat niet zo is. Helemaal niet. Dus ik denk dat ik eventjes wat research moet gaan doen over Urban Fantasy.

De personages waren ontzettend leuk om over te lezen. Normaal gesproken heb ik een ontzettende hekel aan mensen die snel boos worden (ahem, Stan van Het Recht van de Sterkste). Bij dit boek... was dat niet het geval. Dat personage behoorde namelijk al snel tot mijn favorieten!

De wereld was totaal nieuw en anders dan de onze (dus ik stel die vraag nog een keer: wat is nou Urban Fantasy? The Mortal Instruments en Percy Jackson of De Anderen? Ik ben in de war). Er wordt ook nergens gezegd in welke stad dit boek afspeelt, maar ik heb het gevoel dat het een versie is van New York City. Just saying. En de wezens zijn ontzettend origineel. Want sinds wanneer veranderen vampiers in rookwolken in plaats van vleermuizen? Sinds dit boek. Cool, toch?

Het verhaal is ontzettend spannend. In het merendeel van het boek gebeurd er niet echt veel, maar zo'n gevoel had ik helemaal niet. Ik had me nul keer zitten vervelen tijdens het lezen! Wonderbaarlijk.

Ik ben ontzettend benieuwd naar Zwarte Veren en Zilveren Licht en ook al heb ik die twee nog niet gelezen, verheug ik me ook al op boek 4! Dit boek roept namelijk ontzettend veel vragen bij mij op en ik kan de personages maar niet loslaten. En die wereld is gewoon geweldig. Ik wil meer weten!

Rode Letters is een aanrader voor iedere Fantasy-fan. Over de andere boeken kan ik het niet zeggen, maar in dit boek zit er genoeg actie om vermaakt te worden. Romantiek komt nauwelijks voor. Voor degenen die nog nooit Fantasy hebben gelezen: ik raad jullie dit boek ook aan, al is het wel een beetje ingewikkeld met al die verschillende wezens voor een beginner. Maar verder is dit het perfecte instap-boek.

(Eerder verschenen op debookgeek.blogspot.nl)