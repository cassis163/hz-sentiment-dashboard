Titel: Ruilleven
Auteur: Wim van Teutem
Uitgeverij: Brave New Books
100 pagina’s


Wim van Teutem is in 1951 in Zwolle geboren. Na een studie sociologie in Nijmegen is hij werkzaam geweest bij de vakbeweging. In 2016 verscheen zijn debuut Dubbelzien.

Ze fietst weer onder de schaduw van de bomen. Verwoed trapt ze op de pedalen. Deze stad… dit wijkje… Hoe is ze hier ooit verzeild geraakt? Een man, een baan, een eigen huis. Eefje Twijnstra, een jonge vrouw van bijna dertig, lijkt haar plek in het leven gevonden te hebben. Totdat Madeleine, haar kwelgeest van de middelbare school, opnieuw opduikt en op het Ministerie haar directe collega wordt. Bij publieke beroering over de veiligheid van een groot Project wordt niet Eefje, maar Madeleine gevraagd om zitting te nemen in de speciaal gevormde taskforce. Als ze haar nieuwe kamergenote daarna op een feestje ook nog met haar man Jaap ziet praten, raakt alles in een maalstroom. Een jonge vrouw in een Haagse wereld van ambities en politieke machinaties. Hoe snel kan je een vreemde in je eigen leven worden?

Er deed zich een mooie gelegenheid voor om dit boek via hebban boekbloggers te mogen lezen en eerlijk gezegd ben ik een beetje verliefd geworden op de echte ‘novelle’ boekjes. Gewoon een verhaal zonder veel uitgediepte gesprekken en pietluttige details.

Zo begon ik met veel plezier in het boek ‘Ruilleven’. Al snel begon het bloed in mij te koken.
Ik zag mezelf als Eefje voor die Madeleine staan en had haar het liefste een opdonder gegeven. De beeldende schrijfwijze waarin het verhaal neergezet is, is prettig om te lezen.
Er zit genoeg spanning in het boek waardoor neerleggen geen optie is.

De beslissingen die Eefje maakt zijn van groot belang op haar verdere toekomst. Zo hebben we zelf ook bepaalde momenten in ons leven dat we voor een dilemma komen te staan tussen twee uiterstste. Alles accepteren zoals het is of het roer omgooien en voor je eigen ideeën gaan. Een tussenweg wordt al lastig als de mensen, met wie je dan een compromis zou moet sluiten, je helemaal niet aanstaan.

Ruilleven is een vlotte roman met voor mij een duidelijke boodschap. ‘Blijf zo dicht mogelijk bij je eigen moraal’, iets wat mij zeer aanspreekt. Het blijft altijd knap om in een novelle alle facetten van een verhaal erin te zetten, maar dit is in Ruilleven meer dan geslaagd.
Ik wil dan ook de auteur Wim van Teutem bedanken voor het beschikbaar stellen van een recensie exemplaar.

Mijn beoordeling over het boek ‘Ruilleven’

Leesplezier: 5
Orginaliteit: 4,5
Plot: 4,5
Psychologie: 4
Schrijfwijze: 5
Spanning: 4

Ik geef ‘Ruilleven’ 4,5 sterren.