BinnensteBuiten is in een aantal opzichten een opmerkelijk boek.
Het belangrijkste is echter dat het een aangrijpend boek is.
In elk hoofdstuk beschrijft Aagje een jaar uit haar leven. Je beleeft vanuit het perspectief van Aagje wat er met je gebeurt als je niet begrepen wordt.
De sobere stijl waarin het verhaal geschreven is versterkt de emotionele gebeurtenissen die in het verhaal plaatsvinden.
Je hebt als lezer af en toe de neiging om voor Aagje te gaan staan en tegen de andere personages te schreeuwen: “Kijk toch wat jullie aan het doen zijn!”

Een prachtig boek, dat je in één adem uitleest.