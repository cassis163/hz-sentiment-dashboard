Inge is nog maar een groentje bij de politie. Ze heeft nog niet veel ervaring. Als ze op een dag gaat fietsen komt ze in het bos een vondeling tegen. Een pasgeboren meisje. Ze brengt het meisje naar het ziekenhuis. Het onderzoek van de vondeling wordt gedaan door rechercheur Liesbeth. Ze hebben vanaf het begin een klik. Liesbeth vraagt Inge om haar te assisteren op haar volgende zaak. De vermissing van Sofie Vrolijk. Ze is spoorloos verdwenen. Naarmate het onderzoek verder gaat, komen ze erachter dat ze is meegenomen door een loverboy. Kunnen ze haar nog op tijd redden of zijn ze te laat? Deze wereld is bikkelhard en als een meisje niet meer nodig is………
Sofie mist haar oma en haar broertje Bram. Het onderzoek loopt voorspoedig en de meeste ondervraagden werken vrij makkelijk mee.
Er zitten aspecten in die ik erg goed vond: Actueel topic, Voodoo, onveilig voelen, missen, bang zijn, overlevingsdrang en niet opgeven!

Het is een spannend debuut en ik kijk uit naar meer van deze auteur. De auteur gebruikt veel kennis die ze heeft gekregen door het werken met moeilijk opvoedbare kinderen, maar ook door het ontmoeten van een zedenrechercheur. Het is een verhaal dat vandaag de dag veel voor komt. Jonge (naïeve) vatbare meisjes, die vallen voor zo’n jongen en dan verdwijnen. En probeer ze maar eens uit die wereld weg te krijgen.

De korte stukjes met datum zijn de stukjes van Sofie. Langzamerhand kom je erachter wat er is en wat haar is overkomen. De hoofdstukken zijn behoorlijk lang. Je leest er niet zomaar even een uit voor het slapen gaan. Er staan veel dubbele woorden in het boek, extra letters,verkeerde letters of een onverklaarbaar woord midden in een zin. Dat maakt een zin soms onbegrijpelijk en je moet hem een paar keer lezen.

Het einde laat veel vragen onbeantwoord. En ik zit met nog een vraag op blz 146 is er iemand onthoofd. Deze persoon loopt later gewoon weer rond in het boek? Dat vind ik een beetje raar. Er is geen uitleg over, dus je moet het zelf maar invullen. Je kunt misschien een idee hebben over hoe dat in elkaar zit. Maar je weet het niet. Iemand die onthoofd is, is dood. Die komt niet meer tot leven. Mits er iets anders aan de hand is……..En dat laat de auteur aan je eigen verbeelding over.
Ik geef het boek 3,5 sterren! Een aanrader! De spanning zit er goed in!