Net als het eerste deel heeft het een leuk compact formaat en is het lekker dik. De vormgeving is gelijk aan het eerste boek met een mooie hardcover, dit keer in een lknalblauwe kleur. Het verhaal is een grapic novel waarbij de tekst en illustraties een evenredig deel aan het verhaal hebben. Je vliegt door het boek door de grappige vertelstijl en de net zo grappige illustraties. Er gebeurd lekker veel dus je hoeft je geen moment te vervelen. Het is op zich ook zelfstandig te lezen, er zit een korte terugblik in op het eerste boek, dus je kan het verhaal goed volgen.

Wat ik ook knap vind gedaan is dat het boek geschikt is voor een grotere leesgroep. Door de eenvoudige zinnen en duidelijke illustraties is het een leuke uitdaging voor de wat jongere lezer en door de humor zal de wat oudere lezer het ook zeker kunnen waarderen.

De rode draad in de boeken is dat Rory toch heel graag meer wil weten over zijn vader. Net als de lezer krijgt hij weer een klein beetje meer informatie. Maar het mysterie is nog niet opgelost. Gelukkig niet, denk je als lezer stiekem want dat betekent nog een avontuur van Rory in het verschiet !