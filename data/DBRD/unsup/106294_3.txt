Tsja, "Formidabele thriller" schreeuwt het NRC Handelsblad me vanaf de voorkaft tegemoet. In november als promotiepocket voor 3,99 te koop, nu meegenomen bij de Kringloop voor 0,50. Noch vanwege de prijs als het verhaal kan ik een kater hebben, het is prettig leesbaar maar niet opmerkelijk door originaliteit of taalgebruik. Het verbaast mij wel dat deze Zweed de Ivar Lo en August prijs gewonnen heeft, maar goed , dat was ook niet voor deze titel.
Ach, niet onaangenaam maar geen schrijver die indruk op me gemaakt heeft. Voor zijn andere in het Nederlands vertaalde titel Bloed van mijn bloed zou ik dan ook niet meer dan een klein bedragje willen neerleggen, en na lezen op een zonnige dag in het gras van bv de camping het boek weer willen achterlaten voor de verloren minuten van een volgende, hopelijk vanwege vakantie, gedachteloze reiziger.