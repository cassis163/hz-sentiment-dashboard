Er zijn zo van die schrijvers die je altijd weten te verrassen, zelfs als je als lezer al hoge eisen stelt. Linwood Barclay is zo's schrijver. 'Het ongeluk' zit weer perfect in elkaar.


Glen en Sheila Garbers hebben het moeilijk sinds de vastgoedcrisis begon in de verenigde staten. Het bouwbedrijf van Glen krijgt alsmaar minder order binnen. Bovendien is onlangs een van de huizen waaraan hij aan het werken was, afgebrand en de verzekering ligt dwars. Sheila wil haar man helpen en volgt een cursus boekhouden zodat ze in het bedrijf kan helpen. Op een cursusavond komt ze niet thuis op het gebruikelijke uur. Glen wordt ongerust en belt verschillende van haar vriendinnen op, maar niemand heeft van haar gehoord. Na enkele uren kan hij het niet meer uithouden en gaat met hun slapende dochter achterin de route rijden die zijn vrouw zou rijden. Al snel stuit hij op een wegomlegging omdat er een ongeluk gebeurd is. Zijn vrouw is dood, maar dat is nog niet alles, er zijn nog twee andere mensen om het leven gekomen. Daar komt nog bij dat het ongeluk te wijten is aan Sheila, ze zat stomdronken achter het stuur.

De eerste dagen na het ongeluk wordt duidelijk dat iedereen Glen verwijt niet gezien te hebben dat zijn vrouw een alcoholprobleem heeft. Maar ze heeft helemaal geen probleem, ze zou nooit dronken achter het stuur stappen. Toch wijst alles in die richting. Glen gaat zelf op onderzoek uit en komt de vreemdste zaken tegen, niet alleen over zijn eigen vrouw, maar vooral over haar vriendinnen. Ze houden er illegale praktijken op na om aan extra geld te komen want iedereen heeft last van de crisis.


Niemand is wie hij lijkt en iedereen heeft wel een of meerdere geheimen. Heerlijk spannend en vlot boek.