Zoals op de achterzijde van het boek staat beschreven gaat het verhaal over David, een jongen van 6 jaar. Hij groeit op met een vader die hem meeneemt op geheime tripjes, waar hij over moet liegen tegen zijn moeder. Hij vindt zijn vader geweldig, maar langzamerhand brokkelt het beeld van een geweldige man af. Wat overblijft is een man die teveel praatjes heeft en die zijn gezin in de steek laat. Zijn moeder kan het allemaal niet aan, dus ook daar krijgt hij geen steun. Hij moet het zelf allemaal uitzoeken. Dus bedenkt hij een manier om te overleven. Hij vlucht uit het huidige leven, weg van zijn papa, van wie hij houdt maar die hem in de steek laat, en weg van zijn moeder die te labiel is om hem op te vangen, omdat ze zelf 't verlies niet aan kan.
De manier waarop hij verdwijnt, in het museum, is een vlucht, gebaseerd op iets wat hij gehoord heeft van zijn oppas Sarah. Triest verhaal.