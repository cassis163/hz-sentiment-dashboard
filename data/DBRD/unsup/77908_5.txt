Wat was ik blij dat ik als een van de eersten dit boek mocht lezen! De Kaart van Kara heeft vaart en een goede spanningsopbouw. De wereld van Kara wordt mooi in beeld gebracht door de auteur. Vanaf het moment dat Megan door een van de zeven poorten Kara binnenwandelt, begint een avontuur dat je alvast laat kennismaken met een klein deel van Kara. Die wereld biedt een hoop potentie en ik ben dan ook heel benieuwd wat er in de volgende delen gaat gebeuren. Daarbij is dit deel op zichzelf al geweldig om te lezen. Ik ben gek op het karakter Zap het elfje - hij geeft het verhaal vaak een vrolijke noot. Daarbij was ik vanaf het begin gefascineerd door drakenjongen Talijn. Er zijn meer interessante karakters in het boek, en Megan verliest in de loop van het verhaal haar onzekerheid. Deze ontwikkelingen lopen naast het verhaal zelf, waarin Megan een reis onderneemt om de kaart van Kara te pakken te krijgen. De vraag die ze voor zichzelf echter nog moet beantwoorden, is voor wie ze hem eigenlijk wil hebben.

De Kaart van Kara is geschikt voor zowel jongeren als volwassenen - eigenlijk voor iedereen!