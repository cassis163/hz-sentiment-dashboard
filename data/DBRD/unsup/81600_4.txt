Ik ben dit boek gaan lezen omdat ik had gehoord dat het erg lijkt op de schrijfstijl van Karin Slaughter. Ondanks dat ik van mening ben dat niemand kan tippen aan haar boeken, was ik erg benieuwd geworden en zonder enige verdieping begon ik met het lezen van dit boek. Hoewel het, het zesde boek was in de reeks van Jack Caffery heeft mij dat niet dwars gezeten. Het verhaal staat op zich, en ook de verdwijning rondom Misty heeft verder geen verdere uitleg nodig uit het vorige boek.
Mo Hayder is erin geslaagd om mij continue bezig te houden met het boek en met hoe het verhaal verloopt. Ze weet zo goed situaties te beschrijven dat je er zelf een beetje van gaat rillen. Hoewel ik in de eerste instantie dacht dat het verhaal maar moeilijk om gang kwam was ik iets later helemaal in de ban van dit verhaal. Ik ga zeker haar andere verhalen rondom Jack Caffery ook lezen. Ik kan dit boek echt aanraden aan iemand die een thriller eens op een andere manier wilt meemaken, niet vanaf de buitenkant maar van binnen de interessante personages.

Ze beschrijft de bijna sinistere gebeurtenissen op een bijzondere manier, wat mij bezig houdt en dwingt om verder te lezen. Hoewel het mij meeviel hoeveel gebeurtenissen er in dit boek daadwerkelijk zitten, is alles wel echt heel goed beschreven.