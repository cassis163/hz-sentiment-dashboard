Hoe de donkere kant van mensen pijnlijk duidelijk wordt in de beschrijving van een zogenaamd beschaafd land. Scherpe observaties in een boek dat heerlijk snel leest. Van Veelen beschrijft bijna romantisch zijn korte maar intense verblijf in St Louis. Terwijl mijn gevoel van verdriet al lezend toenam, bleef ik hopen op een zacht einde. Maar ook deze schrijver kan de hebzucht en het egoïsme van onze eigen soort niet oplossen. Hooguit in het licht zetten en dat doet hij goed.
Ik vond Amerika altijd een gek land. Zo’n groot verschil tussen arm en rijk. Heel religieus en toch slechte publieke voorzieningen. Een rare, boze president die democratisch gekozen is. Vuurwapens voor iedereen. Ik snap het nu beter. We hebben geen fantasy boeken nodig, laten we wat meer naar onszelf kijken.