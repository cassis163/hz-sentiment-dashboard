goed geschreven, doordrenkt met cliffhangers en heeft een moraal. ,Na het lezen van Paranoia besef je weer waar een vijf sterren thriller aan moet voldoen: zinderende spanning, innemende hoofdpersonages, een stevig plot, onverwachte wendingen en een spetterende ontknoping. Paranoia van Joseph Finder heeft alles in huis om nú al dé thrillersensatie van 2005 genoemd te mogen worden.
Alex Cassidy is een doodgewone medewerker van een groot computerbedrijf Wyatt. Nadat hij bedrijfsgeld gebruikt voor een feestje voor een collega wordt hij door zijn baas voor de keuze gesteld: óf naar de gevangenis óf als spion te gaan werken bij hun grootste concurrent Trion. Cassidy wordt klaargestoomd om als hotshot bij het bedrijf te kunnen solliciteren. Hij wordt aangenomen en heeft ineens een droomcarrière, een prachtig appartement, een dikke Porsche en verdient bakken met geld. Maar wanneer hij doorstoomt naar de top van Trion en verliefd wordt op een collega beseft hij dat zijn geluk en toekomst volledig afhankelijk is van het resultaat van zijn spionageopdracht door ex-werkgever Wyatt. Maar dan is het eigenlijk al te laat...
Paranoia is een échte pageturner. Het is spannend, goed geschreven, doordrenkt met cliffhangers en heeft een moraal. Dit boek kun je niet wegleggen voor je het uit hebt. De uitgever vergelijkt het boek met The Firm van John Grisham en slaat hiermee de spijker op zijn kop. Paranoia is minstens net zo goed!
Het zal mij niet verbazen als Hollywood reeds op de loer ligt voor een verfilming in de trant van The Devils Advocate of het eerder genoemde The Firm. Paranoia moet je lezen!