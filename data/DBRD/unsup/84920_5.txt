Bij het zien van de schitterende cover ben je heel benieuwd naar wat de twee vrouwen met elkaar te maken hebben, wat het verhaal van beide vrouwen is en wat het kamp met te vrouwen te maken heeft.
De hoofdstukken zijn tot tegen het eind om en om geschreven; het verhaal van Clara aan het begin van de 20e eeuw en Iris aan het begin van de 21e eeuw. Aan het begin van ieder hoofdstuk lees je over wie het gaat en waar het hoofdstuk zich afspeelt.
Als je eenmaal in het boek bent begonnen, is het boek moeilijk weg te leggen omdat je wilt weten hoe het verder gaat. Het is een verhaal vol met verrassende wendingen. Je wilt weten of Clara en haar familie ooit weer gelukkig worden en kunnen leven zoals ze dat altijd hebben gedaan, of Clara & Tony zich aan de belofte kunnen houden dat ze elkaar ooit hebben beloofd. Ook wil je wil je weten of Iris haar familiegeheimen kan ontrafelen, wat Clara & Iris met elkaar van doen hebben.
'Onder de vlinderboom' is het verhaal van de boerenoorlog, het leven in kampen en daarna, het omgaan met angsten, hoe verschillend mensen kunnen reageren op bepaalde gebeurtenissen, wat de dood van een geliefde of een kind met je kan doen, wat schuldgevoelens kunnen aanrichten, maar ook van moed, kracht, hoop, misverstanden en de invloed van ingrijpende gebeurtenissen op de nazaten.

Lees verder op https://surfingann.blogspot.nl/2018/03/onder-de-vlinderboom-pauline-vijverberg.html.