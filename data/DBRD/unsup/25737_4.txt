it verhaal zit verrassend goed in elkaar. In eerste instantie zou je als lezer het idee kunnen krijgen dat het verhaal van achteren naar voren wordt verteld. Dit omdat het boek begint met hoofdstuk 31. Dit is echter niet waar. Wat Joel Dicker echter wel met deze terugtelling bedoeld heeft, laat ik aan jezelf om uit te vinden. De waarheid over de zaak van Harry Quebert is een regelrechte pageturner die het midden houdt tussen een roman en een spannende en nauwkeurig uitgekiende detective. Echt zon verhaal waarvan je wilt weten hoe het afloopt. Gaande het verhaal leer je de personages goed kennen en blijkt de waarheid heel anders in elkaar te zitten dan je als lezer vooraf gedacht zou hebben. Het plot is ook erg goed uitgewerkt. Enige minpunt is dat het verhaal wellicht iets té lang is voor het mooie. Dit kost het boek een ster. Desondanks blijft dit een steengoed boek en een ware aanrader. Vier dikke en mooi glimmende sterren voor De waarheid over de zaak Harry Quebert.