Activiste Gaby Baillieux laat een virus los op het Australisch computersysteem van het gevangeniswezen.
Door deze actie kunnen honderden gevangenen ontsnappen, niet enkel uit Australische penitentiaire instellingen maar ook uit verschillende Amerikaanse.
Door haar actie blijkt dat Australië en Amerika nauwere banden onderhouden dan gedacht.

Felix Moore, een in vrije val, aan lager wal geraakte alcoholist en in ongenade gevallen linkse journalist, besluit op vraag van zijn mecenas en vriend Woodie Townes, de biografie van Gaby te schrijven.
Maar waarom wil Woodie dat Felix deze biografie schrijft, wat heeft hij te winnen, wat zit erin voor Gaby en welke rol speelt de moeder van Gaby, een bekende filmactrice in dit alles?

Amnesie is een heel erg complex, moeilijk te lezen en te vatten boek. Peter Carey schrijft in de eerste helft zijn boek vanuit het oogpunt van Felix. Hierdoor leer je Felix en zijn beweegredenen, zijn karakter en zijn goede en slechte kanten wat kennen en plots wordt er een switch gemaakt en lezen we het verhaal vanuit het oogpunt van een derde persoon.

Naast het lanceren van het virus, schenkt Peter Carey ruim aandacht in zijn boek aan de politie geschiedenis van Australië.
Zo heeft hij het over The Battle van Brisbane, een zwarte bladzijde in de WOII waar rellen uitbraken tussen Amerikaanse en Australische soldaten.
Verder wijdt hij ons ook in in de val van Gough Whitlam als eerste minister van Australië. Deze actie wordt op het conto van de CIA geschreven.

Wanneer je door het verhaal heen leest kom je al vlug tot de vaststelling dat Amnesie een aanklacht is tegen de pers en de media in hun jacht naar “DE WAARHEID”, dit ten koste van de waardigheid van personen en van instellingen.
De quote op de achterflap van het boek van The Guardian als het verhaal van Wikileaks, maar dan verteld door Charles Dickens. Een spannende fabel voor ons post-Edward Snowden-tijdperk.” bevestigt dit alleen maar.
Meer zelfs denk ik dat Peter Carey wil aanklagen welke macht een grootmacht als Amerika heeft en uitoefent overal in de wereld ten koste van o.a. persvrijheid.

Peter Carey heeft een spannend boek geschreven, met heel veel politiek geladen feiten en met historische invalspunten. Hij is geslaagd in zijn opzet om de macht en de gevaren van de media, van de digitale valkuilen en de power van een grootmacht onder de aandacht van de lezer te brengen.