De enige thriller die je dit jaar moet lezen, staat op de achterkant van dit boek. Nou en of, daar ben ik het wel mee eens, maar niet de enige. Er zijn meer thrillers die de moeite van het lezen waard zijn. Maar dit is een topper. Het boek, verdeeld in 4 delen, heeft prettig korte hoofdstukken van 3 tot 6 bladzijden. Ik ben pelgrim is een enorm indrukwekkende thriller. Een dik boek, maar met ook een inhoud die er mag zijn. Een verhaallijn die je niet loslaat. Eenmaal begonnen wil je niet meer stoppen. Daar zorgt de schrijver Terry Hayes wel voor. Subtiele zinnetjes als: We hadden beter moeten weten, natuurlijk en ik had daar meer aandacht aan moeten besteden, zijn verwijzingen naar de toekomst waarin onheil aangekondigd wordt, houden de spanning bij de lezer er heel goed in.
Het begin van het boek is even wennen. Lange zinnen, maar eenmaal in het verhaal..
Een echte aanrader voor de liefhebber van een gecompliceerd, maar enorm goed in elkaar gezette thriller. Complimenten voor de schrijver die mij meer dan 700 bladzijden helemaal gegrepen heeft.