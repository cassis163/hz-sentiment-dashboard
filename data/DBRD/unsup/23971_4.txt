3,5 sterren. Dit boek is ook weer vermakelijk tussendoor te lezen. Helaas was ik tijdens het lezen wat moe en dat was jammer, want een beetje concentratie is wel nodig. Niet omdat het plot heel ingewikkeld in elkaar zou zitten, want ook hier is de ontknoping geen grote verrassing, maar wel vanwege het taalgebruik. Het boek zit vol interessante beschrijvingen, die zelfs regelmatig naar het absurde neigen van een Cornelis Buddingh' of 'Het land van maas en waal', vol neologismen en verhaspelingen (zoals wuikgestras), en vondsten als het kruipgras, of de fantastische Zenstenen. Of de manier waarop de droom van de hoofdpersoon vervuld wordt. Commissaris Omer onderzoekt het neerstorten van een ruimteschip. Nou ja, onderzoekt, hij trekt wat op met de inwoners van de planeet en stuit dan op bewijs voor wat er gebeurd is doordat hij met iemand anders kan meekijken. Zijn tocht voert hem echter wel door een fascinerende sprookjeswereld, die getuigt van veel fantasie.