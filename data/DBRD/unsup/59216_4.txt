Dit is blijkbaar het eerste en enige boek dat ik van Jan Mehlum in het Nederlands zal kunnen lezen. In de reeks met Advocaat Foyn zijn er al een 13-tal verschenen maar in het Nederlands vertaald jammer genoeg maar 1.

Advocaat Svend Foyn werkt en woont in het Noorse TÃ¸nsberg. Elvis, een jonge skinhead bezoekt hem maar voordat ze kans krijgen elkaar te spreken gaat de jongen er vandoor. Daags erna leest Foyn dat hij onder een trein terechtgekomen is. Door samenloop van omstandigheden besluit Foyn zich te verdiepen in de achtergrond van deze jongen. Hiermee begint zijn heuse speurtocht.

Dit boek sleept je mee van het begin tot het einde. Je wil gewoon weten wie de dader is en hoe alles wat er gebeurt aan elkaar gelinked is. Het einde was best wel verrassend en eigenlijk ook heel eigentijds.