Het debuut van Liane Baltus is geen echte thriller, maar wel een uitermate intrigerend SF-verhaal. Hoodpersoon is Helena de Graaf die, toen zij 16 jaar was, regelmatige ontmoetingen had met Mica. Mica is afkomstig uit de dimensie Experiaan, die door middel van een poort de aarde kan bereiken. Zij heeft een speciale plek voor Mica in haar hart en zij voelt zijn aanwezigheid direct als Mica de aardse wereld betreedt. Als Mica voor enige jaren de aarde verlaat laat hij een grote leegte in Helena achter. Enkele jaren later blijkt Amerika poorten geopend te hebben en Experiaan binnengevallen te zijn. Dit wordt ongenadig afgestraft door de Experiast. Helena voelt de aanwezigheid van Mica en na enige tijd blijkt dat hij de genadeloze Experiast is. Omdat het verhaal wordt verteld vanuit Helena, kom je langzamerhand samen met Helena steeds meer te weten over de dimensie Experiaan en over Mica wat het Verbond betekent. Ook wordt het duidelijk dat de dimensie Experiaan heel anders in elkaar steekt dan de aardse wereld. De eerste twijfels over deze dimensie beginnen de kop op te steken. Het is een verhaal over liefde, macht en politieke spelletjes: wie manipuleert nou wie. Ik vond het een mooi doortimmerd verhaal, waar goed over nagedacht is om alle verschillende lijntjes tot een geheel te maken. Ik ben heel benieuwd hoe het verhaal verder gaat in deel 2. Een aanrader voor wie eens iets anders wil lezen dan de geijkte thriller en zich wil laten verrassen door de fantasie van Liane.