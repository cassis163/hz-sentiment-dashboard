Een boek dat nuchter, vol humor en soms een beetje
plat geschreven is. Is binnen een dag uit te lezen. Tussen de
humoristische passages in komt de boodschap van de schrijver
duidelijk over. Hoe moeilijk is het om als Joodse jongen aangezien
te worden voor een Marokkaan. En hoe je dan opbokst tegen
vooroordelen van anderen. Een mooi boek over iemand met een stevige
identiteitscrisis die wat laat leert omgaan met de verwachtingen en
vooroordelen van anderen. Ideaal voor jongeren om op humoristische
wijze weer eens geconfronteerd te worden hoe belangrijk het is voor
je ontwikkeling  waar je wieg staat of waar mensen denken dat
die staat.