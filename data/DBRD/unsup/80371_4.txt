‘Ik verander niet’ is het motto van keizer Franz Joseph van het Habsburgse Rijk van Oostenrijk-Hongarije. En daar blijft het bij, ook als Franz Joseph ontdekt dat zijn zeer jonge bruid Elisabeth, Sisi, hertogin van Beieren, daar erg ongelukkig onder is. In de historische roman Sisi, de opstandige keizerin, beschrijft Allison Pataki het leven van de keizerin die de harten van velen wist te raken en die over de hele wereld geliefd was en verguisd werd. Een vrouw die een icoon werd en die een inspiratiebron werd voor mythes, verhalen en films. Het boek geeft een bijzondere inkijk in het strenge hofleven van de Oostenrijkse keizer. In een uitgebreide verantwoording licht Pataki het schrijfproces toe. Hoe ze werd geïnspireerd door haar eigen familiebanden met het Habsburgse Rijk, welke keuzes ze maakte en welke bronnen ze gebruikte. Daarmee is Sisi, de opstandige keizerin niet zomaar een romantisch verhaal over een beeldschone keizerin, maar is het een zeer interessant historisch verhaal dat indruk maakt.

Dit is een deel van mijn recensie. Nieuwsgierig naar de rest: kijk even op Chicklit.nl