Jonathan en Lew zijn vrienden van vroeger. Ze zijn elkaar uit het oog verloren.
Ze delen een verleden: De Monarch. De Monarch was een soort Robin Hood. Hij bracht gestolen kunstwerken terug naar het museum en stal ze eerst terug van particulieren. In veel musea hangen vervalsingen, omdat de echte schilderijen omgeruild zijn. De echte hangen vaak bij een rijke verzamelaar aan de muur. De musea weten van niets! Jonathan zijn leven krijgt een heel andere invulling als zijn dochter Natalie geboren is. Hij wil een zo normaal mogelijk leven gaan leiden voor zijn kleine meid.
Als Natalie al wat groter is, staat zijn leven weer op zijn kop. Er worden mensen vermoord gevonden, met het handelsmerk van De Monarch in hun borst gekerfd. Dat is een afbeelding van de Monarchvlinder. Iemand probeert ze er in te luizen! Maar wie is dat? Ze besluiten om daar achter te komen. Want zij plegen deze moorden niet! Iemand probeert hun er voor te laten opdraaien.
Zijn grootste schat wil hij er buiten laten. Maar Natalie is ook niet veilig. Ze gebruiken haar om Jonathan te laten doen wat zij willen. Als hij zijn kleine meid levend terug wil zien moet hij alles uit de kast halen! Het is spannend en voor je het weet ben je weer 30 pagina’s verder!

Er zijn meerdere personages in dit boek. De leukste vond ik Lew. Hij is een soort cowboy met een lange jas en is echt kickass! Hij heeft ook een gezonde dosis humor. Jonathan is een vader en wil zijn dochter beschermen. Haar leven is hem liever dan het zijne!
Het personage van Nathan vind ik echt een akelige. Deze man geeft mij de kriebels! Hij heeft een ziekte: Kuru. Deze ziekte krijg je maar op een manier….Wat dat is, dat moet je zelf lezen. Ik vind het echt een enge, nare man, die alles doet om te overleven. Iedereen die in de weg staat, moet dood.
Sophia zijn dochter doet er alles aan om een medicijn te vinden en om zijn leven te redden. Ze komt op mij over, een beetje als een kluizenaar. Ze komt bijna niet buiten en als vrienden heeft ze haar dieren in het laboratorium. Lara, Nathans andere dochter is een gemene vrouw. Je krijgt gegarandeerd een hekel aan haar! Ze kan het bloed onder je nagels vandaan halen!

Het leest vrij vlot en het is een aardig dik boek. Maar ik heb er echt van genoten. Het eindigt ook spectaculair. Het laatste stuk zit echt bomvol actie. Je moet wel ademhalen tussendoor!
Het boek begon alleen niet zo vlot, het duurde even eerdat het opgang kwam.

De cover en de titel passen perfect bij het boek. En ik vind het echt een prachtige cover! De kleuren zijn zo mooi!
Een van de beste thrillers die ik dit jaar gelezen heb! Ik had echt veel zin in deze thriller! En hij is goed! Mijn verwachtingen zijn uitgekomen!

Vooral de Quote van Einstein voorin het boek, past zo goed bij dit verhaal! Een quote die je zeker gaat begrijpen na het lezen van dit boek! Ik vraag me dan altijd af, wat een quote met het boek te maken heeft. Deze is echt goed bedacht! Einstein was echt geniaal!

Het verschil tussen domheid en genialiteit is dat genialiteit zijn grenzen kent!

Ik geef het 4****