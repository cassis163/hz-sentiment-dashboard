Dit boek is geschreven op een manier die je niet vaak tegenkomt. Het is opzichzelf een vrij kort verhaal en het grootste gedeelte wordt geschreven uit de ogen en met de beleving van de veertien jarige Erik.

Als zijn moeder getroffen wordt door een vreselijke ziekte en daarom langere tijd in het ziekenhuis moet verblijven, gaat Erik met zijn vriend Edmund en zijn acht jaar oudere broer Henry tijdens de grote zomervakatie naar hun vakantiehuisje in Gennesaret. Tot hun grote verrassing treffen ze daar hun tijdelijke lerares Ewa Kaludis, die in de ogen van de jongens veel weg heeft van Kim Novak, en haar vriend Berra Albertson. Deze laatste mogen ze niet zo en zijn des te blijer als ze merken dat de grote broer Henry een stiekeme relatie krijgt met Ewa. Als Berra dit maar niet te weten komt. Dat gaat ook niet gebeuren want al snel wordt hij vermoord aangetroffen op een parkeerplaats. De dader is onbekend maar duidelijk is dat het een van de drie vakantiegangers is, of misschien toch Ewa zelf? Aan het einde van de boek wordt er een sprong in de tijd gemaakt, en als Erik na heel wat jaren terug keert naar de 'plaats de onheils' komt aan alle onduidelijkheid een einde.

Het is verleidelijk om het einde te verklappen maar dan verraad ik het hele boek dus dat zal ik niet doen. Al met al een leuke en verrassende thriller van Hakan Nesser. Helaas bevalt de manier van schrijven me niet zo, dus ik zal niet snel nogmaals een boek van hem lezen. Desalniettemin is dit een goed verhaal, tot de laatste bladzijde. Zeker de moeite waard! Verwacht alleen geen al te diepe hersenspinsels.