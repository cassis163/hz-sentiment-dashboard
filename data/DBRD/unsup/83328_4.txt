Het gaat helemaal mis met Tim Wilkins, binnen een week verliest hij zijn vrouw aan een andere man en verliest hij zijn goede baan, hij trekt er op uit omd ellende te ontvluchten, maar dat loopt ook niet goed af, hij wordt in elkaar geslagen door een aantal tieners.

Als hij weer thuiskomt, hij is inmiddels flink aan de drank, wordt hij gebeld door een oude vriend, Larry, ze pakken het uitgaansleven van vroeger weer op met verschillende uitspattingen waar sex en drugs de boventoon voeren.

De berichtgeving dat zijn gewelddadige vader op sterven ligt zorgt voor een kentering in het leven van Tim die deze keer weer de goede kant op gaat, hij komt weer met zijn familie in het reine en weet zijn zoon weer voor zich te winnen, die zoals het leek partij voor zijn moeder had gekozen nadat ze was vertrokken.

Het is een heerlijke vlot lopende roman, waarin je je toch al snel verbonden voelt met het lot van Tim, die dreigt de afgrond in te gaan, je begrijpt zijn escapades maar veroordeelt het als lezer ook, gelukkig ziet de lezer Tim ook weer de goede kant op gaan, nogmaals prima leesvoer!