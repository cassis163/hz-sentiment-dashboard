Wout reist samen met zijn mama naar het eilandje Terschelling met de bedoeling hun vader, die hen onlangs verliet, uit hun hoofd te zetten en samen met z'n tweetjes heel wat tijd door te brengen. Dat loopt jammer genoeg anders dan verwacht. Wout ontmoet namelijk Johanna, de dochter van de verhuurster van het vakantiehuisje. Meteen is er een soort band tussen hen en brengen ze algauw veel tijd met z'n tweeën door. Dat is natuurlijk niet naar de zin van de mama van Wout. En dan is er nog die rare Martje, de moeder van Johanna, die zich wel heel vreemd gedraagt...

Dit boek lees je allereerst in één ruk uit. Niet alleen het lettertype, maar ook de inhoud leest vlot en soepel. Bovendien krijg je een mooi beeld van het langste Waddeneiland, Terschelling.
Zeker een aanrader voor iedereen die houdt van een boek met vakantiegevoel!