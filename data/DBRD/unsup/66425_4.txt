Na Mattias gaat over Mattias en de personen die hij achterlaat, en die elk (in korte hoofdstukjes van ongeveer 20 blz) apart aan bod komen, met hun eigen verhaal en hun eventuele band met Mattias. De ene persoon staat al dichter bij Mattias dan de andere, en elke persoon heeft een ander verhaal, wat het ook boeiend maakt.

Bovendien hield ik van de schrijfstijl, alles wordt heel mooi beschreven. Ik was van ik het begin helemaal mee en steeds nieuwsgierig naar de rest van de boek, en naar hoe alle verhalen samen zouden komen. Toch moest ik tussen twee hoofdstukjes altijd even kort pauzeren om het personage te laten bezinken.

Ik geef uiteindelijk vier sterren omdat ik het gevoel heb dat ik Mattias net niet genoeg heb leren kennen. Van mij mocht alles nét iets meer zijn, de verschillende personages mochten iets meer uitgewerkt worden en de acht verhaallijnen mochten voor mij iets duidelijker samengebracht worden. Ik zit nog met iets teveel aantal vragen, rond de omstandigheden van Mattias’ dood en ook over een aantal personages.

Maar: een goed boek, dat ik graag gelezen heb!