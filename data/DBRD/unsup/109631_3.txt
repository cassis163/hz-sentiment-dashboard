Een verhaal gebaseerd op de succesvolle tv serie met Wendy van Dijk (Fenna). Dat vond ik lastig in het begin. Een eigen voorstelling van de personages maken gaat niet, in mijn hoofd lopen Wendy en Thijs gewoon rond, en ze spreken ook met die stemmen. Maar het verhaal is boeiend genoeg om dat op een gegeven moment niet meer op te merken.

De rechercheurs worden bij een moord naast een sportschool geroepen. Een motief is niet duidelijk. Als er dan tijdens het onderzoek blijkt dat een kennis van de dode wordt vermist, worden beide zaken gekoppeld. Als er dan ook in Zweden nog een moord plaats vind die weer telefonisch contact heeft gehad met het eerste slachtoffer vertrekt Fenna naar Zweden, om via Hamburg weer terug te reizen naar Nederland.
Het is een actieverhaal, de kogels vliegen om je oren, lekker spannend opgebouwd verhaal met een verrassende ontknoping.