Voor de Hebban Blinddate leesclub mocht ik het boek Lyssa van Tom Hofland lezen.

Tom Hofland werd in 1990 in Apeldoorn geboren en studeerde Writing for Performans aan de Hogeschool voor de Kunsten in Utrecht. Hij werkt voor de VPRO en maakt websites, podcasts, radioprogramma’s en reportages. Lyssa is zijn dubuutroman.

Lyssa speelt zich af in de fictieve stad Mestopes in de zomer van 1877. Gaspar Szabó is een jonge officier die op zomerverlof gaat in Mestopes en vertelt het verhaal vanuit zijn perspectief. Onderweg naar de stad ontmoet hij in de trein de mooie Lyssa Boktani, de vrouw van een mysterieuze krantenmagnaat. Hij is meteen onder de indruk van haar. Hij gaat werken bij de plaatselijke krant, waar hij, voordat hij in dienst moest, als journalist gewerkt heeft. Door toeval ontmoet hij Viktor Boktani, Lyssa’s man. Ze raken bevriend en door Viktor komt Gaspar Lyssa weer tegen. Zij blijkt net zo verliefd op hem als hij op haar. Maar omdat zij de vrouw van zijn vriend is, kan hij niets met haar beginnen. Gaspar worstelt met een schuldgevoel tegenover Viktor en probeert zowel hem als Lyssa te ontlopen.

Lyssa is een roman die vlot wegleest door het mooie taalgebruik. Het rijgt liefde, vriendschap en tragiek aan elkaar.

Ik geef Lyssa 4 sterren.