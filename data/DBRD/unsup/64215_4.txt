Bloedlijn is het eerste deel van een serie met daarin een hoofdrol voor rechercheur Jessica Haider
In deze pilot wordt de persoon Jessy Haider duidelijk neer gezet als een stoere onconventionele vrouw die het zelf niet altijd even nou neemt met het toelaatbare, daarnaast krijgen we wat meer inzicht in haar verleden en komen we te weten wat zij allemaal heeft moeten doorstaan. Deze onverwerkte traumas hebben zeker een invloed op haar huidige zaak waarin ze de (zelf)moord onderzoekt van Kim Van Brugge.
Daarnaast zit ze tot haar nek in de zaak met Brezinger, waar ze noodgedwongen alleen de strijd mee moet aangaan. Deze beide verhaallijnen lopen mooi door elkaar heen en hebben ook zeker invloed op elkaar.
Er is vooral geïnvesteerd om de personage van Jessy goed te introduceren en de lezer te laten begrijpen wie ze is en waarom ze bepaalde keuzes maakt. Het verhaal er om heen, de moord op Kim, lijkt van ondergeschikt belang en krijgt wat mij betreft net iets te weinig aandacht. Het boek leest als een trein, door de korte hoofdstukken blijf je doorlezen en is het boek uit en blijf je met de vraag achter, hoe gaat dit verder???
Dit boek is geen doorsnee boek en roept heel wat op.
Het meest opvallende aan dit boek vond ik de grensoverschrijdende acties van de hoofdpersonages die aan de goede kant van het recht staan, maar hiervoor wel heel ver gaan zodat het bij mij vragen oproept of dit nog wel de goede kant van het recht is. Dit aspect is erg knap in het boek verwerkt en zet zeker tot nadenken.
Ik zou zeggen lees het boek en oordeel zelf.
Bloedlijn wordt sterk neergezet, ik ben zeker benieuwd naar het volgende deel en de ontwikkeling van Jessica.
Het boek krijgt van mij 4****.