Mijn nieuwsgierigheid werd gewekt door de zin onder de titel: "Zij is de enige die weet wat er gebeurd is". Wel jammer dat de korte beschrijving van deze psychologische thriller op de binnenflap van de kaft staat. H

Het boek is verdeeld in 5 delen. In het begin moet je even wennen aan de schrijfstijl omdat je het boek leest vanuit de ik-vorm van Theo Faber.

Een bijzonder boek, een groot deel van het boek lijkt een roman, met mooie poetische zinnen, geen heftige beschrijvingen en geen tijd die dringt. Het verhaal ontvouwt zich heel rustig en langzaam maar dat is niet vervelend.

Alicia Berenson (33 jaar) lijkt het perfecte leven te leiden, 7 jaar getrouwd, kunstenares in Londen maar op een avond doet ze iets verschrikkelijks, ze schiet haar man Gabriel dood met 5 kogels in zijn gezicht en zwijgt sindsdien. In afwachting van het proces wordt ze opgenomen in een kliniek waar uiteindelijk na 6 jaar, Theo Faber (42 jaar), haar psychotherapeut, zal proberen haar aan het praten te krijgen.

Het boek bestaat uit een afwisseling tussen het prive leven van Theo en zijn klus om Alicia aan het praten te krijgen. Ervaringen uit hun jeugd hebben hun karakater gevormd voor hun verdere leven. Theo krijgt zelfs inzage in een soort dagboek van Alicia waardoor de puzzelstukjes langzaam in elkaar vallen. Zijn onderzoek gaat misschien iets te ver om ook bekenden en familieleden van Alicia buiten de kliniek te bezoeken en te ondervragen. Maar hij wil het anders aanpakken dan zijn collega's en deze zijn soms sceptisch maar toch krijgt hij het voordeel van de twijfel om door te gaan.

Het is een heel mooi en apart debuut, de schrijver lukt het om heel lang het plot geheim te houden en hij laat inzien dat de professionals die de patienten behandelen bijna allemaal ook iets mankeren.