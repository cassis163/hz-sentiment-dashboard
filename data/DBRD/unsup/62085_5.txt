Ik vond het GE-WEL-DIG. Dit boek is voor mij zo herkenbaar! Misschien dat ik het daarom ook wel zo goed vind haha. Het is echt wel met humor geschreven, ik zat regelmatig te gniffelen omdat iets mij zo bekend voor kwam. Ook was ik de hele tijd stukjes aan het voorlezen aan mijn moeder, ”Kijk mam dit lijken wij wel!”. Naast de humor is het wel duidelijk dat zoiets erg serieus is, en dit maakt een heerlijke combo. Niet alleen maar lachen gieren brullen maar ook een beetje stil staan bij de mensen die dit ook meemaken.

Het verhaal van Linus en Audrey is echt heel erg schattig en het is erg leuk om te zien hoe Audrey geleidelijk aan groeit en hoe zij langzaam aan zichzelf weer terug vindt. Ik vond het ook erg leuk dat het gezin zo lekker realistisch was. Zoals het eigenlijk in een doorsnee huishouden altijd wel gaat. Ook komen er dingen aan bod als verslaving aan een computerspel, tegenwoordig gebeurt dit zo veel en hier wordt eindelijk ook eens aandacht aan gegeven. Ja, dit boek was voor mij echt geslaagd!

5/5 sterren.