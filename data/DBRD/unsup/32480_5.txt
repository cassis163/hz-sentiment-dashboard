Prachtig verhaal over drie broers die van elkaar zijn vervreemd en de dochter van de oudste. Als je de tekst hier bij het boek leest denk je dat hele boek gaat over het feit dat ze met z'n allen op de thuisboerderij zitten maar dat is dus niet zo. Dat is denk ik zo ongeveer 1/5 deel van het boek en helemaal op het laatst pas. In de rest van het boek wordt beschreven hoe de afzonderlijke personages leven, denken en hoe hun jeugd is geweest op de boerderij, kortom; wie ze zijn op het moment dat ze elkaar sinds jaren weer voor het eerst zien omdat hun moeder op sterven ligt.
Vooral hoe ze omgaan met hun vader is soms verbijsterend, de man lijkt helemaal niet mee te tellen.
De kaft spreekt misschien niet erg aan maar past gaandeweg het verhaal steeds beter bij het boek.
Ik vond het een mooi verhaal en zal zeker nog eens iets van deze schrijfster willen lezen. Een echte aanrader!