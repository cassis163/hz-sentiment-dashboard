it boek had ik gewonnen via uitgeverij Leeuwenhart van Roderick Leeuwenhart.
Zaterdag is het binnen gekomen en ik ben er gisteren in begonnen. En ik heb hem zelfs uitgelezen!.

Marle wil journaliste worden. En omdat ze graag aangenomen wil worden voor de opleiding Journalistiek, is ze vastbesloten een stuk te gaan schrijven over een animeconventie. Ze is daar met een missie, een opdracht, niet omdat ze zin heeft om met nerds rond te hangen.
Maar al snel gooit een koene ridder roet in het eten.
Op zoek naar haar ridder word Marle steeds dieper in de wereld van Manga en Anime opgenomen.
Misschien zijn het toch niet allemaal nerds, freaks en geeks?

Het eerste wat mij opviel was de herkenning. Ik ga al jaren naar Castlefest, Graspop en al een keer Dutch Comic Con.
De gezelligheid in de rijen, de relaxte sfeer en mensen in de meest mooie en bizarre kostuums.

Ik vond het fijn dat bepaalde dingen en woorden uitgelegd werden. Veel woorden en uitspraken herkende ik wel van mijn eigen Manga periode. Maar voor nieuwe lezers is het prettig om te weten waarover je leest.

Het verhaal leest lekker vlot weg en ik vond de tekeningen wel handig. Zeker de uitleg van Go.
Ook leuk dat er personages en series worden genoemd die ik ook herken. En een hoofdknik naar een bepaalde catchphrase uit Warcraft bracht de inner geek in mij weer naar boven.

Wat dichter naar het einde komt er een wat duister randje aan het verhaal naar boven. Marle, Joyce en Esther worstelen alle drie met hun eigen demonen.
En die strijd is zeer bepalend voor het laatste stuk van het verhaal.
Ik heb met ingehouden adem zitten lezen!

Het verhaal is leuk voor de die-hards Ã©n de newbies.
Roderick heeft het con-gevoel goed kunnen weergeven en een wereld weten te bouwen vanuit een simpel congresgebouw.
Ik heb dan ook gelijk deel 2 en 3 op mijn wishlist gezet.