Jennifer is door haar ziekte Alzheimer met vervroegd pensioen gegaan. Haar zoon en dochter doen hun best om met haar stemmingswisselingen, verwarring en zwerftochten om te gaan, maar hebben zo hun eigen problemen. Met Amanda heeft Jennifer een jarenlange haat-liefde verhouding. Jennifer gaat geestelijk en lichamelijk erg hard achteruit, zodat zij opgenomen moet worden in een verpleeghuis. Het is een hartverscheurende vertelling over een vrouw wiens wereld langzaam vervaagd. Uiteindelijk blijft er niets van haar persoonlijkheid over. Op een dag, als Jennifer nog thuis woont, wordt Amanda dood gevonden. Omdat vier vingers op vakkundige manier zijn geamputeerd valt de verdenking op Jennifer. Helaas voor de recherche kan de vrouw zich niet herinneren of ze betrokken is geweest bij de moord.
Origineel is het dat alle vier de delen in het boek bestaan uit korte fragmenten die verteld worden vanuit het perspectief en de alsmaar wisselende en slechter wordende gemoedstoestand van Jennifer. Hierdoor ontstaat vanaf de eerste pagina een beklemmende sfeer ontstaat waar je compleet in ondergedompeld wordt.
Ik vond Hersenspinsels een mooi en aangrijpend boek. Voordat ik het boek ben gaan lezen heb ik mezelf eerst wegwijs gemaakt in de ziekte die Alzheimer wordt genoemd. Hierdoor had ik wel de indruk dat ik me beter kon verplaatsen in de wereld van Jennifer. Al die korte visioenen en flashbacks lezen wel wat moeizaam, maar het verhaal is gewoon héél erg goed. Het goede aan het boek is dat je door het lezen niet alleen maar een goed beeld krijgt van Alzheimer, maar dat je ook nog eens spannend boek leest over een moord. Knap!Door haar persoonlijke ervaring is het knap van Alice LaPlante hoe goed zij zich heeft ingeleefd in de beleving van iemand die aan alzheimer lijdt. Het is een spannende, aangrijpende en ontroerende roman,waarvan ik zeker heb genoten, maar mag de naam thriller niet dragen.