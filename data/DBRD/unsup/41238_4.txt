Toon Tellegen is de meester van de fabel. Vanaf zijn eerste kinderboek, Er ging geen dag voorbij: negenenveertig verhalen over de eekhoorn en de andere dieren (1984), spelen dieren de hoofdrol. Zo ook in Op een ochtend vroeg in de zomer, dat vorig jaar verscheen. Zoals we inmiddels van Tellegen gewend zijn, wordt er in dit boek ook weer op los gefilosofeerd en worden er veel feestjes gegeven en taarten gegeten. In 23 losse verhalen projecteert Toon Tellegen menselijke eigenschappen op onder andere een aardvarken, een walvis en een schildpad. En wat doet hij dat weer knap. In verhaaltjes die meestal slechts een bladzijde beslaan, zet hij een karakter neer.

Wat dacht je bijvoorbeeld van de duizendpoot die steeds maar zijn pootjes blijft tellen en elke keer op een ander aantal uitkomt. En dan moet hij weer een brief schrijven aan de andere dieren om te vertellen dat hij voortaan als duizendtwaalfpoot door het leven gaat.

Lees verder op mijn site