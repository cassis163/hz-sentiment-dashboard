Yasmine via de site van haar moeder: Om met de deur in huis te vallen: Ik vond het tweede deel veel beter dan het eerste deel van het boek. Waarom? Omdat het spannender in het tweede deel was, het had meer vaart en we waren een beetje klaar met de problemen die Vega Jane (de hoofdpersoon) heeft. Die worden in het eerste deel breed uit de doeken gedaan. Het is de eerste keer dat ik van David Baldacci een fantasy lees. Tot nu toe alleen een thriller of twee. De dieren die hij aanvoert in dit boek hadden best een katern achter mogen hebben met beschrijvingen en een kaart van het moeras had de spanning best opgevoerd. En ik vindt dat dit bij een fantasy hoort. Het is best een goed boek. In zoverre dat ik het als rapportcijfer een 7.5 geef. Het eerste deel van het boek houd een hoger cijfer een beetje tegen. Maar het tweede deel heeft mij zeker zo nieuwsgierig gemaakt dat ik het volgend boek zeker ga halen en lezen.