Ik, op mijn beurt, begrijp de zeer lage waardering van de andere bezoekers niet. Ook ik vind het boek geen meesterwerk. De karakters zijn mijns inziens erg stereotiep neergezet, en het verhaal laat je niet op het puntje van de stoel zitten. Maar ik vond het prettig lezen, en het is weer eens wat anders dan de spannende whodunit thrillers die je vaak ziet. Het verhaal geeft je een goede inkijk in wat voor wespennest je je steekt als je je bezighoudt met de drugscriminaliteit, en tevens hoe gewone jongens hiermee in aanraking komen vanwege hun omgeving. Als je echter een verhaal in de stijl van Robert Ludlum verwacht dan kom je bedrogen uit.