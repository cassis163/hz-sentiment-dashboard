"Ze wilde niet t√© enthousiast zijn; ze had tenslotte een reputatie hoog te houden." ~ p27.

Absoluut een heerlijk hap-slik-weg boekje. Geen literair hoogstandje en vooral ook niet te veel van verwachten, maar dat doen we nooit bij chicklit toch?

"Sam kneep haar ogen tot spleetjes en gaf hem de gemeenste blik die ze had; een blik waar in Nederland iedereen voor weg zou kruipen." ~ p44.

Leven al prinses in Texas gaat over Sam die na de scheiding van haar ouders met haar moeder mee moet naar Texas, oftewel: The middle of nowhere. Sam heeft in Nederland een heus prinsesses status opgebouwd en vindt het maar niks dat ze naar het land van de zwetende en stinkende cowboys moet. Ze zal alles op alles zetten om ook in Robstown haar prinsessen status weer te bereik, alleen is die kansloze cowboy Scott toch wel vreselijk aantrekkelijk...
Zoals alle boeken van Debora Elisabeth is ook dit boek niet echt in 1 genre te proppen, en vind ik het een mix van YA/NA chicklit. Het eerste deel van het boek vond ik nogal oppervlakkig en miste ik de wereld om Sam heen in het verhaal. De focus lag heel erg op haar, uh... zonder spoilers... "hormonen". Pas halverwege het boek kreeg het verhaal wat meer body, werden overige personages wat meer zichbaar en werd er iets meer wereld gebouwd om Sam en haar gedachte. Kortweg: het verhaal kreeg wat meer inhoud. Jammer, want de basis is erg leuk en had absoluut meer uitgehaald kunnen worden. Het voelt als een verhaal en nog niet echt als een boek, neemt niet weg dat het een leuk verhaal is om te lezen!

"Het was duidelijk: ze kreeg eindelijk eens een portie van eigen deed, en daar zou ze mee moeten leren leven. Karma was een bitch." ~ p139.

Ik denk dat er absoluut een leuk begin is gemaakt in deze nieuwe richting, en dat we dit soort boeken altijd wel tussendoor willen lezen. En vooral met de sexy cover! Hij krijgt van mij dan ook de stempel "gewoon" goed, met 3 sterren.