Soms komt er een item of een boek op je pad, waar je het gevoel heb iets mee te moeten (willen) doen. Dat was overduidelijk het geval met ‘Charlotte en de magische droomsokken’ van Louisa Perreyn. Het is een boek voor alle leeftijden en voert je mee in de wereld van een hooggevoelig kind.

Charlotte is hooggevoelig en wordt in haar jonge leventje begeleid door haar opa, die haar ‘de magische droomsokken’ aanreikt als middel om te groeien en om te leren gaan met haar talent. Wanneer ze samen een rustig plekje opzoeken en de magische sokken aantrekken worden ze geleid door de dromen van Charlotte, maken ze veel avonturen mee en komen ze wonderlijke wezens tegen als de Paradijsvogel, die alles weet en Samuel de Grote, magier en groot ziener met zijn dienaar Apollo, een grote zwarte vogel.

Elk hoofdstuk van het boek wordt voorafgegaan door een mooie prent en bevat een levensles vergelijkbaar met een sprookje, maar dan op een hele uitvoerige manier bescheven. Hoe Charlotte kan communiceren met dieren, tevoren gebeurtenissen aanvoelt komen, de betekenis van haar droom, het bestaan van Engelen, het verwezelijken van dromen, het hebben van een tweelingziel, het benutten van haar talent voor healing, hoe en waarom Charlotte goed voor zichzelf moet zorgen en nog veel meer.

Ik heb het boek in drie late avonden uitgelezen waarschijnlijk met een glimlach om mijn mond. De schrijfster maakte het mij heel makkelijk om mee te voeren tijdens de droomvluchten van Charlotte. Dit zal ongetwijfeld komen door de hooggevoeligheid van Louisa Perreyn zelf. Ze maakt het talent/ de handicap hooggevoeligheid erg inzichtelijk voor buitenstaanders, maar belangrijker nog probeert haar gelijkgestemden en hun omgeving hiermee ook handvatten aan te reiken. Louisa is bij het schrijven geholpen door haar eigen opa, aan de andere zijde. Het boek is een onderdeel van een uniek Groeiprogramma: Een heleboel gevoel is cool, trainingen voor volwassenen en kinderen, zie voor meer informatie hierover op louisaperreyn.com en neem gelijk een kijken op Thedreamnetwork.org een initiatief van Louisa waar grote en kleine dromers samen proberen hun dromen waar te maken vanuit het pay it forward principe.

‘Charlotte en de magische droomsokken’ kan ik aanraden aan iedereen met kinderen, die werkt met kinderen of zelf kind is geweest. Charlotte is trouwens ook nog te volgen op haar eigen Facebookpagina. ‘Charlotte en de magische droomsokken’ is uitgegeven door Metatron Uitgeverij.

/Lmcmr