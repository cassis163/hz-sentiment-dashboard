Prettig leesbare thriller. Niet al te diepgaand en vlot geschreven verhaal over aanklager Kerry McGrath, een gescheiden vrouw met een dochtertje. Zij bijt zich vast in de zaak van de waarschijnlijk ten onrechte voor moord veroordeelde Skip Reardon. Hij zou zijn vrouw in een jaloerse bui hebben gedood, maar na tien jaar blijken er meer mogelijke verdachten te zijn.

Mary Higgins Clark schrijft prima detectives met interessante karakters en verschillende, door elkaar lopende plotten. Daardoor moet je de aandacht er, ondanks de vlotte schrijfstijl, goed bijhouden. Soms maakt ze zich er een beetje gemakkelijk vanaf door niet al te diep op zaken in te gaan, maar al met al vermakelijke leesstof.