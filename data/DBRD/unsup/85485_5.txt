Dit boek is pas een paar weken geleden verschenen en krijgt de ene na de andere juichende recensie. Terecht, heb ik inmiddels geconstateerd. Zodra je er eenmaal begin begonnen bent, m√≥et je verder.

Schaduwen vertelt het verhaal van Ellen Groenenboom, die als jong meisje door een onbekende man is verkracht. Ze heeft deze vreselijke ervaring verwerkt/verdrongen, zodat ze in haar volwassen leven geen rol meer lijkt te spelen. Niets is echter minder waar. Op een dag ontvangt ze een dreigmail, en kort daarna wordt tijdens een boswandeling een van haar honden door een wildvreemde doodgeschoten. Dat is het begin van een reeks gebeurtenissen die Ellens rustige leventje volledig overhoop gooit. Uiteindelijk weet ze nauwelijks meer wie ze nog kan vertrouwen, en vreest ze zelfs voor haar leven.

De hoofdstukken van Schaduwen zijn vrij kort, maar laten je telkens met vragen achter, waarna een volgende verteller (het verhaal wordt door vier personages verteld, waarbij de hoofdrol is weggelegd voor Ellen Groenenboom) het verhaal overneemt, zodat je nieuwsgierigheid voortdurend in stand wordt gehouden.
Een ware pageturner, spannend tot de allerlaatste bladzijde!