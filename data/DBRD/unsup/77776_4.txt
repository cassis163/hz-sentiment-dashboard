Laten we bij het begin beginnen. Dit boek is spannend en daar is geen twijfel over mogelijk. Ook is dit boek enorm goed geschreven, de zinnen zijn pakkend en de hoofdstukken helder en kort. Toch heeft het dingen waardoor het net aan de 4 sterren maar haalde en absoluut niet ging voor 5. Ik zal het uitleggen.
Nu ja eigenlijk valt er niet superveel uit te leggen. Het is de eerste keer dat ik een boek lees die ondanks het goede verhaal soms te voorspelbaar is en soms ook te compleet over de top gaat in de verhaallijnen. Het is allemaal een beetje te toevallig te noemen. Het idee in basis van het verhaal is gewoon sterk, waarom opeens een detour die gewoon niet serieus te nemen is en waar een strak plot gewoon het boek simpeler en sterker zou houden? Het idee daarachter gaat een beetje aan mij voorbij.
In een strak goed plot is het natuurlijk fijn om wel dingen te zien gebeuren waarvan je niet wist dat het zo zou lopen maar de twists en wat erna gebeurde waren vaak van mijlenver te spotten. Het bouwt niet echt intrigue op. Er waren uitzonderingen in het verhaal maar die waren spaarzaam.
Dat zorgde er voor dat je een boek had die makkelijk weglas maar dat wanneer je het weer oppakte je niet het iniatief voelde om het weer op te pakken omdat je toch wou weten hoe het verder ging. Een goede thriller heeft dat nodig.
Al bij al een spannend goed boek die goed geschreven is en makkelijk te behappen voor fans van de snelle thriller, maar niet voor zij die meer complexiteit willen in hun thrillers en rillingen op de rug soort van spanning.