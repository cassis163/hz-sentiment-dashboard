La Plante slaagt er in om een vrij origineel gegeven tot een goed boek om te kneden, met de nodige plotwendingen en verrassingen. Ook al zijn de hoofdpersonages per definitie de 'slechten', toch leef je met ze mee en hoop je dat ze slagen in hun opzet. Mij heeft het alvast veel leesplezier geschonken. Na het boek zag ik ook de film en daar kan ik kort zijn. Hij was niet slecht, maar staat zeer ver af van het boek. Dat de personages anders gekozen waren, kan ik begrijpen als je momenteel in Hollywood multicultureel correct wilt zijn, maar waarom het verhaal niet het boek kon volgen is me volslagen onduidelijk. Enig lichtpunt is nu, dat al wie de film al zag,toch nog het boek kan lezen zonder te weten wat er komt ,of hoe het afloopt.