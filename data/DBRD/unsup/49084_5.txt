Na "het keukenhuis" en de "keukenmeidenroman" stond dit boek al even op mijn verlanglijstje. En terecht: wat een indrukwekkend boek over de slavenhandel uit Afrika, slavenarbeid in Amerika, strijd tussen Amerikanen en Engelsen, de gruweldaden die mensen elkaar aan kunnen doen, Nova Scotia, Freetown, de Abolitionisten. Je leeft enorm mee met de hoofdpersoon Aminata Diallo van het 11 jarige meisje in Bayo tot "oude" vrije vrouw in Londen en je krijgt diep respect voor deze vrouw en haar kracht om door te gaan ondanks de gruwelijkheden die zij mee maakt.