Ondertussen ook De vrienden van Matty & andere spannende verhalen gelezen van Nicci French & Camilla L채ckberg. Best grappig als je beseft dat ze met drie aan zo een dun boekje hebben geschreven...

Het beroemde thrillersduo Nicci French en de Zweedse thrillerkoningin Camilla L채ckberg zijn niet op hun best in dit boekje, maar tonen toch, en vooral deze laatste dan, in weinig ruimte dat ze wat in hun mars hebben.

De verhalen van Camilla L채ckberg bevielen nog het meest, met als uitschieter het originele 'De lunchroom van de weduwen'. De droom over Elisabeth en Een echte rotdag zijn echt ook wel ok maar hebben toch nog wat te weinig body in vergelijking met haar uitstekende thrillers.

Nicci French' verhalen zijn in dit boekje duidelijk zwakker, en voornamelijk onaf! Je blijft telkens met een dubbelzinnig einde zitten waarvan je niet echt een idee hebt wat de schrijvers er nu mee willen zeggen. Hun sfeerschepping blijft wel mysterieus en duister, net zoals in hun literaire thrillers, maar er ontbreekt hier net toch wat te veel aan. Jammer voor lezers die hen hierdoor wat beter zouden leren kennen, want deze verhalen zijn volgens mij niet representatief voor hun literaire thrillers die meestal wel heel goed bevallen.

Kortverhalen schrijven, het is een kunst op zich, die niet iedereen gegeven is.

Inhoudstabel:
Nicci French: Het laatste avondmaal, De vrienden van Matty, Midden in de winternacht
Camilla L채ckberg: De droom over Elisabeth, De lunchroom van de weduwen, Een echte rotdag