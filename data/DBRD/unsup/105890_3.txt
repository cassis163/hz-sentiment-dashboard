Handy Handy is een oude Indische man in Nederland. Hij heeft zijn eigen toko waar enkele van zijn vrienden dagelijks de tijd slijten. Handy heeft de oorlog meegemaakt, de overheersing van de Japanners en daarna de onderdrukking van de IndonesiÃ«rs. Hij heeft veel dingen gezien die een mens normaal niet meemaakt in zijn leven, die hem achtervolgen.
Op een dag opent vlak over zijn toko een Japans eethuis. Hij verklaart de eigenaars als het ware de oorlog en begint met pesterijen.
Handy speelde steelgitaar in een band, de Honolulu King, samen met tween van de mannen die de hele dag in de toko zitten. Zijn vrouw Christine is in een bejaardentehuis opgenomen, dement. Hij bezoekt haar dagelijks, maar ze herkent hem niet meer. Ook zijn dochter en kleindochter zijn vreemden voor haar.

Op een dag krijgt hij het voorstel van een broeder om toe te treden tot de vrijmetselaars. Handy weet amper wat het is, maar hij moet nieuwe richting zoeken in zijn leven en treedt toe. Na ongeveer een jaar wordt er van hem verwacht dat hij een werkstuk doet, een bouwstuk noemt dat in vrijmetselaars termen. Daar biecht hij moorden op.
Zelf is hij opgelucht dat dit eindelijk van zijn geweten is. Hij herhaalt zijn biecht nog eens voor zijn vrienden en familie en niet iedereen reageert er zo goed op.
De vrijmetselaars zitten er ook mee in hun maag. Moeten ze hem als lid verwijderen of blijven ze zwijgen want alles wat binnen de vrijmetselaars wordt gezegd is geheim.

Het boek is gebaseerd op waargebeurde feiten.