De profetie vertelt over een Queen of light en een Queen of Blood.
Rielle leeft aan het hof, is verliefd is op een onmogelijke liefde en door hem te beschermen komt zij erachter dat zij over wonderbaarlijke en zeer sterke krachten bezit. En wat is het toch met de stem die zij steeds hoort?
Om uit te zoeken of zij één van de koningen uit de profetie is wordt zij onderworpen aan de meest gruwelijke proeven. Weet zij de elementen te beheersen? Als zij niet slaagt, zal zij dit met haar leven moeten bekopen.

Duizend jaar later maken we kennis met Eliana. Het verhaal over Rielle is een legende geworden. De magie bestaat niet meer.
Eliana heeft er alles voor over om haar broertje Remy te beschermen. Remy houdt onvoorwaardelijk van zijn zus en hij houdt haar met beide benen op de grond. wat ook nodig is gezien Eliana een premie jager is.

Het blijkt dat de jonge vrouwen veel met elkaar gemeen hebben, ook al zijn hun levens een millennium van elkaar gescheiden. Beide moeten een strijd aangaan die levens zal veranderen. Is er in al die jaren wel daadwerkelijk zo veel veranderd in de wereld? Zal de profetie uitkomen?

'In these dark times, not even the light of the Sun Queen is as powerful as the light waiting inside our deepest hearts if we only have the courage to look for it.’

Het boek vertelt het verhaal in twee delen, namelijk over Rielle en over Eliana. De hoofdstukken wisselen elkaar in een mooi tempo af. En elk hoofdstuk begint met een citaat.
Wel vind ik dat de verhaallijnen over Rielle en Eliana, zeker in het begin, erg anders zijn in energie. Verder is het een hele prettige schrijfstijl. De cliffhangers waarmee de hoofdstukken eindigen maken dat je echt wilt weten hoe het verder gaat.
Vanaf het midden beginnen de verhaallijnen in balans te komen. Beide dames spreken aan. Rielle bij wie haar krachten duidelijk tot volle wasdom komen en moeten worden bewezen. Eliana die naast executeur ook een gevoelig en onzeker meisje is en vecht voor de mensen van wie zij houdt. Beiden hebben positieve en negatieve kanten die ze juist menselijk maken en dat vind ik persoonlijk het mooiste. Alle personages in het verhaal hebben duidelijke grijstinten.

Een puntje van kritiek is hoe weinig er in al die jaren in de wereld is veranderd. Door ontwikkeling en ervaringen is de denkwijze van mensen anders geworden en er is sprake van een bepaalde evolutie ten goede en ten kwade. Daartegen zijn zaken als producten, vervoer en behuizing nagenoeg niet veranderd.

Furyborn wordt aangeduid als een Young Adult, maar zit wat mij betreft tussen Young Adult en volwassen fantasy in. Ik ben ervan overtuigd dat beide doelgroepen van dit verhaal zullen genieten.
Het is een spannend boek dat je aandacht pakt, dat als je het aan de kant legt, je er nog over nadenkt. Een boek over sterke jonge vrouwen waarbij bijzondere krachten zich manifesteren en die hun plaats in hun wereld opeisen.