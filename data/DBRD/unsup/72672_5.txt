Tweede boek van Warrior Cats in een dag uitgelezen omdat ik er echt helemaal inzat! Het boek begint meteen waar het vorige deel is opgehouden, dus om dit deel te lezen moet je het vorige deel wel gelezen hebben. Dit verhaal is weer even sterk als het vorige, loyaliteit, geheimen, tragedies en vriendschappen staan weer voorop! Je wordt meegezogen door Vuurhart, de poesiepoes die is opgeklommen tot krijger en een leerling krijgt. Maar het kwaad ligt op de loer, en het hele boek door zit je in spanning wat er nu weer gaat gebeuren en of het wel goed afloopt. Door wederom een open einde blijf je weer met vragen zitten en ben je niet voldaan.. Daarom maar snel deel 3 openslaan en kijken hoe het Vuurhart en de Donderclan verder zal vergaan!