Ik heb best lang over dit boek gedaan, maar dat was meer omdat ik zelf niet elke dag de tijd had om te lezen. Het nadeel was dat ik soms weer moeilijk in het verhaal kon komen, maar eenmaal een aantal pagina's gelezen wist ik het ook wel weer.

Sommigen zeggen dat de Selectie hetzelfde idee is als de Honger Spelen. Ik vind dat echt enorm meevallen. Ja, het idee van familie achter laten is niet fijn maar verder heeft het er naar mijn idee niets mee te maken. Het gaat niet om leven of dood.

Ik vond het een fijn boek om te lezen en het wilde me meteen het vervolg deel laten lezen. Ik vond sommige delen van het boek wel langdradig maar voor het grootste gedeelte was het echt een fijn boek!