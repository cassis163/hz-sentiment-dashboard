John Brosens liet al eerder zien dat hij vrouwelijk denken en voelen geloofwaardig op papier krijgt. Hij heeft dit vermogen in Zwart fortuin optimaal benut; de weergave van stress rond boulimia is reÃ«el, zijn weergave van de relatie tussen hartsvriendinnen die onder druk komt te staan al even waarheidsgetrouw. Zwart fortuin is een boek met een donker perspectief en een sombere visie op de oprechtheid van de mensen om ons heen. Collega's, buren, familieleden en vrienden lijken slechts op eigen voordeel uit te zijn. 'Het is de schuld van het kapitaal' zou een mooie ondertitel zijn geweest. Fraai 'omgekeerd plot'; een vlotte stijl die je als lezer gemakkelijk tot doorlezen verleidt. Brosens is niet met wie dan ook te vergelijken.