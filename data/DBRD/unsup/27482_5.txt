Met hoge verwachtingen was ik begonnen in “Glashard “van Corine hartman en ik vond het weer een geweldig boek!

Glashard is het tweede deel van een serie boeken en het vervolg op ” Bloedlijn “ .
Hoofdpersoon is rechercheur Jessica Haider.
Om toe te treden tot Sagilia, een geheime organisatie die wil afrekenen met criminelen,zal Jessica zich eerst moeten bewijzen.
Haar taak is erachter te komen hoe en wat er aan de hand is met een Antwerpse diamantair die bloeddiamanten zou verhandelen.
Keihard treedt Jessica op, om daarna ook haar gevoelige kanten te laten zien.
Als je begint te lezen moet je gewoon doorlezen, een keiharde thriller waar het nodige in gebeurt.
Zal Jessica haar doel bereiken, dat vraag je je regelmatig af.
Er dreigt altijd gevaar, je voelt de emoties en als je denkt hoe gaat dit aflopen krijgt het verhaal een andere wending.
Het is een meeslepend,boeiend verhaal dat je niet loslaat en doort het open einde kijk ik uit naar het volgende boek, maar we zullen moeten wachten tot volgend jaar.