Wat een leuke kinderen zijn het: Luuk en Lotje. Op de voorkant van dit prentenboek spelen ze met de bladeren en hebben ze plezier.
Ruth Wielockx heeft een vrolijk verhaal geschreven over de herfst. Zo herkenbaar voor jonge kinderen.

Luuk en Lotje ontdekken tijdens het spelen in de tuin een egeltje. Hij maakt zich klaar voor een winterslaap en de tweeling wil dit diertje wel helpen!

Het verhaal is goed voor te lezen. De zinnen zijn niet lang en jonge kinderen zitten meteen in het verhaal, “ze spelen met Luuk en Lotje mee in de tuin”.
De illustraties van Ruth zijn prachtig. Een boom vol warme kleurrijke blaadjes, pompoenen die schitterend oranje zijn en twee kinderen die op elke bladzijde eruit springen!

Kortom: Een fantastisch prentenboek, wat iedereen wil voorlezen die van de herfst houdt!