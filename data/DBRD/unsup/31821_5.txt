Threes Anna is een echte verhalen verteller. Paradijsvogel, haar 7de roman, is een boek dat je vanaf de eerste tot de laatste pagina meeneemt naar een totaal onbekende wereld, die veel dichterbij blijkt te zijn dan je in eerste instantie dacht. Iris, de hoofdpersoon, geboren in Nederland maar al jaren woonachtig in USA, leidt een luxueus leven in een senioren gemeenschap, tot haar man sterft en haar achterlaat met extreme schulden. Kom daar maar eens uit! Het is prachtig te zien hoe dit boek als een ware road-movie over de bladzijden scheurt en ons laat zien hoe deze vrouw, via totaal onverwachte wendingen, zichzelf uit het moeras omhoog trekt.