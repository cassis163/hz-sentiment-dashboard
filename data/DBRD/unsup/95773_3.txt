Grace geniet van haar leven : ze heeft een boeiende job, heeft een zeer nauwe band met haar zusje Millie en woont in een gezellig huis in Wimbledon. Op een dag ontmoet ze de charismatische advocaat Jack. Vanaf dat moment wordt haar leven overvloedig gevuld met liefde, cadeaus, aandacht, … ze zijn uitermate gelukkig zodat het koppel redelijk snel beslist te huwen en te verhuizen naar hun droomhuis. Na de trouwpartij vertrekken ze stante pede op huwelijksreis naar het mooie Thailand waar Grace geconfronteerd wordt met een persoon die ze dacht te kennen. Voor hun vriendenkring en familie leiden ze het perfecte huwelijk, nochtans blijkt er toch het één en ander niet te kloppen.

‘Achter gesloten deuren’ wekt één en al weerzin op en is ongetwijfeld een psychologische thriller. De hoofdstukken wisselen steeds tussen het heden en verleden zodat naar het einde toe het hele verhaal mooi bij elkaar komt. Een handvol personages vult het boek waardoor het zeer zeker geen wirwar is aan namen wat het lezen nog aangenamer maakt.
Je volgt Grace op de voet, je voelt meteen dat er iets niet in de haak is. BA Paris hanteert dergelijke manier van verwoorden, schrijfwijze dat je haast de adem en vrees van Grace aanvoelt. Het is dan ook de onmacht van het hoofdpersonage, het afgrijzen en de nieuwsgierigheid naar de afloop van het verhaal dat je doet verder lezen zodat het boek in één ruk uit is, ècht op het puntje van m’n stoel zitten van spanning deed ik niet…vandaar ook geen 4, maar toch een zeer terechte 3 sterren.