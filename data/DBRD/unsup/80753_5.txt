Dit boek heb ik voor de leesclub gelezen en wat een boek, een parel. Ik had geen ervaring met het lezen van "historische romans" dus dit was ook de eerste die ik heb gelezen. En ik moet wel toegeven als ze allemaal zo lezen als een sneltrein, je zo raken en toch een stuk geschiedenis meegeven ben ik fan. Sara Louisa du Faget leeft een saai, welgesteld leven in 's-Gravenhage onder het beschermend oog van haar ouders. Haar leven bestaat uit zoveel mogelijk de stand hoog te houden terwijl haar moeder voor haar een geschikte levenspartner aan het zoek is. Sara wil gewoon weg en ze vecht voor een minder saai bestaan. Dan hoort ze van het tweede verblijf van haar ouders "het Hof van Assendelft" dit ziet ze direct als een kans om onder het plak van haar ouders weg te raken. Samen met haar vriendin Hille vertrekt ze voor een tijd naar het Hof, om daar de restauraties van het Hof op te volgen. Voor Sara een kans om haar grenzen te verleggen, om een totaal ander leven te leiden, zeker als ze daar haar grote liefde Dirk leert kennen. Je hebt na de eerste bladzijdes direct een voeling met het karakter van Sara. Het verhaal is zo prachtig en voor ik aan het boek ben begonnen, heb ik wel direct een foto van het "Hof van Assendelft" gaan opzoeken om me een beeld te kunnen vormen. Een beeld dat ik doorheen het boek heb meegenomen, de schrijfster neemt je zo mee in het verhaal, dat je de trappen echt hoort krakken. Geen zeemzoet romannetje maar een prachtig liefdesverhaal met een mooi vleugje geschiedenis, ik kon het boek gewoon niet wegleggen en op twee dagen had ik het "Hof" verlaten, een echte aanrader en voor mij dan ook een dikke 5 sterren waard.