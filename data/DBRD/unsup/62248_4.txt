Het Godinnenoffer
Eindelijk koningin, eindelijk vertrouwen dat Henry dan toch van haar houdt, maar nu opgesloten op het eiland van Kronos. Zwanger van Henry, verraadden door Ava en geteisterd door Calliope. Kate’s leven is hel, en niet op de goede manier. Kronos doet er alles aan om de wereld te vernietigen, maar hij wil ook Kate en als hij haar een voorstel doet, ligt het lot van de wereld in haar handen. Als ze bij Kronos blijft vernietigd hij alsnog de raad, maar mag ze haar kind houden, en laat hij de mensen met rust. Als ze weigert vernietigd hij alles in zijn weg. Ze moet een andere manier vinden, maar vind ze die op tijd? Of is alles voor niets.

De godinnentest werd mij aangeraden door heel veel mensen. En toen ik het eindelijk oppakte heb ik alle vier de boeken in vier dagen gelezen. Ik kon ze niet neerleggen. Het leest heerlijk weg! De schijfstijl van Aimee Carter is zeer aangenaam. Je maakt kennis met de wereld van de goden door Kate en ze geeft de lezer een nieuwe wereld om in te duiken, zonder het langdradig of saai te maken. Je wil meer te weten komen over alles wat er gebeurd, en gebeurd is. Je voelt Kate’s verdriet, vreugde, liefde, vriendschap en doorzettingsvermogen. Het is een ijzersterke serie.

De karakters zijn stuk voor stuk geweldig en geloofwaardig. Geen enkel ding word te veel of te weinig gezegd in deze serie.

De relatie tussen Kate en Henry is erg goed opgezet. Het begint vrij snel, maar word daarna langzaam opgebouwd. Ze leren elkaar kennen en groeien naar elkaar toe. Vrij lastig voor Kate omdat ze het gevoel heeft dat ze in Persephone’s schaduw staat en continue met haar word vergeleken. Henry wil niet dezelfde fouten maken met Kate als hij met Persephone heeft gemaakt. Ookal raakte ik soms gefrustreerd met wat er gebeurde, blijft Carter enorm goed in karakter. Wat de meeste in het boek, en er buiten vergeten is dat Kate nog maar 17/18 is, en ze geweldig met de dingen omgaat voor haar leeftijd, zeker ook met de zwangerschap. Ze heeft het recht om over sommige dingen onzeker te zijn, daardoor blijft ze ook gelovig.

Maar ook de relatie met de andere is geweldig opgezet. Volgens Kate kan haar moeder alles, maar als ze doorkrijgt dat haar moeder een godin is en haar eigenlijk heeft gekregen alleen voor Henry, merkt ze dat haar moeder ook gebreken heeft, en hier neemt Kate een stuk volwassenheid. Met Ava en James die voor humor zorgen, brengen ze wat verfrissends in het boek dat zeker aangenaam is. Kate’s aanvaringen met Walter waren ook hoogte punten in deze serie, zeker in het tussen verhaal (1.5). Hieraan merk je wel dat Walter inderdaad ook haar vader is, zoals ze later pas te horen krijgt.

Boek 1 geef ik 5 sterren en boek 2 & 3 4 sterren. Boek 1 heeft een geweldig begin en overschaduwt 2 en 3 voor mij, neemt niet weg dat ik alle boeken ijzersterk vind.

Carter heeft geweldige mythes genomen en er een eigen draai van gemaakt. Ik heb het met plezier gelezen en zou het zeker aanraden aan anderen.