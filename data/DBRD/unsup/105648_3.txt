Advocate Frieda Degraeve en stagiair Seppe Verdonck verdedigen een Gentse prostituee die een fortuin geÃ«rfd heeft van een vermoorde pastoor, zeer tegen de zin van diens neef. Tijdens het onderzoek duiken verder nog op: een stalker, een heksenclub onder leiding van Frieda's zus en een omhooggevallen collega-advocaat.

Marthe Maeren, een Gentse advocate, debuteerde twee jaar geleden met Dode letter, een boek dat vooral opviel door het beeld dat Maeren bood van de Belgische justitie. Ook in Dode hand komt Maeren daar natuurlijk op terug, met amusante verhalen over de ons-kent-ons-sfeer in de gerechtswereld. Dode hand is een keurige advocatenthriller met een verrassende plot, maar de show wordt vooral gestolen door Frieda Degraeve, een moderne vrouw die haar mannetje weet te staan. Daar zitten vast nog goede verhalen in.