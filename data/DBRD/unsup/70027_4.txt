Aaron Falk komt na jarenlange afwezigheid terug naar Kiewarra.
Dit dorre Australische plaatsje haalt nare herinneringen naar boven bij Aaron en eigenlijk wil hij snel weg. Hij komt enkel naar de begrafenis van zijn jeugdvriend Luke en zijn “perfecte” gezinnetje. Toch loopt alles anders dan verwacht . Op vraag van Lukes vader ,die niet gelooft dat zijn zoon zijn gezin vermoordde, begint Aaron een onofficieel onderzoek. Al snel krijgt hij hulp van Raco,de brigadier van dienst . Samen spitten ze de zaak uit maar ze worden vaak tegengewerkt door verschillende bewoners. Ellie, een jong meisje, is in het verleden gestorven en velen denken dat Aaron hier bij betrokken was. Natuurlijk zijn er ook andere geheimen die ontdekt worden door het duo. De wantrouwige bewoners uit dit plaatsje geven stilaan hun raadsels prijs. Heel het verhaal draait rond de gebeurtenissen uit het verleden en wat dit nog teweegbrengt in het heden. De karakters worden duidelijk geschetst en je voelt de angst,wanhoop,schuldgevoelens en zelfs haat van Kiewarra in heel het boek. Wat voor mij heel goed neergepend was en subtiel als rode draad door het boek liep was de blik van iedereen op de waarheid. “Is jouw waarheid wel juist of zit het toch anders”? dacht ik vaak tijdens het lezen.

Of er een verband is met Ellie en hoe het zit met het gezinsdrama dat wordt stukje bij beetje prijs gegeven . Dit is een verhaal met onderkoelde emoties wat mij voortdurend in zijn greep hield. Vanaf de eerste zin werd ik mee het verhaal ingezogen tot aan de finale. Het boek is prachtig opgebouwd uit passages in het nu maar ook flashbacks die samen heel het verhaal vertellen. Je ziet de personages tot leven komen en worstelt mee met hun gevoelens. De impact van de droogte op het dagelijkse leven is ook mooi weergegeven door allerlei zinspelingen op de natuur en de weergeven details.

De filmrechten van dit debuut zijn verkocht aan 22 landen en ik kijk er naar uit om dit verhaal op het witte doek te zien.. Tijdens het lezen was ik vooral gefocust op de karakters en ik ben benieuwd of de film een andere ervaring geeft.

Wil je een goed geconstrueerd raadsel oplossen met verschillende plot twists dan is dit een boek voor jou. Hou je van een goede psychologische onderbouwing in een boek dan raad ik ook De droogte aan. Dit is een mysterieus verhaal waarbij de ingehouden spanning geleidelijk opgevoerd wordt en in een spetterend einde ontploft. Altijd is de onderhuidse dreiging aanwezig. Op elke bladzijde weet de schrijfster hoe dit subtiel te verwerken in het boek. Deze manier van vertellen zorgde ervoor dat dit boek me ontroerde of boos maakte en dat is een knap staaltje schrijfwerk.
Persoonlijk ben ik ongeduldig naar meer avonturen van Aaron en Raco.
Verwacht geen ontzettend origineel idee maar een fijn opgebouwd boek met een dramatische ontknoping.

Hartelijk bedankt De Perfecte Buren Leesclub en AW. Bruna dat ik dit boek mocht leren kennen.

****