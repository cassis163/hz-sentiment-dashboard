Robyn Carr heeft met het boek: Thuis in Virgin River een heerlijke "feeling good" boek geschreven.
De rouwende Melinda vlucht weg uit de hectiek van een miljoenen stad. Na aanvankelijke tegenslag en teleurstelling vindt ze in een ge√Øsoleerd liggend dorpje precies wat ze zoekt. Een nieuwe start.
Ze wordt gewaardeerd om wie ze is en wat ze kan. Haar werk geeft haar de voor haar noodzakelijke "adrenaline kick". Er gebeurt wat ze nooit voor mogelijk had gehouden: een helende werking voor haar gebroken hart en de liefde van haar leven.

Het boek is zo geschreven dat je je er in thuis voelt, de personages die erin voorkomen gaat zien als kennissen. Je kunt jezelf voorstellen dat je in het dorp zou wonen genietend van de natuur en het rustige leven. En al lezend kun je erbij horen.
Ik ben benieuwd naar de volgende boeken van Robyn Carr. Ik hoop snel nog meer over de levens van mijn "nieuwe vrienden" te lezen!