Het offer van Baobab is het eerste deel van een reeks geschreven door het schrijversduo Kathleen Stas en Kris Geluykens.
Het boek gaat over Marcus, die een militaire opleiding volgt en wordt gescout voor een opleiding tot spion op het SPAT. Maar door een domme overtreding moet hij eerst een periode naar het PAC, een opleiding voor mensen met een handicap. Marcus heeft hier natuurlijk geen zin in, maar het blijkt daar toch heel anders te zijn dan hij had verwacht...
Op het PAC gebeuren vreemde zaken. Samen met een journalist gaat hij op onderzoek uit. Al gauw komt hij erachter dat het SPAT zich hier ook bevindt en wordt hij meegezonden op een missie om een moord te voorkomen. En of dat lukt...
Het boek eindigt met een leuke cliffhanger, waardoor je zeker het vervolgdeel wilt lezen om te kijken wat er nu precies aan de hand is.
Het is een niet al te dik boek, waar je makkelijk in komt. Wel mist het hier en daar wat diepgang en is de vertaling zeker niet overal even mooi gedaan. Het boek is dan, naar mijn mening, 3 sterren waard.