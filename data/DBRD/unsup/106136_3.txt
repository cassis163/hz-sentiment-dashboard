Van Esther Verhoef had ik vooralsnog alleen maar thrillers gelezen. Dit boek is wat dat betreft dus wel van een ander kaliber. Maar goed, variatie is goed voor de mens. Het duurde een aantal hoofdstukken voordat ik in het verhaal zat, omdat ik moest ontdekken hoe het verhaal was opgebouwd. Het verhaal wordt verteld vanuit twee perspectieven: vanuit een jonge Claudia Konings in de jaren '80 en vanuit het perspectief van de succesvolle modeontwerper Claudia 'Vivian D.' Konings.

Ik vond het geen hoogstaand niveau qua verhaal, maar ik vond het verhaal wel goed genoeg om door te lezen. Ik wilde namelijk weten hoe zo'n jonge meid kon uitgroeien tot zo'n succesvol ontwerper. Langzamerhand kom je te weten hoe dit heeft kunnen gebeuren. Het plot was eigenlijk niet heel verrassend, maar toch leuk geschreven.

Al met al vond ik het geen boek van een literair hoogstaand niveau, maar het was het wel waard om een leesreis te maken door 453 bladzijdes. En, als muziekfanaat vond ik het leuk dat Esther hier en daar songteksten en andere muziekgerelateerde dingen in haar boek heeft opgenomen.