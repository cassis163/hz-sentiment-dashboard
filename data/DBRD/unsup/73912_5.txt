Wat is een tattooverzamelaar? Voor jij je dit af kunt vragen als lezer wordt de vraag op een heerlijk – gruwelijke – thrillerliefhebber manier beantwoord. Er ging een wereld voor mij open toen Alison Belsham me meenam naar de tattoo scene. Net als bij schilderijen in een museum zijn hier bekende artiesten met hun kenmerken. Daar heeft de nieuw benoemde rechercheur Francis (noem me geen Frank) Sullivan helemaal geen verstand van.
Als geluk bij een ongeluk is de vrouw die het eerste lijk vindt een kenner, iemand die dagelijks tatoeëert en verschillende artiesten en kun kenmerken kent. Ze wil er eerst niets mee te maken hebben maar naarmate het verhaal vordert wordt haar rol groter en de band met Francis intenser. Dat maakt dat de lezer uitgebreid vermaakt wordt. De spanning van de speurtocht naar de moordenaar, opgezweept door de cursieve teksten met zijn of haar gedachten en acties. De precieze beschrijvingen van de moorden en dan ook het mooie van 2 mensen die elkaar ontmoeten. De strijd tussen een jonge agent die promoveert en de oudere collega die had willen promoveren

Blijdschap en opwinding als ze eindelijk een aanwijzing hebben.’

We hebben hem toch, Chef?’
Francis schudde zijn hoofd. ‘Hij is hier niet’

Deze rechercheur valt weer op tussen de anderen omdat hij zijn steun in de kerk zoekt en zijn familie zoveel voor hem betekent, hij heeft te weinig tijd voor ze. Zijn onzekerheid bij de eerste zaak komt geloofwaardig over. Dit draadje nodigt uit voor meer delen over deze bijzonder zachtaardige man. Dat lees je steeds vaker, dat de rechercheur niet altijd meer de sacherijnige afgeleefde man is met relatieproblemen en een bierbuik. Francis is een verademing.

Alison Belsham heeft een krachtig debuut neergezet die een thema behandelt dat zich in een eigen wereld afspeelt. Ik ben benieuwd hoe ze dat in een volgende thriller zal gaan doen. Het boek moest een beetje op gang komen maar na de eerste hoofdstukken laat het je niet meer los. Ik heb de eerste 100 pagina’s in 4 dagen gelezen, was wat afgeleid maar de rest in een middag achter elkaar verslonden. Een geslaagd debuut met mogelijkheden om verder te groeien.