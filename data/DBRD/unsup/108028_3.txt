In a dark, dark wood there was a dark, dark house
And in the dark, dark house there was a dark, dark room
And in the dark, dark room there was a dark, dark cupboard
And in the dark, dark cupboard there was… a skeleton’.

Met dit rijmpje begint In een donker donker bos van debutante Ruth Ware.
Dit , samen met de aansprekende en onheilspellende cover , maakte me heel nieuwsgierig naar het boek.
Een spannende thriller, ik houd ervan.
Bovendien is het boek ook nog eens erg goed ontvangen in Engeland en Amerika, las ik.

Nora Shaw wordt uitgenodigd voor het vrijgezellen feest van een oude vriendin, Clare.
Omdat ze geen goede herinneringen aan Clare en het verleden heeft, twijfelt ze of ze zal gaan.
Ze vindt het ook een beetje vreemde uitnodiging, omdat ze Clare al tien jaar niet meer heeft gezien.
Maar na overleg met haar goede vriendin Nina, besluit ze toch te gaan.
Beiden reizen af naar een glazen huis in een donker, afgelegen bos, waar slechte verbindingen met de buitenwereld zijn.
Nora vindt het er griezelig, ze heeft geen goed gevoel over de situatie.
De sfeer in het huis is gespannen, spanningen die uiteindelijk resulteren in een moord.
Nora komt bij in een ziekenhuis, ze weet niet wat er is gebeurd, haar geheugen is weg.
Wel merkt ze dat ze wordt bewaakt, al begrijpt ze niet waarom dat zo is.
Langzamerhand krijgt ze haar herinneringen terug.
Daarbij neemt ze de lezer mee in haar zoektocht naar wat er gebeurd is.
Wie is er vermoord en wie is de dader?

Het boek is goed en vlot geschreven, de personages zijn goed beschreven en uitgediept, met name Nora komt goed uit de verf.
Verschillende tijdlijnen houden de spanning erin en zorgen ervoor dat je door wilt blijven lezen en wilt weten wat er gebeurd is.
Ik had er moeite mee het boek weg te leggen, ik werd helemaal meegezogen in het verhaal en wilde alleen maar doorlezen.
De spanning wordt langzaam opgebouwd, er wordt op een prettige en goede manier toegewerkt naar de uiteindelijke spannende ontknoping, die ik erg goed gevonden vond.
Ik heb het boek dan ook met veel plezier gelezen en kijk uit naar een volgend boek van Ruth Ware.