Móói boek over een 9 jarige jongen die zijn vader heeft verloren bij de aanslagen op het WTC in New York. Hij vindt na de dood van zijn vader een kleine sleutel in een envelop met Black erop en daarmee begint een lange zoektocht.
Nou zijn het niet deze feiten die het een mooi boek maken. Mooi vond ik de manier waarop hij niet alleen een roman schrijft met woorden, maar ook met beelden, korte zinnen en lege bladzijden. Samen geeft dat het verhaal echt extra kracht.
Paar thema's.... hoe hij Stilte stil laat zijn, de worsteling tussen Iets en Niets, het onvermogen en vermogen lief te hebben, angst en meer.