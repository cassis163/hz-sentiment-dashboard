Een zwaar gelovig boerengezin krijgt te maken met het overlijden van hun zoon en broer Matthies. De ouders willen er niet over praten en hebben grote problemen met het verwerken van hun verlies. Veel verwijzingen naar bijbelteksten door vader. Het feit dat de ouders heel negatief zijn en bijna geen aandacht hebben voor hen, heeft zijn uitwerking op de nog levende kinderen, Obbe, Hanna en Jas.
Zij voelen zich in de steek gelaten. Het verhaal wordt verteld door Jas. Langzaamaan drijven zij steeds verder weg van een normaal gezinsleven. Jas en Hanna willen hun ouders ontvluchten.
De auteur voor wie dit een roman-debuut is, weet het verhaal prima te vertellen zoals een opgroeiend kind de traumatische ervaringen ervaart. Negatieve gedachten zoals verwoord in de volgende zin. "Toch maak ik mij er zorgen over dat we op een dag vader en moeder ook in een kruiwagen naar de composthoop rijden, en dat het allemaal mijn schuld is."
Duidelijk is dat de auteur goed bekend is met het boerenleven. Ook al zijn hier wel heel veel negatieve zaken bij elkaar getrokken. Moeders gewicht die vergeleken wordt met het gewicht van anderhalve kalf. De bekende dingen als de vette zalf in de gele pot met de geur. Haha, heel bekend. Ik ga geen merknaam noemen, maar dat was wel het eerste wat ik dacht. Ook de trieste MKZ periode komt aan de orde.
Wat vooral opvalt in de schrijfstijl zijn de mooie poÃ«tische zinnen. Een voorbeeld hiervan is de zin "Ze is ergens aan de overkant van het meer, haar lichaam zo mager als een waterhoen die vastgevroren zit in het wak van haar verdriet"
In deze zin wordt zo enorm veel van dit boek samengevat!
Het plan van Jas en Hanna om naar de overkant te gaan, het verdriet, de vermagering van moeder en het wak. Dit alles speelt een grote rol in het boek.
De avond is ongemak zorgt er voor dat de lezer steeds meer meegetrokken wordt in het ongemakkelijke leven van Jas. Het slot raakt de lezer en laat je stil achter. Wat een debuut.
Marieke Lucas Rijneveld....vergeet haar naam niet. We gaan vast veel meer van haar horen en lezen.