Acht jaar geleden stond Drew's leven zijn kop toen haar vader op mysterieuze wijze overleed. Sindsdien leeft ze een teruggetrokken bestaan, wat haar een makkelijk doelwit heeft gemaakt voor pestkoppen.

De leraren en zelfs de directeur van haar school zijn er van op de hoogte maar doen nauwelijks iets om haar te helpen. Daar eindigt de ellende helaas niet, als Drew de schooldag heeft overleeft heeft ze thuis nog met haar stief-vader, Tony, te maken. Hij is best wel streng en alles moet gaan zoals hij het wilt, vooral in het bijzijn van anderen. Zijn “imago” is namelijk heel belangrijk voor hem.

Drew's moeder probeert soms nog voor haar kinderen op te komen maar gaat uiteindelijk altijd overstag. Zo heeft Tony haar ervan weten te overtuigen dat Mason, Drew's broertje, beter een tijdje in een hervorming's academie kan verblijven. Iets wat Drew eigenlijk ook wel begrijpt, Mason was bijna niet meer in de hand te houden en haar moeder was ten einde raad.

Mason verblijft al een tijdje in de hervorming's academie wanneer Drew door een zekere Dr. Cobey wordt benaderd om een bericht van Mason door te geven. Drew schrikt enorm, van Dr. Cobey en van het bericht dat ze te horen krijgt, in eerste instantie weet Drew niet wat ze er mee aan moet. Wanneer ze haar ei niet kwijt kan bij haar moeder of Tony gaat ze zelf op zoek naar informatie.....en de bevindingen wakkeren haar angstgevoelens alleen maar aan.

Ze bedenkt een plan om Mason zelf te helpen, hij mag dan een “pain in the ass” zijn maar hij is en blijft haar broertje. Ze zal alles doen om hem te helpen, ze wilt immers niet nog een familielid verliezen.

“The Treatment” is het eerste boek dat ik van deze auteur heb mogen lezen en ik ben blij verrast! Een boek lezen van een voor jou nog onbekende auteur is altijd even spannend, zal de schrijfwijze je weten te pakken en zal het verhaal je een beetje boeien. Ik kan in dit geval beide vragen met een “ja” beantwoorden.

De schrijfwijze van de auteur in dit verhaal pakte mij vanaf het begin, het heeft een prettige opbouw en ook een snel tempo, er gebeurt vrij veel in een korte periode. Daardoor zit er ook voldoende spanning in waardoor je het boek moeilijk kan wegleggen. Ik had me bijvoorbeeld voorgenomen om alleen een klein begin in het boek te maken, een hoofdstuk of twee, maar uiteindelijk heb ik het boek in één keer uitgelezen.

Wat ook hielp was dat ik Drew, onze hoofdpersonage, leuk vond om over te lezen. Ondanks sommige haastige en niet doordachte beslissingen is ze slim en sluw, ze kan liegen als de beste en weet mensen goed voor de gek te houden....ookal is dat vaak niet de bedoeling. Omdat je vanuit Drew's perspectief leest kom je te weten hoe ze zich echt voelt en leer je waar haar eigenaardigheden vandaan komt. Desondanks alles blijft Drew sympathiek overkomen en dat kan ik niet van sommige andere personages zeggen. Sommige zijn echte bad guys en anderen zitten er een beetje tussen in maar in beide groepen zijn waarden als vrijheid, veiligheid en rechtvaardigheid ver te zoeken. Hierdoor wordt Drew's wilskracht aardig op de proef gesteld.

Ik wil verder niet al te veel zeggen in verband met spoilers, maar ik vond “The Treatment” een heel leuke en geslaagde YA thriller, de spanning zat er goed in. Doordat het verhaal zich over een korte periode afspeelt komen bepaalde aspecten wel ongeloofwaardig over, dat was wat jammer. Ook had ik er iets meer mysterie in gewild en dat het einde iets uitgebreider was geschreven maar dat is een persoonlijke voorkeur.

Ik ben door dit boek wel nieuwsgierig geworden naar de andere werken van deze auteur. Misschien zijn die wel net zo leuk.