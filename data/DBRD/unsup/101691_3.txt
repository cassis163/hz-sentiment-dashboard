Soms open ik een willekeurig boek op mijn reader en heb dan geen idee wat het is, of waar het over gaat. En dan blijkt het een heel verrassend verhaal te zijn!
Toch is de titel niet passend bij het boek. Alleen in het eerste hoofdstuk gaat het over een speeddate die slecht afloopt. Dat moet dan de aanleiding zijn tot een leugentje in het vliegtuig, waarna Sissela in de problemen komt. Dat blijkt een rare wending in het verhaal, wat slecht is uitgewerkt en in de epiloog snel wordt afgeraffeld Had allemaal niet gehoeven, want het verhaal waar het eigenlijk om draait begint met een brand en een tonnetje met vreemde inhoud, en dat is op zich voldoende om het verhaal op gang te houden. Een leuk boek, gaat niet zo diep, maar is vermakelijk. Lekker voor tussendoor, ik heb het met plezier gelezen.