Als je In ballingschap van Charles Palliser voor je liggen hebt en je bent reeds onvoorwaardelijk fan van De Quincunx dan zal het de kunst zijn om het ene te vergeten en het andere te ondergaan. Vergelijk geen appels met peren. Je krijgt hier een prachtige intrige voorgeschoteld in een Victoriaans tijdperk. Al heel vlug word je ondergedompeld in een sfeer van enggeestige dorpsmentaliteit en niets is in het begin wat het lijkt. Richard Shengstone komt na een verwijdering uit Cambridge terug bij zijn verarmde familie waar hij blijbaar niet meer welkom is. Ze wonen in een godverlaten huis aan de rand van moeras op het einde van een landtong. De droefnis van dit bestaan druipt van elk pagina en de 19° eeuwse romantiek brengt helaas ook geen soelaas in dit donker, zwaarmoedig bestaan. De zeventienjarige Richard die heen en weer geslingerd wordt tussen zijn sexuele driften en de maatschappelijke druk om integer te zijn raakt verzeild in een aantal weerzingwekkende gebeurtenenissen en neemt de taak op zich om die te ontrafelen. Zijn onvolwassenheid en eigen narcisme plaatsen echter oogkleppen en hij ziet zijn eigen ondergang niet aankomen.
Voor liefhebbers van historische intriges is dit er één om te onthouden.
http://www.boekensite.gent/node/702