Flaptekst :
Het is de verraderlijkste zaak uit zijn carrière. Dat beseft Will Trent zodra hij het verlaten pakhuis in Atlanta binnengaat, en het dode lichaam van een ex-politieagent aantreft. Van het lijk lopen bloederige voetsporen weg die erop wijzen dat een ander, mogelijk vrouwelijk slachtoffer, is meegenomen... om vervolgens spoorloos te verdwijnen. Het pakhuis is eigendom van een beroemde basketbalspeler – een lokale held die de duurste advocaten heeft ingehuurd, en die een aanklacht wegens verkrachting heeft weten te ontduiken. Voor Will – en voor patholoog-anatoom Sara Linton – wordt het nóg erger. Een vondst op de plaats delict onthult een verband met Wills ingewikkelde verleden... de gevolgen zullen zijn leven overhoop halen en ook dat van zijn dierbaren, zijn collega’s en de mensen op wie hij jacht maakt.
Als je de verhalen rondom Will Trent nog niet kent, zal het een taai boek zijn. Ik heb de andere boeken allemaal gelezen, maar in dit verhaal is Will zichzelf niet. Om de een of ander reden kon ik me niet in hem verplaatsen, vooral niet in het eerste deel. In het tweede deel van het verhaal iets meer. De verhaallijn in het tweede draait vooral om Angie, een persoon uit Wills verleden. Ook in haar kan ik me niet echt verplaatsen Je leert haar wel beter kennen dan tot nu toe maar ik heb nog steeds niks met haar.
De proloog begint goed, daarna zakt het verhaal in en in het hele eerste deel heb ik het idee dat ik het boek weg wil leggen. In deel twee lijkt er meer te gebeuren maar dat allemaal zo toevallig dat ik het niet geloof.
Het plot is redelijk spannend en niet voorspelbaar, dat maakt het verhaal nog een beetje goed.