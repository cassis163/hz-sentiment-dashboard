Stap voor stap legt Jill uit hoe je dingen moet tekenen. De onderwerpen zijn in zes hoofdstukken verdeeld:Het Jillmeisje, Beautydagje, Keukenprinses, Modeontwerpster, Droomtuin en Onderwaterwereld.
In ongeveer 4 tekeningen legt Jill uit hoe je een voorwerp moet tekenen: van deegroller tot vogelhuisje en van kam tot zeepaardje. Het is duidelijk getekend en voor iedereen goed te doen.
In het boek is ruimte om te tekenen. De onderwerpen zijn thematisch en gaan over huis en tuin, met uitzondering van de onderwaterwereld. Dit maakt het boek toegankelijk, ook voor kinderen uit de onderbouw van de basisschool. Maar ook de niet geoefende tekenaar kan er iets van opsteken.