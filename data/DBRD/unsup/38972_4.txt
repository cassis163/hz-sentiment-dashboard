Ik dacht even een lekker tussendoor boekje te hebben aan dit boek. In mijn hoofd vergeleek ik het vooraf vooral met step up. Daarin werd gedanst en in dit boek zou het gaan over rappen.
Toch geeft het me een ander gevoel. Waar ik bij step up vooral lekker aan het kijken ben en aan het genieten van het dansen, ben ik bij dit verhaal aan het nadenken. Er komen enkele situaties in voor die zo duidelijk worden beschreven dat het lijkt alsof je je daar bevindt. En die zijn niet altijd even leuk. Je wordt dus met je neus op de feiten gedrukt. Wat ik zelf goed vind, want in deze wereld mag er over bijvoorbeeld over racisme wat meer nagedacht worden.
Het is verder een mooi verhaal en ook de rapwereld wordt leuk naar voren gebracht. Zo kregen we ook een lesje straattaal, haha. Dit vond ik een leuke toevoeging, maar dit zal per persoon verschillen.
Al met al dus een prima boek, maar niet als licht tussendoortje.