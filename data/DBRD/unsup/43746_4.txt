We keren terug naar de wereld van de Scrypturisten, Het levens Zwart en de Meermensen. Het verhaal begint met de onvrede onder de Riindhru, de meermensen, over de vervuiling van hun wereld met krachtscryptuur. Hierdoor richten ze een vloedvorm op die er voor zorgt dat zeewater het land overstroomt en de Dekdhru, de mens, verdrijft van hun land. De hulp van Mauric Dystergroeve en Pylgar, tegen zijn wil in, wordt ingeroepen en dan ontwikkeld zich een spannend en boeiend verhaal van hoe het water tegen te gaan. Ook keert Unylle Zyborghe terug en komen we te weten wat er met haar de afgelopen 10 jaar is gebeurt. Zoals we van Paul Evanby gewend zijn komen alle verhaallijnen te samen in een spannend slot en merk je dat niet alles is wat het scheen te zijn.
Dit is een waardig vervolg op De Scypturist. Het verhaal heeft verschillende verhaallijnen en lagen, maar die worden door Paul allemaal netjes verbonden zonder losse eindjes.
Zoals het vorige deel, een echte aanrader. Vooral als je eens wat anders wilt lezen dan het standaard Fantasy verhaal.