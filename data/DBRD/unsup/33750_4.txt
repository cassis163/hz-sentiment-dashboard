Dit is het verhaal van een aantal pubers uit Nottawa, Wisconsin. Het lijkt alsof ze niks met elkaar gemeen hebben, maar het tegendeel is waar. Ze zitten op dezelfde school en ze worden allemaal lid van een nieuw en hip social medium met de naam NODIG. De vraag die ze moeten beantwoorden is simpel : Wat heb je NODIG en NODIG zal je verzoek inwilligen in ruil voor een simpele taak. Wat wens je dan? Een goed cijfer? Een nieuwe I-phone? Omdat iedereen het doet, doet Kaylee Dunham het ook .Ze heeft een nieuwe nier voor haar broer DJ nodig. Ze doet mee omdat ze niks kan verliezen. Of toch wel? Nadat ze haar verzoek heeft ingediend, realiseert ze zich wat de prijs is die betaald moet worden om haar wens in te willigen. De eisen van NODIG worden steeds hoger. Als er ook slachtoffer vallen, is Kaylee ervan overtuigd dat er iets niet deugd. Zal het haar lukken het mysterie achter NODIG te ontrafelen voor het te laat is? Ook haar beste vriend Nate , de enige die ze vertrouwd, begint vreemd te doenâ€¦
In het begin leest het niet echt vlot doordat je in elk hoofdstuk kennis maakt met een andere hoofdpersoon en dat vind ik nooit zo fijn. De belangrijkste persoon in het verhaal is Kaylee, over haan gaan dan ook de meeste hoofdstukken. Je kan je goed in haar en haar situatie inleven. Ze is niet zo naief als je in het begin denkt. Nate is haar beste vriend, in eerste instantie lijkt hij een beetje apart maar later kom je meer over hem te weten.
Hoe verder je in het verhaal komt, hoe meer je in de ban van NODIG komt en hoe meer je wilt weten. Het boek wegleggen is geen optie. Wat of wie is NODIG? Waarom gebeurt alles zoals het gebeurd?
De opbouw naar het plot is erg goed, de spanning wordt steeds groter en de climax is een complete verrassing, dit zie je niet aankomen.
Een spannende Young Adult thriller over trends, populair zijn en social media, die zeer herkenbaar zal zijn voor de doelgroep maar ook zeker voor die daarbuiten
4 sterren.