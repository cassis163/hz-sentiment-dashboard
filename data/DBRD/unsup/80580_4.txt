De loterij des levens. Een mooi verhaal over vriendschap, liefde, verdriet en teleurstelling. En het lot uit de loterij is in dit geval niet de liefde Cisco of Siem uit Hanna's leven, maar haar vriendin Marit.

De vriendschap met haar vriendin loopt als een rode draad door het verhaal heen. Het verhaal over een relatie die niet mocht werken en het verdriet dat Hanna daarover heeft. Ze worstelt met haar verleden en blijft in misere hangen.

Het overlijden van haar ex-schoonmoeder brengt pijnlijke herinneringen boven, maar zorgt er wel voor dat ze er eindelijk een punt achter kan zetten. Er waren nog veel gevoelens van haar ex-schoonouders naar Hanna en andersom, alleen niemand wist hoe ze zich moesten uiten. De scheiding en het cultuurverschil zorgde voor veel frustratie en dit is bij iedere persoon die betrokken was blijven hangen. Brendie Lugtmeijer weet dit mooi te beschrijven in haar debuutroman 'Tombola'. Door de korte hoofdstukken en het luchtige schrijven een heerlijk boek om te lezen.