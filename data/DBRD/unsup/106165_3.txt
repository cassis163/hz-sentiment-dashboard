In het boek In het niets verdwenen is de hoofdrol voor forensisch psycholoog Kate Hanson. Zij is verbonden aan de Universiteit van Birmingham en ook het cold case team van de politie in Birmingham bij in hun zoektocht naar de waarheid. De politie wordt geconfronteerd met de vondst van het lichaam van Molly. Zij is jaren geleden in het niets verdwenen in een winkelcentrum, zonder enig spoor. Bij het lichaam worden vele sporen gevonden en het team probeert nu eindelijk de
waarheid boven water te krijgen.

Op de cover een quote "als je van Criminal Minds, Bones en Rizzoli & Isles houdt". Dit is een marketing lokkertje, welke niet geheel klopt met de inhoud van het boek. Tijdens het lezen van het boek, is deze associatie nooit bij me opgenomen en ik ben een fan van deze series. Dit wil echter niet zeggen dat het geen goed boek is. Het is gelijk duidelijk dat A.J. Cross uit de eigen ervaring als forensisch psycholoog schrijft. Veel kennis van zaken en in het begin ook een soort van de verdediging tegen "CSI land". Tot eenderde van het boek waren het veel lange verhandelingen van gesprekken en gedachten, daarna kwam er meer actie en vaart in het boek en de gebeurtenissen in het verhaal.

Echter de spanning heb ik een beetje gemist in het boek, het is interessant om te lezen hoe Kate in de hoofden van de misdadigers kruipt en ze probeert te lezen en ontmaskeren. Tijdens dit proces wordt ze tegengewerkt door de "ouderwetse" rechercheurs, die dit maar raar vinden. Dit geeft wel wat actie aan het boek.

Ik geef het boek 3 sterren.