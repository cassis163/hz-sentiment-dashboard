Van der Vlugts thrillers lees ik al een hele tijd niet meer, maar voor haar historische romans maak ik altijd een uitzondering, dit keer in de vorm van een luisterboek (ietwat overdreven, maar wel duidelijk, voorgelezen door Marieke de Kruijf). Het was een fijn luisterboek: niet te complex van opzet en niet te veel uitgebreide beschrijvingen. Toch spreken haar eerdere historische romans, zoals ‘Jacoba, dochter van Holland’ en ‘Rode sneeuw in december’ mij meer aan. ‘De lege stad’ ligt op mijn ‘nog-te-lezen stapel’, hopelijk is dat boek weer van het niveau van haar eerste historische romans (voor volwassenen).