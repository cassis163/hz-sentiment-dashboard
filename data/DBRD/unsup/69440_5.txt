Audrey, succesvol zangeres, moest afscheid nemen van haar carrière wegens stemproblemen. Nu is het tijd om een comeback te maken. Maar Audrey weet eigenlijk niet zo goed of zij dit echt wil, of dat het meer haar moeder is die het graag wil… Ze is verslaafd aan pijnstillers en haar zelfvertrouwen is verdwenen.
Alec heeft een tijdje in een jeugdinrichting gezeten en heeft geen idee wie Audrey is als ze elkaar ontmoeten. Er is meteen een klik, maar hij is vastbesloten om zijn leven weer op orde te krijgen en als Audrey niet 100% voor hem kan gaan, kan hij zich niet aan haar geven.
Na een dramatische avond, waarbij hun toekomst op het spel komt te staan, vluchten ze samen naar Ibiza. Daar zijn ze aangewezen op elkaar…

De spanning is in deze New Adult vanaf het begin tastbaar. Het is duidelijk dat de twee hoofdpersonen bij elkaar horen, maar er zullen eerst flink wat obstakels overwonnen moeten worden, want ze dragen allebei nogal wat bagage mee…
Het verhaal raakte me echt, ik werd compleet meegevoerd in de levens van Alec en Audrey. Wat voelde ik met ze mee en wat hoopte ik dat ze de weg naar elkaar zouden vinden. Alec ziet de échte Audrey, maar zij moet het zelf ook zien. Hij kan haar weer tot leven wekken en zij hem.

Zó romantisch! Zó sexy! Zó aangrijpend! Wat is dit weer een heerlijk verhaal. Ik kon niet anders dan het in één ruk uitlezen. Lis schrijft echt heel fijn! Ideaal boek om het zomerse gevoel een beetje vast te houden