Dit boek gaat over A, een naamloze Engelse jongen met een inktzwart verleden, want als jonge jongen heeft hij met een vriendje ooit een meisje bruut vermoord. Na een lange gevangenisstraf komt A weer vrij en wil hij met behulp van de sociaal werker Terry opnieuw te beginnen in een andere stad (Manchester), onder het pseudoniem ‘Jack’. Hier probeert hij een leven op te bouwen en zelfs enig geluk in zijn leven te vinden, als dat hem gegeven is. Maar dat blijkt al snel erg lastig…

Dit boek is erg goed geschreven in een elegante maar tegelijkertijd beknopte stijl en de diepe emotionele lading van het dramatische verhaal zorgt ervoor dat je al snel zeer door geraakt wordt en er volledig in opgaat. Je raakt echt begaan met deze jongen, die nogal wat voor de kiezen heeft gehad en hoopt oprecht dat alles toch nog goed afloopt… Tegen beter weten in misschien… Werkelijk erg goed gedaan, dit, ik was echt geroerd! Eén van de beste boeken die ik de afgelopen jaren heb gelezen!