In mijn bloed is mijn eerste kennismaking met auteur Milou van der Will.
Journaliste Benthe Berg wordt in haar priveleven geconfronteerd met het feit dat haar dochtertje het slachtoffer is geworden van een pedofiel. De dader krijgt een minimale straf en Benthe besluit om wraak te nemen. Ze besluit om hem te vermoorden.
Direct vanaf hoofdstuk één wordt je het verhaal ingezogen. Het boek leest vlotjes weg en maakt dat je steeds nog één hoofdstuk wil lezen. Er lopen twee verhaallijnen in het boek welke niets met elkaar te maken hebben. Dit had mijns inziens niet gehoeven. Hierdoor maakt Benthe erg veel in haar leven wat op mij soms iets onrealistisch overkomt.
De karakters zijn goed uitgewerkt, de spanning zit er goed in, de schrijfstijl is prettig om te lezen. Het verhaal heeft mij geraakt en ik ben zeker van plan om een vervolg te gaan lezen!