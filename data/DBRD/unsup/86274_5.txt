Prima geschreven profielschetsen van vier getormenteerde vrouwen, Marilyn Monroe, Marguerite Duras, Jane Bowles en Patricia Highsmith. Alle vier hebben een aantal kenmerken in meer of mindere mate gemeen, zoals de afwezige vader, drankzucht, zelfdestructie. Connie Palmen vergelijkt de overeenkomsten tussen de vrouwen en dat levert een hele interessant analyse op. Zij verrast me altijd weer met haar prachtig gecomponeerde zinnen en rake observaties. Het is vreemd dat het je elke keer weer opnieuw opvalt hoe goed Connie Palmen eigenlijk schrijft. Ik denk, eerlijk gezegd, dat dit komt omdat ze vaak tamelijk irritant overkomt tijdens haar frequente TV-optredens, zoals bij DWDD en Pauw. Zij komt dan vaak over als een persoon die je niet helemaal serieus kunt nemen, tenminste bij mij. Ik zou me zo kunnen voorstellen dat mensen daardoor een aversie krijgen om eens een boek van haar te proberen. Dat is jammer, want de meeste van haar boeken zijn echt zeer de moeite waard. Ik beveel dit boekje van harte aan.