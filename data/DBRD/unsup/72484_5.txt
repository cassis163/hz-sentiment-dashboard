Sabine Arnauld wordt als kind na ziekte verlamd. Als ze in een preek hoort over genezing, begint ze met heel vaak bidden en als ze niet snel geneest, gaat ze met God onderhandelen: ze belooft het klooster in te gaan als ze weer kan lopen. Dit is het begin van een levenslange zoektocht naar wie of wat god is. Haar kindje sterft bij de geboorte, haar man en geliefde sterft in de oorlog en dan zoekt ze haar heil in het klooster. Maar ook daar vindt ze HET niet.
Dwalen op haar levensweg, altijd twijfel en nooit zekerheid, Sabine gaat van het ene uiterste naar het andere. Komt bij Oosterse religies terecht in India, maar ook daar is HET niet. Zal ze GOD ooit vinden?
Deze roman is geschreven in de tijd dat de kerken begonnen te wankelen. Dat zie je goed terug in deze roman. Katholieke nonnen gaan zelf denken, zeker Sabine. Dat maakt haar positie in het klooster moeilijk, want daar wordt grote discipline geeist en volledige gehoorzaamheid. Mooi is beschreven hoe Sabine op zoek is naar zichzelf. Ze is van adel, maar wel van vergane adel, maar wie is ze dan wel?