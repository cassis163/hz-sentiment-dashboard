Een visser krijgt de schrik van zijn leven wanneer hij met een van zijn fuiken het lijk van een meisje omhoog haalt. Zij lijkt te zijn verdronken maar al snel blijkt uit de autopsie dat zij is vermoord. Patrik Hedstr√∂m krijgt de leiding over het onderzoek. Omdat hij het meisje, Sara, kent komt het voor hem allemaal wel heel dichtbij, zeker nu hij zelf vader is van de 2 maanden oude Maja raakt het hem extra.

Tijdens het onderzoek ontdekken ze een aantal vreemde zaken, en de groep van mogelijke daders lijkt eerst alleen maar groter te worden. Is het de vreemde man die Sara heeft bedreigt, haar oma Lilian die over een behoorlijk temperament beschikt en al jarenlang ruzie maakt met buurman Kaj, of is het toch Kaj die uit wraak het meisje heeft vermoord. Wat een aantal mensen betreft is de zoon van Kaj, Morgan, de dader omdat hij lijdt aan het Syndroom van Asperger en daardoor "raar" is. Ook de ouders worden verdacht, zeker wanneer blijkt dat het babybroertje van Sara, Aldin, wel heel vaak met verwondingen naar het ziekenhuis is geweest. Aan Patrik en zijn team de schone taak om de juiste dader er tussenuit te halen.

Dit was het derde boek alweer dat ik van haar las. Het zijn heerlijke boeken om te lezen, niet al te hoogdravend maar wel zo in elkaar gezet dat je door wilt lezen. Ik denk dat dit ook komt doordat zij 2 verhaallijnen naast elkaar schrijft. De ene in het heden en de andere in het verre verleden. Je wilt weten wat het een met het ander te maken heeft. Deze oplossing komt niets te vroeg. Pas aan het eind van het boek wordt het duidelijk hoe het in elkaar zit.

Ik geniet tot nu toe elke keer van haar boeken maar zal ze niet achterelkaar lezen, want ik ben dan toch bang dat het me gaat vervelen want een aantal dingen komen toch wel veel terug.