Sara Linton is in Grant County om thanksgiving te vieren met haar familie. Ze heeft het daar erg moeilijk mee omdat Grant County haar herinnert aan haar overleden man, Jeffery, politiecommissaris. Ze is nog maar juist aangekomen of haar hulp wordt gevraagd. Of ze een arrestant iets kalmerend kan geven. Ter plaatse ziet het er allemaal net wat anders uit en ze schakelt een speciale recherche eenheid in. Will Trent daagt op.
Will is een eigenzinnige rechercheur die amper cijfers en letters uit elkaar kan halen omdat hij zo erg dyslect is.

In Grant county is het lijk gevonden van een jonge studente, moord. Al snel wordt een verdachte opgepakt en daarbij worden bepaalde politieprocedures aan de laars gelapt. Lena is een van de politie rechercheurs die er een potje van gemaakt heeft. Lena en Sara kunnen elkaar niet luchten omdat Sara Lena verantwoordelijk houdt voor het overlijden van haar man.
Frank is de waarnemend politiecommisaris, maar hij heeft het bureau laten versloffen, er wordt gefraudeerd, gelogen en gedronken. Kortom, een mooi klusje voor Will om de waarheid op zijn eigen onhandige manier boven water te krijgen.
De ontknoping was echt heel anders dan ik had verwacht.
Top boek.