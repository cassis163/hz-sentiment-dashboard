Op weg naar een vliegveld in Rome, juist op het moment dat de hoofdpersoon in het boek dat ook is. Dat heeft voor mij absoluut een extra dimensie gegeven aan het lezen van Het Bernini mysterie. Een aantal recensenten leek het bijzonder om tijdens of na het lezen van Het Bernini mysterie Rome te bezoeken om een aantal zaken te kunnen verifieren. Ik heb 75% van het boek gelezen tijdens mijn vakantie in Rome begin mei 2004 en kan dat beamen. De juistheid van de feiten die Dan Brown heeft verzameld, is haast angstaanjagend groot. Het beschreven gebeurtenissen zouden zomaar allemaal daadwerkelijk kunnen gebeuren. Ik heb toch even met gefronste wenkbrauwen gekeken naar de in nachtelijke uren voorbij razende politieauto's en de rondspeurende blik van de leden van de Zwitserse Garde! Ook het daadwerkelijk ontbreken van de penissen van vrijwel alle mannelijke naakten in het Vaticaanse Museum brachten mijn gedachten terug bij het boek. Dat ik het boek vijf sterren heb gegeven, zal niemand verbazen. Dan Brown heeft mijn interesse in historische gebeurtenissen sterk vergroot en mijn bezoek aan Rome extra bijzonder gemaakt. Eigenlijk zou ik een halve ster moeten aftrekken voor de ridicule ontsnapping van Langdon uit de helicopter (eigenlijk is de volledige finale van het boek een tikkie zwak), maar het zij hem vergeven.

Weet iemand al waar mijn volgende stedentrip plaats zal vinden?