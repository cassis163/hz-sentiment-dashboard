Een prachtig prentenboek over anders zijn en vriendschap.

Bij het openslaan van dit boek was ik gelijk verkocht, wat ziet dit er mooi uit. En bij het zien van de winterse tafereeltjes kreeg ik het gelijk wat kouder, zo mooi en goed is dat weergegeven. De illustraties zijn pagina breed en zijn sfeervol geschilderd in mooie blauw en groene ijstinten, Echt prachtig , je waant je gewoon in een ijslandschap. De stukjes zwarte tekst zijn er tussendoor geschreven.

Maar het is niet alleen een mooi boek om te zien, het verhaal is ook prachtig en zelfs ontroerend. Het gaat over: anders zijn, niet geaccepteerd worden, eenzaamheid ,verdriet, jezelf blijven, vriendschap. Goed te gebruiken bij kleuters om deze onderwerpen bespreekbaar te maken.

Samenvatting

Een pinguïn wordt blauw geboren en is dus anders dan de andere pinguïns. Hij doet alles wat de anderen ook doen, maar hij wordt niet geaccepteerd door de rest. Hij blijft alleen , iedereen loopt weg, en is dan eenzaam. Hij droomt over een witte walvis die hem komt redden en maakt een lied voor deze walvis. Hij kan prachtig zingen en op een dag hoort kleine pinguïn hem en vraagt de blauwe pinguïn of die hem het lied wil leren. Ze worden dikke vrienden en samen zingen ze een nieuw lied, wat nog mooier is dan het eerste lied. Maar dan willen alle pinguïns leren zingen als ze dit horen. En wanneer eindelijk de walvis komt willen de pinguïns niet meer dat de blauwe pinguïn weggaat en hebben ze er spijt dat ze de blauwe pinguïn alleen hebben gelaten. En dan zingen ze samen een nieuw lied: Het lied van de vriendschap.

http://www.lemniscaat.nl/