Het laatste deel van de Zwaar.. reeks begint waar het vorige boek eindigde, op de bruiloft van Mas en Floor. Isa is in de wolken door het aanzoek wat Ruben net gedaan heeft, ze besluiten dit na de bruiloft bekend te maken maar dan slaat het noodlot toe. Isa word naar de wc geroepen waar Floor huilend op zit, ze heeft in haar broek geplast, maar als Isa dit bekijkt ziet ze al snel dat Floor haar vliezen zijn gebroken! Dit is met 28 weken veel te vroeg en Floor word snel naar het ziekenhuis gebracht waar de kleine Luca word geboren.
Isa besluit niets te zeggen over haar verloving tot het goed gaat met Luca maar dit vergt veel van haar, vooral als 1 voor 1 alle familieleden erachter komen en al die familieleden ook nog eens een mening hebben over het aanstaande huwelijk. Voor Isa is dit een moeilijke periode met niet alleen de zorgen voor Mas, Floor en hun baby maar ook hoe ze haar bruiloft wil, hecht ze meer waarde aan haar voorkeur of aan de tradities van beide families?

Zwaar verguld! is een prachtig einde van een prachtige boekenreeks, meestal worden de boeken naarmate de serie vordert vaak wat saai of valt de schrijfster in herhaling maar dat is in dit boek absoluut niet zo.
Chantal van Gastel heeft een boek geschreven wat dieper gaat dan de vorige 2 boeken door de extreme vroeggeboorte van Luca en alle problemen die dat met zich meeneemt.
Je merkt in dit boek dat de personages zijn gegroeid en hebben geleerd van alles wat ze al hebben meegemaakt.
De schrijfstijl van Chantal maakt dat je het boek rustig in 1x uitleest, ze houdt je aandacht vast door steeds een aspect toe te voegen waardoor je nieuwsgierigheid word geprikkeld en je wel moet doorlezen om te weten wat er nu weer gaat gebeuren, zonder dat dit ongeloofwaardig wordt.
De situaties die Isa meemaakt zijn zeer herkenbaar voor de meeste vrouwen die getrouwd zijn, en ook komt in dit boek weer mooi naar voren dat ook mannen onzeker zijn over een bepaalde situatie.
Het mooie aan de schrijfstijl van Chantal vind ik dat ze Isa een sprookje kan geven zonder dat het ongeloofwaardig word voor de lezer, ook al heeft ze haar prins op het witte paard alles komt via een natuurlijke wijze die ook in het dagelijkse leven zou kunnen voorkomen.
Want wat is nou mooier dan een sprookje wat zomaar echt zou kunnen zijn.

Chantal van Gastel schreef met de Zwaar.. reeks haar populairste boeken tot nu toe, Zwaar verliefd is verfilmd en in oktober 2018 in de bioscoop verschenen. Ook de vervolgen Zwaar beproefd en Zwaar verguld werden goed ontvangen.
Van Gastel haar nieuwste boek Bestemd voor jou is in november 2018 uitgekomen en een op zichzelf staand vervolg van het in 2010 verschenen Geknipt voor jou.