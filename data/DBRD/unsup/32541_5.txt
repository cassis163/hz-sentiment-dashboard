Het derde deel in de Fight & Glory serie, en ik ben echt zwaar verslaafd aan deze serie. Ook Onverwacht was absoluut geen teleurstelling. Grayson en Sam hebben een plekje in mijn hart veroverd, naast Ember & Josh en Paisley & Jagger!
Yarros zet levensechte en realistische personages neer. Ik leef ontzettend mee met haar personages. Zoals gewoonlijk is in het New Adult genre hebben beide personages hun bagage. Wat ik erg sterk vind is dat Yarros problemen neerzet die actueel en geloofwaardig zijn, in dit geval slutshaming en drankgebruik. Het wordt ook weer niet te uitgekauwd.
De aantrekkingskracht tussen Sam en Grayson spat van de pagina’s af! Wel is er weinig sprake van insta-love, maar wordt er de tijd genomen om hun (vriendschappelijke) relatie te laten ontwikkelen.
Ik vond de situaties van Grayson en Sam geloofwaardig. Alleen werd de verhaallijn van Grayson na verloopt van tijd een beetje ongeloofwaardig. Daarnaast vond ik Sams verhaallijn te veel naar de achtergrond verdwijnen en te weinig aandacht krijgen, terwijl ik wat Sam doormaakt een heel belangrijk onderwerp vind! Dit vond ik eigenlijk het enige mindere aan het boek!
Naast Sam en Grayson komen ook oude personages weer terug! Zo leuk! Er was een bepaald stukje dat ik zat te springen op mijn stoel van blijdschap(figuurlijk dan hé). Yarros introduceert ook veel nieuwe personages maar het blijft wel overzichtelijk. Ik kreeg wel echt een gruwelijke hekel aan de vader en het zusje van Grayson. Zo ga je niet met je zoon om! Ik vond het echt zo verschrikkelijk fout.
Yarros heeft een hele prettige schrijfstijl. Ze schrijft zeer verslavend en ik kon het boek met moeite wegleggen. Vaak had ik zoiets van “nog één hoofdstukje” wat er toch wel meer werden. Dat laatste hoofdstuk en die epiloog…. Ik wil ook zo’n man!
Wederom heb ik genoten van Rebecca Yarros haar werk. Met Onverwacht heeft Yarros weer een meeslepende, romantische rollercoaster neergezet die je gesloopt achterlaat. Ik kan nu al niet wachten op het laatste deel in deze serie, die in de herfst verschijnt!