In het voorwoord door de auteur vertelt hij over zijn fascinatie voor de middeleeuwen en de moeilijkheid om de kiezen uit de manieren om de geschiedenis te behandelen. Ik denk dat hij hier een goede keuze gemaakt heeft. De lezer kan zelf bepalen in hoeverre hij zich wil informeren over de betreffende gebeurtenissen en tijd waarin deze zich afspeelden.
De bijzonder uitgebreide inleiding door Peter Hoppenbrouwers geeft al een goede kijk op de achtergronden. Professor Hoppenbrouwers is hoogleraar middeleeuwse geschiedenis aan de Universiteit Leiden.

Wanneer jij net zoals ikzelf een liefhebber bent van historische verhalen en interesse hebt in geschiedenis, kun je nu genieten!
De verhalen spelen zich af in ons verleden en nemen je mee naar alle uithoeken van de wereld, van Groenland (Schepen uit het oosten) tot Damascus (Bericht uit Tolosa). Ook het verleden van Nederland komt aan de orde; al het eerste verhaal speelt in 1260 in het Zeeuws-Vlaamse Hulst.

De verhalen hebben steeds een goede opbouw met geloofwaardige dialogen.
Je kunt de verhalen los van elkaar lezen of in een andere volgorde dan de negenentwintig verhalen in de bundel staan. Hierdoor kun je op een later tijdstip nog dieper op een onderwerp ingaan.
Lees mijn recensie hier verder: https://graaggelezen.blogspot.com/2018/09/korte-verhalen-uit-de-middeleeuwen.html