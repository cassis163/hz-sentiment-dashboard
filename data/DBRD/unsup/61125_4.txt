Titel:Sudoku
Auteur: Bart Debbaut
Uitgeverij: Lannoo
280 pagina's

Bart Debbaut
In 2003 schreef hij samen Jan Ceuleers en Louis Verbruggen het managementboek 'Hoe word ik een winnaar en hoe blijf ik het'. Daarnaast schreef hij artikels en columns voor diverse tijdschriften (o.a. Humo, Bizz Magazine, Beursbubbels).
In 2008 kwam hij met een thrillerreeks rond de Leuvense speurders John Leyssens en Mieke Van Cattendyck. Zijn debuutroman ‘Scherven’, verscheen in 2008. Een jaar later volgde ‘Tralies’ en in 2010 verscheen bij uitgeverij Manteau ‘De Facebookmoorden’. Dat boek werd verkozen tot beste Nederlandstalige thriller van 2010. De reeks rond de speurders Leyssens & Van Cattendyck werd verder gezet met de boeken 'Ik maak je kapot' (2011) en 'Cold Case 0212' (2012).
In juni 2013 verscheen met 'Als ik wakker word, ga ik dood' mijn eerste literaire novelle bij WPG/Manteau.
In 2014 verscheen bij uitgeverij Lannoo 'En toen schiep God Kevin', een satirische roman.
In 2016 verscheen ‘Relikwie’ zijn achtste boek en zesde thriller via Lannoo.

Hoe los je de sudoku van je eigen ondergang op? Op de terugvlucht van Madrid naar Brussel krijgt Philippe Rigaux het gezelschap van Leila, een beeldschone vrouw van Arabische afkomst. Ze raken aan de praat en Leila vraagt Philippe of ze de sudoku uit zijn krant mag invullen. Als ze geland zijn geeft Leila de krant terug en verdwijnt in de massa. Philippe kijkt verbaasd op als hij tussen de ingevulde cijfers van de sudoku Help Me ziet staan. Hij gaat meteen op zoek naar haar maar komt terecht in een bijzonder perfide en goed uitgekiend complot.
Sudoku puzzels heb ik verslonden en was tot level 12 geraakt vandaar dat ik heel nieuwsgierig was of ik deze sudoku ook op kon lossen. Ik had nog nooit een boek gelezen van Bram Debbaut dus ging er ook met een schone lijst aan beginnen.
Het verhaal krijgt al meteen een lading op het moment dat Philippe de woorden ‘Help me’ ziet staan in de sudoku puzzel. De woorden die neergezet zijn door de vrouw die naast hem in het vliegtuig zit. Vele vragen komen meteen naar boven. Wie is zij? Is ze echt in gevaar? En hoe gaat hij haar nu helpen?.

De wijze van schrijven is prettig en je leest het boek dan ook in één ruk uit. En ondanks dat ik de sudoku puzzel al eerder had opgelost kwamen er toch nog enkele plot twistjes op het einde. Desalniettemin was het af en toe een beetje een kort door de bocht verhaal. De ware reden van de ‘noodkreet’ wordt op een dubbele manier uitgewerkt maar ook daar mis ik wel de echte spanning van.
Psychologisch gezien wordt Philippe aardig onder druk gezet en zou je hem af en toe een handje willen helpen om een andere keuze te maken. Zijn angst is echter te groot waardoor hij ook niet voor reden vatbaar is.

‘Het is veel gemakkelijker om iets te veroordelen dan erover na te denken.’

Niet teleurgesteld sluit ik het boek en ligt zijn vorig boek ‘Relikwie’ toch ook al op mijn boekenplankje want de schrijver heeft me toch wel kunnen bekoren.

Plot: 3,5
Leesplezier: 4
Spanning: 3,5
Schrijfstijl: 4
Psychologie: 3,5
Originaliteit : 3,5

Ik geef ‘Sudoku’ 3,5 sterren.