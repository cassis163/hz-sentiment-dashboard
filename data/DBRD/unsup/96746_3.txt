Je kon de laatste weken niet naast Isa Maron en haar 'Galgenveld' kijken en dus waren de verwachtingen hooggespannen. Een slecht boek kan immers onmogelijk zo gehypt worden ? Afgezien van een aantal schoonheidsfoutjes en nogal onrealistische situaties voldeed het boek min of meer aan mijn verwachtingen, een echte topper is het echter niet.

Er zijn twee verhaallijnen in dit boek : Ten eerste zijn er de moorden, die rechercheur Maud en studente Kyra proberen op te lossen, en daarnaast is er het mysterie van Kyra's verdwenen zus. De eerste verhaallijn wordt in dit eerste deel van de serie mooi afgerond, de tweede verhaallijn (die ik de beste vond) komt maar mondjesmaat aan bod, wordt allicht vervolgd in het tweede deel.