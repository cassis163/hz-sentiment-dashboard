Je blijft van Anna Drijver.
Anna Drijver schitterde als Esther in de film Bruidsvlucht naar het gelijknamig boek van Marieke van der Pol. Daarna vertolkte ze een fraaie rol als Roos in de film Komt een vrouw bij de dokter, geschreven door Kluun.
Nu heeft Anna Drijver haar eigen boek geschreven, en wat voor een! Je blijft is een magnifiek boek.

Het gaat over Dora en Daaf, ze zijn jong, verliefd, ze hebben vrienden en verzorgen af en toe passende woorden bij de uitvaart van overledenen zonder nabestaanden.
Op een dag staat Dora aan de kist van haar vriend Daaf.

Je blijft is actueel, eigentijds,swingend, ontroerend en hip.
Het lijkt erop alsof Anna Drijver moeiteloos woorden aan elkaar heeft geplakt tot mooie zinnen. Er ontstaan prachtige hoofdstukken die in een vloeiende beweging zijn en Je blijft zo geweldig compleet maken.
Het boek is ontzettend liefdevol en sfeervol geschreven waardoor het lijkt alsof Je blijft een belevenis is die echt te zien en te voelen is.

Wat een prestatie van Anna Drijver om zoâ€™n sterk, mooi debuut te kunnen schrijven.
Anna Drijver heeft met Je blijft een visitekaartje afgegeven waar filmregisseurs voor in de rij kunnen gaan staan.