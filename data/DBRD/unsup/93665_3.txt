De wereldverzamelaar vertelt het verhaal van Richard Francis Burton, een 19de-eeuwse avonturier. Het boek beslaat drie reizen in evenveel delen van deze tot de verbeelding sprekende figuur.

In het eerste deel lezen we over zijn wedervaren in Indië, in dienst van Britse Oost-Indische Compagnie. In het tweede deel voltooid hij de hadj, vermomd als sjeik Abdoellah en in het laatste deel gaat hij samen met reisgenoot Speke op zoek naar de bronnen van de Nijl.

Als ik begon te lezen had ik hoge verwachtingen van het boek. De ingrediënten deden me alvast watertanden. Ik ben gek op verhalen over ontdekkingsreizigers. Het begon ook veelbelovend, maar naarmate ik vorderde, verzwakte mijn interesse. Het is relatief mooi geschreven, maar het mist vaart. Als het boek bedoeld was als karakterschets van de hoofdfiguur, dan was ze niet diepgaand genoeg. Als avonturenroman werd mijn verwachting ook niet ingelost. Het kostte me dan ook enige moeite om door te lezen tot de laatste pagina.