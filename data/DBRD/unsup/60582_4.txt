Verdieping X is de tweede thriller van Kim Moelandts. Eerder schreef zij twee autobiografische romans, Ademloos en Grenzeloos. In Verdieping X komen een twaalftal jongeren om het leven na het nuttigen van de partydrug ELF. Vele anderen raken in coma en belanden in het ziekenhuis onder de hoede van de hematologen. Zij staan voor een raadsel waarom de jongeren in coma zijn geraakt en vechten voor hun levens. Hematoloog Floor van Schaijk is vastbesloten de waarheid boven water te krijgen met gevaar voor haar eigen leven.

Kim Moelands is erin geslaagd een boeiende, realistische thriller te schrijven. Het medische thema beneemt je adem en je leeft intens mee met de jongeren in coma. De angst en spanning spatten van het boek af. Zal de waarheid omtrent de partydrug ELF op tijd achterhaald worden en kunnen de levens worden gered. De extra verhaallijnen naast de jongeren zorgen voor nog meer spanning. Wat is er precies aan de hand en wat is de rol van de personages?

Ik heb genoten van het boek met het originele thema en geef het boek daarom 4 sterren.