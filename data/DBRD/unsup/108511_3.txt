Het romandebuut "Kathaai" van Hilde Van Malderen is een rechttoerechtaan boek die menig lezer de wenkbrauwen zal doen fronsen en de ogen zal doen openen.
Hoofdpersongae Marie Margolis, herstelt van een liefdesbreuk als ze met Michael Courtois, een man die ze nauwelijks kent, op weekend vertrekt naar Amsterdam.
Lio, Marie's grote liefde, laat haar - ondanks zijn belofte vrouw en kind voor haar te verlaten - in de steek.
"Ze weet niet meer waarin ze moet geloven. Toeval of het lot?"
Hoever zal Marie gaan? Houdt ze het bij deze ene one-nightstand in Amsterdam, of stemt ze toe in meer?
Marie gaat uiteindelijk door de knie-en en gaat voor meer.Ze stelt soms haar eisen tegenover Michael en wordt zelfs - tot spijt van wie haar benijdt - presentatrice van een eigen TV-programma Nieuwsuur, maar ondanks dat alles denkt ze nog al te vaak aan 'haar' Lio.
Hoe het verhaal verder evolueert en afloopt is voer voor de lezer...zoniet doe ik aan leesbederf.
Het boek van Hilde springt hoe dan ook in het oog.De cover is versiert met een naar beneden gerichtte roze-rode dildo waaronder een klauwende vrouwenhand met vuurrode nagels.Ik kon mij niet ontdoen van de gedachte: "Ze heeft hem bij zijn pietje!"
Nieuwsgierig begon ik te lezen en was erg verbaasd en verwonderd en dacht: "toch weer geen boek over platte sex".Het kwam allemaal als erg vulgair bij mij binnenBenieuwd naar meer en niet wetend wat verder te kunnen verwachten las ik verder.
Hilde Van Malderen schrijft gewoon waarover het gaat en waar het op staat, zonder poeha en zonder franjes benoemt ze de dingen zoals ze überhaupt zijn.
Gaandeweg wordt wel duidelijk dat Marie een ongelukkige vrouw is zonder veel persoonlijkheid en zelfvertrouwen.Ondanks de "gekochte en beloonde liefde", haar onverwachtte professionele succes is het duidelijk dat Marie een ongeleid projectiel is.
Een jeugdtrauma, het volledige stilzwijgen en niet erkennen hiervan en de slechte relatie met haar ouders en zus, maken Marie tot een ongelukkige,complexe en verbitterde vrouw.
Hilde Van Malderen heeft een vlotte pen en ze schrijft in een mooie beeldende, expressieve, vlot leesbare en begrijpende taal, doorspekt met wijsheden, wist-je-datjes en luchtige humor.
De ondertoon in het boek is er één van veel onbegrip over een jeugdtrauma dat Marie eens volwassen compenseert met "liefde" en "sex".
Het boek heeft me verrast en ook erg aangegrepen, want "liefde" en "sex" in handen van charlatans zijn een explosieve mix met desastreuse gevolgen.