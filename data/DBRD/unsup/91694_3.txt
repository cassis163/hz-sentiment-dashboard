Aylans geheim is de debuutroman van de Vlaamse politica Els Ampe.
Het verhaal speelt zich af vanaf begin 2000 in Syrië, het neemt je mee in het leven van Aylan een jongen die een katholieke moeder heeft en een islamitische vader.
Hierdoor krijgt hij van zijn oma's verschillende inzichten, de een neemt hem mee naar de kerk de ander neemt hem mee naar de moskee.
Aylans leven veranderd wanneer hij door zijn vader meegenomen wordt naar Sayenna, een oudere vrouw die zijn blik op de wereld vergroot, hem in contact brengt met boeken, geheime boeken die hij verstopt in het geitenhok in de tuin.
Zo leert hij van zijn vader en Sayenna wijze lessen, die hij goed moet onthouden.

Wanneer Aylans vader overlijdt krijgt zijn oom Asir een grotere rol in het gezin, van hem krijgt hij weer een hele andere kijk op de democratie en de regering van Assad.
Wanneer hij 18 is gaat hij voor een uitje naar de stad Palmyra, een stad die heel veel geschiedenis heeft, maar wij kennen doordat het helemaal aan puin is geschoten door de IS.
In Palmyra ontmoet Aylan de mooie Belgische Helena, door veel met haar te praten krijgt hij ook een idee over hoe de democratie is in België, hierna wil hij in het buitenland studeren en regelt oom Asir een plek in Rusland.
Als Sayenna overlijdt krijgt Aylan haar erfenis een appartement in België hier gaat het verhaal weer verder en ontmoet hij Rosie.

Het interessante aan dit verhaal is dat je eigenlijk heel veel meekrijgt over hoe het leven in Syrië geweest moet zijn, maar ook hoe het leven daarna als vluchteling een beetje moet zijn geweest, doordat er ook een liefdesverhaal tussendoor sijpelt, is dit alles in een goede mix, waardoor het een boek is wat voor mij een boek was wat erg gauw uit was, wilde gewoon weten hoe het ging met Aylan.
Dit samen met de schrijfstijl van Ampe, maakte dat dit boek zo uit was.
Wel zat er veel uitleg over hoe de democratie werkt in het boek, maar dit was best interessant, het gaf voer tot nadenken over hoe goed wij het hebben, en hoe anders het voor andere zou kunnen zijn.