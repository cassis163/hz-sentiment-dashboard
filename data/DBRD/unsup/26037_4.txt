Mijn nacht ontkend vormt een mooi aansluitend deel op ‘mijn nacht ontvlamd’. Olivia en Miller hebben het allebei moeilijk met de huidige situatie. Ze kunnen niet zonder, maar soms ook niet met elkaar en dat komt door de duistere geheimen waarbij Miller betrokken is. Olivia wil hem niet meer zien en ontloopt hem. Ze voelt zich verlaten, bedroefd en alleen. Toch is de allesoverheersende aantrekkingskracht nooit ver weg en knettert het als ze met elkaar geconfronteerd worden. Zoals je al kan verwachten komen ze terug samen en beleven enkele leuke momenten met elkaar. Weliswaar zit hier wel een deel herhaling in, stukjes en zinnetjes die we in het eerste deel ook al vaak voorbij hebben zien komen. Af en toe zit er weinig creativiteit in de scènes en zijn deze gebaseerd op stukken die we eerder al min of meer gelezen hebben. Toch las dit tweede deel bijzonder vlot en was ik steeds opnieuw nieuwsgierig naar hoe alles tussen Olivia en Miller zou aflopen. In het laatste hoofdstuk komt er weer heel veel op ons af en sluit dit tweede deel ook opnieuw af met een cliffhanger. Hopelijk geeft het derde deel een antwoord op al mijn vragen, want Miller blijft in mijn ogen nog steeds een mysterieus figuur dat ik moeilijk kan peilen. Ik ben alvast benieuwd hoe deze trilogie zal eindigen!