Er is een pyromaan aan het werk in Washington DC. Enkele pakhuizen gaan in de fik. In het begin vallen er nog geen doden, maar al snel wel. Een lijk in een steeg tussen twee pakhuizen en een schedel in een uitgebrand pakhuis.
Snel erna volgen enkele kerken en winkels. Het escaleert.

Maggie O'Dell raakt licht gewond bij de eerste brand maar doet haar werk wel verder. Haar stiefbroer is bij haar ingetrokken, hij werkt bij een private brandweerdienst.
Maggie heeft de aandacht getrokken van een journalist die erg ver gaat voor foto's, interviews, reportages. Waarom moet hij juist haar hebben?

Terwijl Maggie met deze zaak bezig is, krijgt ze eigenlijk al een nieuwe op haar bordje, parkeerplaatsmoorden langs de snelweg. Dit verhaal gaat verder in het elfde deel met Maggie O'Dell en dat had ik gelezen voor dit deel. Het is wel handiger om de boeken in de juiste volgorde te lezen.

Niet slecht, maar eerder een gezond tussendoortje dan echt razendspannend boek dat blijft hangen.