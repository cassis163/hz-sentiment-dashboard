Ik vond het een leuk boek om te lezen, maar heb toch ook kritiek.
Hoewel de schrijfstijl me wel beviel, vond ik het boek wat traag op gang komen en pakte het me in het begin niet echt nog. Naarmate ik verder kwam groeide ook de spanning. En de laatste 169 pagina's heb ik vanavond tussen 9 en 12 uitgelezen en ik kon niet meer stoppen. Het verhaal zit op zich goed en sluitend in elkaar. Maar ik vond het evenals iemand hiervoor schreef nogal over the top, al werd het goed gebracht, wat dan weer het één en ander compenseert. Dat laatste is toch echt wel de kracht van de schrijver, als je het mij vraagt. Maar ik hou niet van die verrassingen, waarin een personage in eerste instantie vooral beschreven wordt als een beminnelijk persoon, en dan ineens, bijna zonder overgang of aanwijzingen tot allerlei duister gedrag in staat blijkt te zijn. Dan voel ik me bedonderd door de schrijver. Want dan heb ik me voor niets verdiept in de personages. Ik had het niet kunnen vermoeden, al kon ik het misschien wel raden, omdat een karakter te mooi werd voorgesteld en het allemaal té mooi leek bijvoorbeeld. Ofwel een als beminnelijk voorgesteld persoon doet wat nonchalante uitspraken, die je niet passend vindt op dat moment. Maar dat zijn op zich geen echte aanwijzingen. Tegelijkertijd vond ik het boek dus wel spannend. Maar een goede thriller betekent voor mij dat de inhoud over de hele context realistisch overkomt en de plots niet als uit de lucht komt vallen.
Ik heb me er al met al goed mee vermaakt.