Het hoofdpersonage Noor krijgt een baan aangeboden in het Van Gogh museum in Amsterdam. Daarvoor moet ze wel naar Amsterdam verhuizen, waardoor ze haar vriend en familie achterlaat. De verhuis zorgt ervoor dat haar relatie met haar vriend en familie verwatert, want zij kunnen geen begrip opbrengen voor haar verhuis naar Amsterdam. Noor beslist om samen te gaan wonen met haar zus Kiki en haar oude studievriend Joost in een huisje aan de Herengracht, dat dringend aan renovatie toe is. Vandaar dat de klusjesman ook een vermelding in de titel krijgt. Alle drie de vrienden werken in de museumwereld, maar spreken af om thuis niet over hun werk te praten. Als Noor via haar werk een nieuw Van Gogh-schilderij ontdekt, heeft ze dan ook moeilijk om het daar niet met haar huisgenoten over te hebben.

Het boek leest, dankzij de korte hoofdstukken, vlot en de schrijfstijl van Astrid Harrewijn zorgt ervoor dat je meeleeft met Noor en haar vrienden in Amsterdam. Het kunstaspect speelt een grote rol in het verhaal, maar ook als niet-kunstliefhebber of kenner kan je je inleven in het verhaal.Door het boek te lezen, heb ik zelf zin gekregen om het Van Gogh museum in Amsterdam een bezoekje te brengen en de schilderijen van Van Gogh met mijn eigen ogen te bewonderen!