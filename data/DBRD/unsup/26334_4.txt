Na de hype van deze auteur "het geheim van mijn man" te hebben gelezen was ik volledig verkocht, de schrijfwijze van haar verhalen, geheimen die meestal een groot thema zijn in haar boeken. Dit boek "alles voor jou" is uitgebracht in 2012 en is in april 2018 terug heruitgegeven, in 2012 was Liane Moriarty nog niet zo bekend in de lage landen en had ze duidelijk heel andere schrijfstijl, een meer romantische schrijfstijl, verwacht hier geen grote geheimen, onthullingen, thrillergehalte maar een mooi boek over liefde, loslaten, rouwen, keuzes maken.

*Ellen denkt dat ze haar leven onder controle heeft. Ze maakt haar keuzes bewust en ze heeft een carrière als hypnotherapeut en dan leert ze via het internet weduwnaar Patrick kennen, vader van Jack. Patrick is van het begin eerlijk, hij heeft een stalkster, Saskia zijn ex vriendin. Ellen vindt het wel spannend in haar berekend leventje, wat ze niet weet is dat Saskia onder een schuilnaam een patiënte van haar is. Zonder dat Ellen het weet, stapt Saskia in haar leven rond.


Het verhaal is geschreven in lange hoofdstukken, die telkens in 2 delen zijn opgesplitst, een deel vertellend over het leven van Ellen en een deel door de ogen van Saskia, dus je volgt echt beide vrouwen doorheen het verhaal. Wat mij echt wel aansprak, was de cursief gedrukte gedeeltes, dit zijn de gedachten van beide vrouwen, die vooral humoristisch en sarcastisch getint zijn. Een verhaal dat me echt in de ban hield en niet moest onder doen voor haar andere boeken maar niet te vergelijken valt!