Een historische thriller van Belgische bodem: dat verdient op zich al een pluim. De plot, 'Hitler en de bom', zit goed. Het verhaal ontspint zich vrij vlot, met een toch wel vrij grote flater inzake de Britse oorlogsmachine (Fighter Command, niet Bomber Command was verantwoordelijk voor de verdediging van GB)... tot de laatste 50 blz. Baudewyns kreeg daar waarschijnlijk plots te horen dat hij er zich snel van af moest maken en deed dat ook prompt. Hoewel het geheel tot dan spannend blijft en leuke onverwachte wendingen kent, drijft het verhaal naar het einde toe plots enkel nog op toevalligheden. In navolging van Dan Brown zit een mirakuleuze ontsnapping ook nu weer in de parachute, met als gevolg een al even onwaarschijnlijk einde. Dit geknoei naar het einde toe koste dan ook anderhalve ster, waardoor ik helaas niet verder dan 3 sterren kom. Spijtig voor zo'n knap begonnen en tot in de laatste 100 meter knap uitgewerkt verhaal.