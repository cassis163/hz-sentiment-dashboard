De openingszin (There was a demon in McDonalds) beloofd veel goeds en zet de sfeer voor het hele boek.
Layla is half Wachter (soort Gargoyle / Waterspuwer) en half demon, zeer vreemd dus want die twee kunnen elkaar helemaal niet luchten. De Watchers beschermen de wereld namelijk van de demonen en die willen uiteraard lekker hun ding doen. Toch wordt Layla, die als wees in het weeshuis ontdekt wordt, na een incident door de Wachters opgevoed.
Layla heeft unieke gaven door haar afkomst en kan daardoor de demonen van de gewone mensen onderscheiden. Door deze gave heeft Layla al menig demon ontmaskert door hen ongemerkt een merkteken te geven. Door deze merktekens hoeven de Wachters niet meer af te wachten om te weten wie er nu mens of demon is en kunnen ze meer demonen naar de hel sturen dan ooit tevoren.
Maar wanneer Layla weer een merkteken wil aanbrengen op een demon, blijkt die demon sterker te zijn dan verwacht en komt ze in een netelige situatie terecht. Ze krijgt echter hulp uit onverwachte hoek en vanaf dan staat haar wereld op zijn kop. Het ene na het andere vraagstuk volgt, afgewisseld door leuke dialogen en een paar hilarische situaties.
Kortom: een geweldige start van een nieuwe trilogie.