Een bijzonder indrukwekkend verhaal van een klein Cambodjaans meisje dat véél te vroeg haar ouders verliest, van jongs af aan wordt misbruikt en mishandeld, verkocht aan diverse bordelen en tóch de kracht heeft gehad om in haar volwassen leven te vechten voor de vrijheid en bescherming van meisjes en vrouwen die hetzelfde is overkomen. Ik ben zwáár onder de indruk van deze sterke vrouw! Ik ben zelf in Cambodja geweest en zijdelings zijn mij de gruwelijkheden van kinderprostitutie wel opgevallen, maar de harde realiteit zit verborgen onder een flinterdun laagje die voor mensen die er naar op zoek zijn (mannen zonder geweten) makkelijk te verwijderen is, maar voor de nietsvermoedende reiziger blijft dit toch grotendeels verborgen. Ik voel me bijna schuldig dat ik zo'n geweldige tijd heb gehad in Cambodja, terwijl op datzelfde moment duizenden meisjes en vrouwen werden uitgebuit op de meest gruwelijke manier. Ondanks de vele doodsbedreigingen blijft deze moedige vrouw haar leven wijden aan de beschemring en opvang van misbruikte meisjes. Indrukwekkend boek!