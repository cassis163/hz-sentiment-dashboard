Het verhaal begint als een mop, een gangster, een receptionist en een (vrouwelijke) pastor ontmoeten elkaar in Pension Meerover en komen erachter dat ze samen veel geld kunnen verdienen. Ze worden partners in crime en de zaken gaan goed, zo goed dat er sprake is van een rode en een gele koffer met miljoenen aan Zweedse Kronen. Dat lijkt heel erg veel maar als je het omrekent naar de Euro is 1 Zweedse Kroon ongeveer 11 Eurocent. Maar het idee is leuk en past vooral in het verhaal. De receptionist en de pastor worden verliefd en hebben nog grotere plannen. Als op een dag de pastor aan gangster Anders probeert uit te leggen waarom zij niet meer geloofd in God en de bijbel ziet de gangster het licht. Hij gelooft in God en dan…..kun je natuurlijk geen mensen meer vermoorden of mishandelen.
Het drietal gaat er vandoor in een camper en krijgen een aantal criminelen achter zich aan die nog geld terug moeten krijgen voor niet vervulde opdrachten.
Gangster Anders heeft dit totaal niet door, hij verheugt zich op het stichten van een nieuwe kerk en krijgt heel veel volgers. En een paar bodyguards en een vreemde koster. Dat gaat natuurlijk niet goed en voor je het weet zijn ze weer op de vlucht…..

Dit is het derde boek van Jonas Jonasson en het blijft speciaal, dat merk je al aan enthousiaste reacties op het internet. De eerste twee boeken waren ook apart, Er is niemand die zo kan schrijven als hij. Hij heeft zo’n bijzondere manier van vertellen, de ene keer met heel veel droge humor en de volgende zin weer spannend of ontroerend. Soms is het een beetje langdradig maar dat wordt snel goedgemaakt met een onverwachte wending. Het is net of hij dan een beetje rust wil creëren in een verhaal dat verder best hectisch is. De aandacht erbij houden is dan wel belangrijk om alle lijnen te kunnen volgen en vooral de gedachtes van de hoofdpersonen bij te kunnen benen.

Hij doet niet moeilijk en ziet de dingen zoals ze zijn. Pas als je na het lezen het boek laat rusten merk je dat hij zoveel probeert te vertellen dat je het boek eigenlijk nog een keer moet lezen.
Dit verhaal speelt zich voor het eerst geheel in Zweden af en blijft in het hier en nu. Het verhaal is gedetailleerd, fantasie prikkelend en een uitdaging voor de kritische lezer want kloppen de zinnen wel helemaal? En is dat nodig?
De pastor en de gangster gooien met Bijbelteksten door ze steeds toe te passen in hun dagelijks leven. De boel wordt ook wel een beetje verdraaid maar kunnen niet als beledigend of kwetsend worden ervaren. Jonas Jonasson heeft daarmee wel een risico genomen want dit ligt bij veel mensen heel gevoelig.
Het is lezen en genieten, en verheugen op nog een keer lezen om te zien wat je de eerste keer hebt gemist.
Zweedse humor in een zwart jasje, Als je de losse hoes van het boek afhaalt schittert het vrolijke geel je tegemoet. Het leeslint was bijna niet nodig, je kunt namelijk niet stoppen