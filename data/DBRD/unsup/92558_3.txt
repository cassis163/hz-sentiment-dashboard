Cara is een doorsnee tiener die graag in de gratie van haar moeder Daphne valt. Daphne is een plastisch chirurg die eveneens perfectioniste is.
Met de zuuraanval op haar dochter heeft ze het zeer moeilijk aangezien het schoonheidsbeeld dat ze van haar dochter had, compleet vernietigd is.
Hier komt psychologe Kathleen Verlinden op de proppen om ze beiden bij te staan en op haar eigen manier de persoon vindt die Cara verminkt heeft.
Dit is een korte beschrijving over Zuur maar er gebeurt nog veel meer in dit boek.

Een psychologische thriller staat er op de cover en dit is wel degelijk zo. Hoewel de psychologie en het thrillergedeelte niet evenredig verdeeld is.
Ik vond Zuur een goed boek en het heeft een originele plot in deel 2 maar er zat iets te weinig vaart in het verhaal (tussen de 2 eerste delen) en in deel 3 kwam het een beetje over dat er snel een einde aan het verhaal moest komen.
Anja Feliers schrijft vlot en het lezen van Zuur was geen opgave maar ik bleef een beetje op mijn honger zitten qua spanning.
Zuur heeft wel een zeer mooie cover, sober van kleur en eenvoud maar de kaft spreekt genoeg aan om het op te nemen in de boekhandel en er meer aandacht aan te besteden.
De meningen over dit boek zullen wel wat verdeeld zijn. Ik denk dat Anja het zekere voor het onzekere heeft gekozen en niet te expliciet sc√®nes heeft beschreven omdat sommige lezers hierom afhaken. Al bij al toch een goed tussendoor-boek.