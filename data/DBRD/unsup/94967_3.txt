Misschien kwam het doordat dit mijn eerste Kay Scarpetta-thriller was, maar ik wist in het begin niet zo goed wat ervan te denken. Tot ongeveer halfweg in het boek gebeurt er eigenlijk vrij weinig en draait alles rond 1 zaak: een verdachte brand waar Scarpetta bij betrokken wordt. Pas vanaf de tweede helft van het boek komt er meer vaart in het boek en volgen de gebeurtenissen elkaar sneller op, met een nogal ongeloofwaardige climax op het eind. Dit alles zorgde ervoor dat ik maar matig enthousiast de laatste pagina omsloeg. Een voortijdig einde wat Kay Scarpetta betreft voor mij?