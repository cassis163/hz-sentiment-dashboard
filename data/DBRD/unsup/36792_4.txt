Toen Sylvie M., een bekend radiopresentatrice en model, 7 jaar oud was verdween haar moeder spoorloos. Iedereen geloofde dat ze zelfmoord had gepleegd. Haar moeder was 31 toen ze verdween, en nu Sylvie zelf ook 31 is, worstelt ze nog meer hiermee. Ze besluit daarom hulp te zoeken bij psychologe Kathleen.

Tijdens een uitzending van haar radioprogramma krijgt Sylvie een vreemd telefoontje die betrekking heeft op de verdwijning en dood van haar moeder. Samen met haar zus gaat ze op onderzoek uit.

Ook Kathleen kampt met de nodige problemen. Haar moeder is net overleden, en op liefdesvlak loopt het ook niet zo soepel: haar relatie met Lukas dreigt kapot te gaan, en bovendien is haar oude vlam Lennert opnieuw in haar leven opgedoken.

‘Kwijt’ is het zesde deel in de reeks rond psychologe Kathleen Verlinden.
Anja Feliers heeft hiermee alweer een meesterwerk geschreven.
Ik heb ontzettend genoten van ‘Kwijt’. Het boek las als een trein, ik werd zó in het verhaal meegesleurd dat ik niet kon stoppen met lezen. Gelukkig had ik reeds haar vorige boek ‘Zuur’ gelezen, want dit is wel nodig als 100% wilt mee zijn met de verhaallijn rond Kathleen. Ik kijk al uit naar volgende boek!
Ik geef het boek hierbij 4 sterren en raad ook iedereen aan om dit boek (en haar vorige) te lezen.

Dank ook aan uitgeverij Lannoo dat ik dit boek mocht lezen en recenseren.