Emily, juriste is getrouwd met Ben en moeder van een zoontje. Ze heeft een moeilijke relatie met haar zus Caroline. Emily ontvlucht per trein haar gezin. Aangekomen in Londen zoekt ze een kamer en verandert ze haar roepnaam. De auteur vertelt niet alleen het verhaal rond Emily, maar ook dat van de personages om haar heen: haar ouders, haar zus Caroline, haar man Ben en haar nieuwe vriendin Angel die Emily door het moeilijke begin in haar nieuwe omgeving heen helpt. Daarbij geeft de auteur weinig weg en blijft de lezer in het ongewisse van de reden waarom Emily gekozen heeft om weg te lopen. We weten dat ze wanhopig ongelukkig is, maar afgezien van de problemen met haar tweelingzus Caroline, is het moeilijk om te begrijpen waarom ze deze beslissing heeft genomen.

Een stap te ver is een intrigerend en meeslepend boek, het heeft tempo en leest daarom vlot weg. De lezer blijft gissen naar de reden van Emily's vlucht. Ik ben heel benieuwd naar Tina Seskis'' volgende roman.