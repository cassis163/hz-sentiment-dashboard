Eindspel is opnieuw een boek met een vlot verhaal en spanning van het begin tot het einde zoals ook in de eerdere boeken van de serie het geval was. De continu aanwezige spanning tijdens het verhaal en de ontknoping in de zoektocht naar Sarina maken dat je het verhaal in één keer uit wilt lezen. Door de manier van schrijven wordt je helemaal meegenomen in het verhaal en lijkt het alsof je samen met Kyra op zoek bent naar antwoorden in het mysterie rond de verdwijning van haar zus. De verschillende personages, met ieder hun eigen rol binnen het verhaal komen in Eindspel weer goed tot hun recht. De gruwelijke details die in het boek beschreven worden maken het boek angstaanjagend goed. Het boek is een must read voor wie de eerdere delen gelezen heeft. Wie houdt van een zeer goede, spannende en meeslepende thriller kan niet om de noordzeemoorden heen en moet deze serie dan ook lezen!