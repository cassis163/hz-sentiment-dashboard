Wat een spannend boek! Ik heb er echt van genoten.
Verrassend en meeslepend tot het eind, zelfs in de epiloog zat nog een onverwachte wending.
Het boek verteld het verhaal van twee hartsvriendinnen die na een bewogen jeugd de boel de boel laten en besluiten te gaan reizen in AziÃ«.
De hoofdstukken zijn verdeeld in Toen en Nu, maar daar zit een perfecte chronologische structuur in. Naarmate het verhaal vordert, wordt de spanning ook meer en meer opgebouwd. Lekker onderhuids en broeierig.
Door wat toevallige omstandigheden maken Kitty en Lana kennis met een groep jonge energieke mensen die, op een boot genaamd 'The Blue', aan het reizen zijn.
Na een gezellige avond aan boord mogen ze meevaren en vanaf dan maken ze deel uit van de bemanning. Er breekt een toffe kameraadschappelijke tijd aan met lange nachten onder betoverende sterrenhemels, zwemavonturen in paradijselijke lagunes en lach salvo's onder invloed van diverse alcoholische versnaperingen. Natuurlijk komt er dan een afschuwelijke ommekeer in dit zorgeloze bestaan, en dat haalt alle verhoudingen onderuit en zorgt voor een zinderende spanning waar je als lezer alles vanuit het perspectief van Lana beleeft.
Deze literaire thriller heeft alles in zich om de zomer-must-read-thriller van 2016 te worden.
Ik raad 'm absoluut aan om mee te nemen in de koffer of op je ereader naar je vakantie bestemming!