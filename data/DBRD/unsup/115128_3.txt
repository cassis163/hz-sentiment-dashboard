Een ander genre boek van Marianne Fredrikson. Intrigerend en nieuwsgierig makend: hoe zit het verhaal in elkaar, wat is er gebeurd en waarom? Een puzzeltocht die soms wat t√© ingewikkeld is. Er worden verhaallijnen bijgehaald die het lezen van het boek lastig maken. Pas bij herlezen vallen alle onderdelen en subtiele verwijzingen op hun plek.
Bekend van Marianne is de feministisch getinte zoektocht naar balans tussen controle (de maakbare wereld) en overgave (natuur, het lot, duistere krachten uit de diepte). Lillemor in Zweden en Sofia in Griekenland als extremen:
'Sofia had haar (=Lillemor) nooit kunnen doen inzien dat de grote diepten elk leven bedreigen, dat het enige wat men daar tegenover kan stellen de betrokkenheid met elkaar is, die eist dat men zich buigt'. En even verderop dringen gedachten 'agressief als wespen' zich opnieuw aan Sofia op: 'toch loopt Lillemor ook in Zweden de kans om gebroken te worden, want het leven is er lang niet zo voorspelbaar als ze denken, die Zweden, ook daar loeren de diepten'.
Het is een boek over onderdrukte herinneringen en de kracht waarmee deze zich weer kunnen opdringen.
En natuurlijk weer prachtige (natuur)beelden en zinnen.