Do Not Say We Have Nothing is een wonderschone roman over normale mensen die verstrikt raken in de wreedheid van de Chinese geschiedenis. Over welke impact gebeurtenissen als de Culturele Revolutie hebben gehad op de hoofdpersonen en hoe de pijn en de onmacht van het Chinese volk om te kunnen beslissen over hun eigen leven decennia later nog altijd naklinken in het protest op het Plein van de Hemelse Vrede tijdens de democratiseringsopstand van 1989.