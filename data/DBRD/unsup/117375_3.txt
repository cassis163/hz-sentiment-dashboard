Vlogster Emma besluit na haar studie een jaartje al reizende te gaan vloggen alvorens een baan te zoeken. Eerste bestemming is Nice waar Emma een rijke italiaanse tweeling ontmoet. Deze tweeling neemt haar mee in hun rijke luxe leven en nodigt haar uit om met hun mee te gaan naar Monaco.
Daar blijkt de tweeling niet te zijn wie ze zeggen te zijn en raakt Emma verstrikt in een criminele situatie die haar mede door haar vlogs bijna het leven kost.
Het boek kwam erg moeizaam op gang en leek in eerste instantie nogal saai te worden. Maar toen de drie verschillende verhaallijnen eenmaal bij elkaar kwamen ging het snel en was het weer een echte Suzanne Vermeer die lekker spannend werd en fijn las.