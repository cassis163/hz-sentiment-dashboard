Ik vond dit boek erg fijn geschreven en het leest vlot maar het lukte mij juist niet goed om me in te leven in de personages. Misschien omdat je zomaar, zonder verdere uitleg moet geloven dat een mechanisch paard dat na vele jaren plots weer geactiveerd wordt, gevoelens heeft en zich dan ook nog eerder als een mens dan als een paard gedraagt. Daarnaast mochten de races & trainingen voor mij uitgebreider, spannender en zeker realistischer zijn want vooral de eerste trainingen en wedstrijd gaan wel heel gemakkelijk voor iemand die nog nooit gereden heeft voordien. Mijn eindconclusie is dus dat ik het een leuk en vlot te lezen boek vind (met een heel coole cover) maar een geweldig boek vind ik het nu ook weer niet.