Dit boek gaat over Erik de Jager, een AIVD-agent. Hij zint op wraak nadat zijn eigen directeur hem in de maling heeft genomen. Zijn directeur zet hem neer als verrader, en Erik is hier niet van gediend. Hij zint op wraak, om alle betrokkenen ter verantwoording te roepen.

Het idee voor dit verhaal is 27 jaar geleden geboren, vertelt Hartman.
Ludlum is zijn grote inspirator: ‘Veel van zijn verhalen gaan ook over de strijd van de eenling tegen een grote overmacht. Ook een van mijn andere grote inspirators, Charles den Tex, hanteert vaak dit principe. Dan is een soort van verband betrekkelijk snel gelegd.
Ondanks die connecties heb ik er wel alles aan gedaan om een eigen identiteit in mijn verhalen te creëren, en te houden.’

Dit heb ik wel gemerkt, dankzij die eigen identiteit werd het een prachtig verhaal, vol spanning.

Vanaf het begin af aan kon ik het boek eigenlijk niet meer wegleggen, ik moest en zou elke dag minstens een hoofdstuk lezen.
Het verhaal greep me vanaf het begin, maar werd wel een beetje rommelig door de vele personages die snel achter elkaar werden geïntroduceerd. Hierdoor had ik een beetje moeite met wie wie was, maar al snel werd alles weer duidelijk, omdat het verhaal vertelt wordt door de ogen van meerdere personages.

Een topboek, met een mooi plot en zeker de moeite waard! Op naar deel 2!