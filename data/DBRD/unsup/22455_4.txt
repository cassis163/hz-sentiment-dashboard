Kirsten wordt sinds haar jeugd geteisterd door nachtmerries als gevolg van een traumatische gebeurtenis. Haar vriend Mark weet dat zij lijd onder de nachtmerries maar schenkt hier verder geen aandacht aan. Kirsten is het zat en gaat bij hem weg. Op het moment dat Kirsten wil vertrekken uit hun huis krijgt ze een verschrikkelijk telefoontje van haar moeder, haar oma is plotseling overleden door een noodlottige val van de trap.
Kirsten besluit om in het huis te gaan wonen van haar oma, Veronica. Om de kosten te kunnen betalen neemt ze een huisgenoot Elise. Al snel worden ze goede vriendinnen.
In het huis van oma vinden ze aanwijzingen waardoor Kirsten en Elise beginnen te twijfelen aan de noodlottige dood Veronica. Was het wel een ongeluk? Wie waren er (allemaal) bij betrokken?
De vriendinnen gaan op onderzoek en iedereen is verdacht. Maar kunnen ze niet beter het verleden laten rusten?

Het boek begint goed! Op de eerste bladzijde al gaat Veronica dood. Na proloog zijn de eerste hoofdstukken niet echt spannend. Maar ondanks dat het niet spannend was werd ik wel ontzettend nieuwsgierig naar de nachtmerries die Kirsten heeft. Wat is er met haar gebeurd in haar jeugd?

Beschadigd heeft een hele mooi opbouw. Het ene hoofdstuk is in het heden en vervolgens lees je de jeugdbelevingen van Kirsten. Soms vind ik het wisselen van tijd in boeken erg vervelend. Bij Beschadigd had ik dit totaal niet. De overgangen waren duidelijk en natuurlijk.
Het boek is beschrijvend en staat bol van mooie zinnen zonder dat de inhoud eronder lijd.

"Nee, in mij zong iets anders rond. Een sluimerend lied van herinnering en herkenning, dat zelfs door acht glazen wijn van verschillende soorten niet te stoppen was geweest."

Het boek bestaat uit korte hoofstukken die door het taalgebruik en de opbouw makkelijk weglezen. Ika Gerritsen heeft in Beschadigd een mooi symfonie geschreven waarbij op een subtiele wijze spanning, nieuwsgierigheid, lust en humor elkaar versterken.
4 dik verdiende struikspringende sterren!