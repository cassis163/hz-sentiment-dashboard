AUTEUR:
Lara Reims 1974
Een tiental jaren geleden emigreerde ze van Amsterdam naar Frankrijk, waar ze in Parijs het eerste deel van een trilogie schreef “Ugrade1.0” wat is uitgegeven door Hamley Books. Sinds haar jeugd is Lara al in de ban van boeken en technologische snufjes, en wat ligt er dan meer voor de hand dan hier zelf een boek over te schrijven gericht aan het young adult publiek, maar zeer zeker ook erg aanlokkelijk voor de iets rijpere onder ons.
HET VERHAAL:
Rémi voelt zich nergens echt thuis, op school wordt hij gepest, en of moet hij werktaken doen. Zijn ouders zijn workaholics en kijken amper om naar hem om, juist met zijn oudere zus Roos heeft hij een iets betere band, maar het is zijn kat Azraël waar hij het meeste genegenheid van krijgt. Zijn familie verbergt ook iets voor hem, hij voelt het gewoon, maar als hij op een dag de moed heeft om hen ernaar te vragen, is hij getuige van een grote ontploffing. Met de helpende hand die hem wordt aangereikt aan te nemen, verandert zijn hele wereld in een razendsnel tempo, en komt hij met mondjes mate meer en meer over zijn verborgen ik te weten, al verloopt dit niet zonder kleerscheuren.
MIJN MENING:
Het verhaal begint gelijk spannend, en kan dit gevoel ook vrij goed behouden, zeker naar het einde toe vond ik de spanning te snijden. Omdat ik de cover, weliswaar mooi maar een beetje druk vond, had ik een beetje bang een chaotisch en technisch ingewikkeld verhaal tegemoet te gaan. Maar niets was minder waar, een vrij vlotte schrijfstijl en korte hoofdstukken maakte het boek bijzonder vlot te lezen. Wat de technische snufjes betrof, deze werden allemaal zo aanlokkelijk beschreven dat ik er zelf wel enkele zelf zou willen uitproberen. Het boek mag dan bedoelt zijn voor young adult, het is zeker een bijzonder leuk boek voor de veel lezers onder ons.
RAAD IK DIT BOEK AAN?
Jazeker, ik heb het al verder uitgeleend aan een vriendin.