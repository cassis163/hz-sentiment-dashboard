Dit boek bracht ik onlangs mee uit een boekenruilkast in de buurt. Toch wel een relevant weetje, want de keuze in zo'n kast is steeds beperkt en je komt (zelden of) nooit thuis met een boek waarvan je op voorhand reeds beslist had dat je het wilde lezen. Ook in dit geval was het zo: dit boek was voor mij op het eerste zicht gewoon de beste optie uit de eerder beperkte selectie.

Wat een aangename verrassing wachtte mij echter toen ik aan het lezen ging. De enorme diversiteit aan verhalen bewijst de eindeloze fantasie van de schrijver. Verhaal na verhaal werd ik meegesleept in een spannende rollercoaster doorheen een onbekende wereld.
Tot nu dacht ik dat het onmogelijk was om bij dergelijke korte verhalen echt opgeslorpt te worden in de fantasiewereld die gecreÃ«erd wordt. Dit boek bewees mijn ongelijk.

Zeker een aanrader voor de fantasy/sci-fi liefhebbers.
En ook een bewijs dat boekenruilkasten echt wel voor een onverwachte, aangename leeservaring kunnen zorgen. Zonder deze ruilkasten had ik dit boek waarschijnlijk nooit gelezen.