Ik kan meer waardering opbrengen voor Trouweloos, het laatste boek van Karin Slaughter, dan voor haar eerdere titels. Waar ik me bij de andere boeken ergerde aan de vele terugblikken naar de eerdere verhalen, blijft dat in dit boek beperkt tot enkele, niet storende, kleine herinneringen van een paar regels.

Het verhaal zelf zit goed in elkaar echter met een paar weinig geloofwaardige toevalligheden. Het vinden van een ingegraven kist door de hoofdrolspeler(s) tijdens een wandeling in een bos had ik liever door een andere persoon zien gebeuren. Maar daar is nog wel overheen te stappen en stoort niet echt.

De spanning in het verhaal wordt goed vastgehouden waarbij Karin Slaughter als vanouds op dreef komt om de menselijke idioterie zoals mishandeling binnen relaties, verkrachting en overspel als gebruikelijke ingrediÃ«nten over het verhaal uit te strooien.

Niet teveel en op het juiste moment om inzakken van de belangstelling te voorkomen.
Mij heeft ze voor het volgende boek weer kunnen winnen. Wederom een aanrader....