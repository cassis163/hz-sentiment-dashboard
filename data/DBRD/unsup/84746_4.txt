Ik was door Luitingh Sijthoff uitgekozen om deel te nemen aan de Sterrenthiller-leesclub Live voor het boek van Tik Tak van Chris MCGeorge. Op 13 mei was Chris aanwezig om over het boek en zichzelf te vertellen.

Tik Tak is het debuut van Chris McGeorge en Nederland is het eerste land na zijn thuisland Engeland waar zijn boek uitkomt. Zijn debuut wordt tot nu toe in 12 talen vertaald.

Het boek vertelt over Morgan Sheppard die op 11 jarige leeftijd de zelfmoord van zijn wiskundeleraar niet geloofde en kon bewijzen dat hij was vermoord. Op deze jonge leeftijd was het ook al zijn droom om beroemd te worden en dit is hem gelukt, hij heeft nu een eigen tv-programma en zo zijn persoonlijke problemen.
Een van die problemen is , dat hij ontwaakt in een onbekende en afgesloten hotelkamer, hij is geboeid, als hij om zich heen kijkt ziet hij vijf 5 anderen die hij niet kent en tot zijn grote schrik ligt er een lijk in de badkamer. Hoe is dit mogelijk?

En opeens gaat de tv leven en spreekt een bijzonder persoon hen toe. Hij geeft Morgan specifiek de opdracht om de moord op te lossen. Hij heeft hiervoor drie uur de tijd, lukt het niet dan……..Als aanwijzing krijgt hij mee dat de moordenaar zich in de kamer bevindt. Tik Tak…..

Het debuut van Chris zit goed en spannend in elkaar. De verhaallijnen lopen goed in elkaar over, en in de loop van het verhaal wordt de samenhang tussen de personages steeds duidelijker. Chris weet de spanning tot het einde vast te houden.

Zijn 2e boek verschijnt in februari 2019 in Engeland, ik hoop dat Nederland daarna snel volgt. Het is zeker een schrijver waar ik meer van wil lezen.