"Gebonden door bloed, niet door hart." ~ p11.

Neeeeeee, dit mag niet het einde zijn!!! Ik wil meer!!! Want .... , maar ... , omdat... en dan ... arghhh!!! Niks geen tweeluik, ik wil een derde deel!!! Waar starten we die petitie?

"Waar hij de meeste moeite mee had, was dat de mens van soortgenoot naar prooi was veranderd." ~ p66.

Kristallen Ziel is het laatste deel van het Drakenijs-tweeluik, dat weer het vervolg is op de Drakenzieler trilogie. Fenna is op stage op de IJsDrakenburcht op uitnodiging van Meester Lugus, maar het idee van een rustige stage hebben we in het eerste deel al achter ons kunnen laten. Om te ontsnappen uit de wereld van de Aos Sí heeft ze een belofte moeten doen, maar was dat wel verstandig? Belofte maakt immers schuld. En hoe gaat het nu met het wisselkind Muloc en Calvyn? Beide zoeken hun weg in hun nieuwe thuis, maar hebben moeite hun draai te vinden. Bij de een staat zijn menselijkheid in de weg, en de ander heeft moeite met het verdriet van zijn familie. Ondertussen gaat de Aos Sí door met hun duistere spel en stapelen de problemen zich op.
Wat mij betreft komt er nooit een einde aan de wereld van Fenna en de Draken. Elk boek van Cocky van Dijk is weer een letterfeest, waarbij dit verhaal nog spannender lijkt dan het vorige! Met 28 graden lezen over IJsdraken, pakken sneeuw en de kou, en dan ook echt de rillingen krijgen tijdens het lezen, dat is wat Cocky bij mij voor elkaar krijgt! Vanaf de eerste pagina zit je weer gelijk helemaal in het verhaal alsof je nooit gestopt bent met lezen. De personages voelen als oude bekenden en het is echt heerlijk om je weer tussen hen te mogen begeven! Dit zijn echt boeken waarbij je van elke pagina geniet...

"Jouw hart is mijn hart. Ze kloppen hetzelfde ritme." ~p84.

Ik hoop dat we nog lang van deze wereld mogen blijven genieten, want ik kan gewoon geen afscheid nemen van Zot en Fenna. Dit zijn boeken die ik gewoon direct MOET hebben zodra ze uit zijn, en waar ik het liefst alles voor aan de kant zet. Kom maar op met volgende serie zou ik zeggen!!! Dikke, vette vijf sterren, zonder twijfel. ♡♡♡