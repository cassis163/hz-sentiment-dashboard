De achterflap van dit boek noemt Dan Brown als vergelijkingsmateriaal voor dit boek en dat kan ik heel goed begrijpen. ‘De Lincoln mythe’ heeft de Amerikaanse geschiedenis en dan met name de periode toen Abraham Lincoln president was, als hoofdonderwerp. Wat Lincoln en de mormonen met elkaar te maken hebben, dat is lastig uit te leggen in een paar zinnen, maar dat wordt zeker in het boek goed uitgelegd.

Toch had ik het idee dat ik dingen miste. Sommige passages voelde aan als een geschiedenisles en ik denk dat het verhaal van ‘De Lincoln mythe’ je meer aan zal spreken als je de Amerikaanse geschiedenis wat beter kent. De materie is soms wat droog en zeker behoorlijk pittig. Je kunt goed merken dat Steve Berry grondig onderzoek heeft gedaan voor dit onderwerp, dat is echt wel nodig bij dit verhaal.

Omdat het het 9e deel in de serie over Cotton Malone is (die ik zelf niet gelezen heb), kun je soms wat puntjes missen, maar dit is verder niet heel storend in het verhaal. Er zit echt een flinke dosis spanning en intrige in. Doordat het grotendeels op de waarheid gebaseerd is, leeft het veel meer en als je van complot theorieen houdt, dan is dit boek zeker weten een aanrader.

‘De Lincoln mythe’ van Steve Berry is een thriller die door de hoeveelheid geschiedenis en informatie die je krijgt, soms wat droog aan kan voelen. Desalniettemin is het wel een spannend boek, helemaal als je van Dan Brown houdt een aanrader.