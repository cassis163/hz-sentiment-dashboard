Een gouden kerst met Donald Duck en zijn vrienden is een boek dat gelezen werd zodra onze boom stond. Deze Donald Duck is een hardcover boek met aan de zijkant een gouden rug. Echt prachtig maar helaas is de gouden rug niet zo vast dus nu komt er al wat zilver doorheen (de criticus in mij sorry).

Het boek heeft drie verhalen met natuurlijk allemaal illustraties. Het begint met Donals Duck het kerstverhaal wat het verhaal van Scrooge is en dat is natuurlijk Oom Dagobert maar de jongens Kwik, Kwek en Kwak brengen daar verandering. Daarna halen Knabbel en Babbel kattenkwaad uit door Pluto te pesten vanuit de kerstboom. In het laatste verhaal zorgt Mickey Mouse dat alle post nog bezorgd wordt. De drie verhalen zijn allemaal uit een andere tijd, dit is te zien aan de tekenstijl. Het verhaal van Mickey is het oudste. Zelf vind ik de tekenstijl van het Donald Duck verhaal het mooist, oud maar nog wel mooi.

Ik heb genoten van dit boekje en hij ligt mooi onder de boom. Voor de kerst zal ik zeker nog een keer het boek doorbladeren en een verhaaltje lezen. Het zijn alle drie erg leuke verhaaltjes, om voor te lezen, zelf te lezen of om te bekijken.