De wolf van Colombes betekent mijn kennismaking met Koen Strobbe en oi oi wat trapt deze auteur af met een meer dan fijne start! Een gebeurtenis van 10 jaar eerder speelt zich af en ik zit er direct helemaal in. Wat gebeurt hier en wie zijn deze personages? Het zijn vragen die op fantastische wijze beantwoord gaan worden. Dit boek geeft alles wat de achterflap belooft en zoveel meer. De wijze waarop dit gebeurt is werkelijk een leesfeest.

In een prachtige, beeldende en charmante schrijfstijl waan je je in Colombes-sur-Ciel en de ene personage is nog unieker dan de ander. Met een ieder een eigen, soms gewoon ook bizarre achtergrond of familie. Een web van intrigerende gebeurtenissen wordt gesponnen.

Strobbe neemt de tijd de complexiteit van dit gehele dorp neer te zetten. Die tijd wordt ook genomen wat betreft de opbouw in spanning. Waar ik eerst compleet meegesleept word in een aandachtpakkend en regelmatig ook vermakelijk gebeuren, transformeert zich dit zo na de helft van het verhaal dan ook in huiveren. In verwonderen. In op het puntje van de stoel zitten. Het gaat uiteindelijk van een roman naar een heuse thriller.

Het is fabelachtig hoe de gevarieerde verhaallijnen in elkaar weten te haken en er komt een moment dat ik denk: Neeeeee, laat me dit niet goed begrijpenâ€¦. Om er later via een andere lijn achter te komen dat ik het wel zeer goed begrepen heb en het moment van gruwel ten top is daar. Hoe is het, heel simpel gezegd, mogelijk hoe je vanuit wijn, jacht, grondbezit, belandt in moord, verscheurd worden, waanzinnige manipulatie, ontvoering of zelfmoord?

Wat een dorp, wat een geweldige personages en wat een geweldig boek. Koen Strobbe heeft er een fan bij!

Conclusie:

Schrijfstijl: 4.5

Leesplezier: 4.5

Spanning: 3.5

Originaliteit: 4

Psychologie: 4.5

Plot: 4

Vier dikke stralende sterren voor De wolf van Colombes.

Karin Meinen-Samenlezenisleuker