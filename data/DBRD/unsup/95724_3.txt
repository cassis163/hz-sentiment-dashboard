Cara Delevingne is een Multi talent. Na een top carri√®re als model, is ze nu actrice en zangeres. Haar nieuwste project is dit boek, wat geschreven is in samenwerking met Rowan Coleman.

In Spiegel (oorspronkelijke titel Mirror mirror), maken we kennis met Red, Rose, Leo en Naomi. Zij zijn door een muziekdocent bij elkaar gezet om een band (mirror mirror) te vormen. Het is een succes, ze zijn echt heel erg goed. Maar dan verdwijnt Naomi, acht weken later wordt ze gevonden in het water, halfdood. Vanaf dat moment wordt er teruggekeken in de tijd, waardoor we de hoofdpersonen goed leren kennen. Het wordt afgewisseld met hoofdstukken in tegenwoordige tijd. De verdwijning en terugkomst van Naomi brengt nogal wat te weeg. Daarbij geloven Red, Rose en Leo niet dat het een ongeluk was en willen uitzoeken wat er met haar is gebeurd.

Het is moeilijk om het boek te plaatsen. Roman is waarschijnlijk wel de beste omschrijving, maar het heeft ook een young-adult insteek. Coming of age is het zeker, want de hoofdpersonen zijn jong, maar ontwikkelen zich in de periode dat het boek zich afspeelt enorm. Ze raken allemaal even de weg kwijt, maken bewuste keuzes en komen sterker terug dan voorheen.

Dat is ook gelijk een puntje van kritiek. Er gebeurd zoveel, verliefdheid, geweld, misbruik, zowel van drank als op seksueel gebied, overspel, hacking, dat het allemaal net te weinig aandacht krijgt. Problemen komen af en aan en worden wel heel snel opgelost.

Neemt niet weg dat het interessant genoeg is om te lezen. Er zit een thriller/detective element verwerkt in het verhaal wat als rode draad het boek bijeen houdt.

Een goed geschreven boek, met goede dialogen en leuke afwisseling door het plaatsen van chats uit Social Media aan het einde van de hoofdstukken.
Niet alles even realistisch, maar het verhaal is boeiend genoeg om het uit te willen lezen en het verhaal mooi af te kunnen ronden.