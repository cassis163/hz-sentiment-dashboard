Een waar kunststuk om zo feilloos de harde werkelijkheid te combineren met een stuk fictie dat gewoon onderdeel zou kunnen zijn van die werkelijkheid. Met dit boek heb ik meer achtergrondkennis gekregen van die verschrikkelijke wereldoorlog dan ik al had. Met name hoe mensen over andere medemensen dachten en welke waarde er aan werd gegeven is iets wat tot nadenken stemt. En ... gebeurt het niet nog steeds? Het thrilleraspect komt buitengewoon goed tot zijn recht en vloeit naadloos over in de geschiedenis. Ik waardeer het ook dat een vermelding gegeven wordt welk deel tot de historie hoort en welk deel fictie is. Ik kan niet anders dan Deaver complimenteren want het is een kroonjuweel van hem. Grandioos!!