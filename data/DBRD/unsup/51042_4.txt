Ik heb dit boek gekozen omdat ik er al eerder van Agatha Christie had gelezen en ik vond haar verhalen altijd heel sterk. Dit verhaal moet zeker niet onderdoen voor de rest, integendeel, het is een van haar beste boeken die ze uitgegeven heeft.
Het begin gaf een negatief beeld over het boek. Er werd uitleg gegeven bij elk personage en dat was nogal langdradig. Na het eerste hoofdstuk wist ik al niet meer wie ze allemaal waren. Eenmaal de mysteries begonnen en de moorden werden gepleegd vond ik het veel spannender.
De speelse manier waarop Agatha Christie het gedichtje verbonden heeft me het verhaal vond ik zeer leuk. Je werd als het ware gevraagd actief bezig te zijn met de moorden door zelf te bedenken hoe ze werden gepleegd. Toch waren ze niet altijd voor de hand liggend, vaak zat ik er helemaal naast. Het boek was helemaal niet voorspelbaar, ik werd steeds op het verkeerde pad gebracht als het ging om de moordenaar. Ik heb iedereen wel eens verdacht van de misdaad.
Ik raad het boek aan voor mensen die graag meer doen dan enkel het verhaal oppervlakkig lezen. Er zit veel spanning in, zodat het verhaal tot op het einde interessant blijft.