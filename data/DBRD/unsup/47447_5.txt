Het verhaal van de drie weduwen Margo, Alice en Debby is opgedeeld in hapklare stukken per personage. Eerst krijg je een overzicht van hoe de dames individueel hun verdriet verwerken, je zelfs op ze opgelucht of niet zijn met de dood van hun partner.
Gaandeweg leer je echter de donkere kantjes van ieder personage kennen. Tussendoor - de in cursief gedrukte stukken - krijg je een beeld van een bijkomend personage, Christiaan Boon.
Wanneer de 3 vrouwen besluiten een weekend in een Château door te brengen als lotgenoten onder elkaar, worden algauw enkele intriges blootgelegd. Wie laat zijn ware aard zien? Wat is er in het verleden gebeurd waardoor de vrouwen op een of andere manier met mekaar verbonden zijn? Wanneer één van hen de dood vindt, ontspinnen zich nog meer intriges uit het verleden. Wie toont zijn ware aard? Wordt de moordenaar ontmaskert.

In het begin had ik wat moeite om de verschillende dames uit elkaar te houden, maar gaandeweg leest het boek heel makkelijk doordat kortere stukken elkaar opvolgen. Het is natuurlijk geen kanjer, maar bevat net voldoende pagina's om het in één ruk te kunnen uitlezen.