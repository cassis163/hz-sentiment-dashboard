Ik verwachtte niet nog een nieuw boek van Ludlum tegen te komen, maar dat bleek dus anders te zijn. Aangezien ik al enige andere werken van hem gelezen heb die me uitermate bevallen waren, ben ik ook hier aan begonnen. Het verhaal gaat over een amerikaanse spion ten tijde van de tweede wereldoorlog. De oorlog staat op zijn punt van uitbreken. Stephen Metcalfe krijgt de opdracht om naar Moskou af te reizen en daar contact te leggen met een oude geliefde van hem, Lana. Lana heeft op dat moment een relatie met een vooraanstaande duitse politicus, die een directe ingang heeft naar Hitler. Het doel van de missie is, het overdragen van desinformatie, via Lana, aan de duitser, zodat die informatie door wordt gespeeld aan de Duitse (leger)top. De desinformatie die door wordt doorgespeeld bevat complete verslagen, data enz, van de sterkte, of beter gezegd de zwakte, van het Russische leger. Het uiteindelijke doel hiervan is, dat Duitsland denkt dat Rusland op dat moment erg zwak is, zodat Duitsland de oorlog begint met Rusland. Deze twee wereldmachten zullen vervolgens een hevige strijd voeren, om uitenidelijk Amerika als lachende derde partij als winnaar uit te roepen. Tegen deze achtergrond ontvouwt het verhaal zich, met de welbekende Ludlum eigenschappen. Veel spionagewerk, veel levensgevaarlijke situaties, vuurgevechten, ontsnappingen. Maar nu ook met een liefdesverhaal, wat het hoofdpersonage iets meer diepgang geeft.

Ludlum vertelt dit verhaal op zijn welbekende no-nonsens, vlotte manier. Verwacht dus geen literaire hoogstandjes zoals bijvoorbeeld van Le Carre, maar gewoon klare taal. Het feit dat Ludlum een historisch feit (de inval van Duitsland in Rusland aan het begin van de tweede wereldoorlog) heeft aangegreven, om hier zijn eigen (fictieve) verklaring aan te geven, is goed gevonden. Dit geeft het verhaal net even dat beetje realisme dat het toch nodigt blijkt te hebben. Want vaak wordt het onmogelijke klaargespeeld, zoals de hoofdpersoon die keer op keer aan de dood ontsnapt. Wel is dit noek geschikt voor verfilming, wat ook onder het lezen te merken valt. Het leest zich namelijk weg als een soort van historische thriller. Ik vind het een van de betere boeken van Ludlum, met name door de historische achtergrond, waardoor het net even wat meer diepgang en realisme krijgt. Het is een heel erg degelijk en goed geschreven boek, wat je niet snel zal vervelen.