Ik heb heel lang geleden enkele boeken van John Grisham gelezen, en daarom wilde ik met deze wel terug aanpikken. In mijn herinnering was ik echter toch enthousiaster over zijn klassiekers als 'De cliënt", "Achter gesloten deuren" of "Advocaat van de duivel". Een fan kan je mij nu zeker niet meer noemen.

Het opzet van deze bundel zijn korte verhalen over allerlei verschillende zaken die worden aangenomen door het hoofdpersonage, de advocaat Sebastian Rudd, die het rechtssysteem steeds wenst uit te dagen. We volgen deze zaken mee uit zijn oogpunt waardoor je natuurlijk het meeste met hem zelf meeleeft. Hij heeft ook een helper, 'Partner', die de benodigde sidekick is voor zo'n loner als Rudd.

Vanwege zijn intensieve en niet al te vredelievende contacten met zijn cliënten, lopen zowat alle zaken die hij heeft wat uit de hand in feite, en uiteindelijk naar een climax toe op het einde. Ook zijn privé-leven leidt natuurlijk onder zijn manier van werken als advocaat.
De verschillende daders en slachtoffers worden psychologisch niet echt uitgewerkt, omdat dit de opzet niet is hier, en het meer over de gevolgen op het leven van de advocaat zelf gaat.

Typisch aan Grisham is hoe hij het Amerikaans rechtssysteem weer aan de schandpaal nagelt. De vertelstijl van Grisham maakt eigenlijk dat je in een rotvaart door het boek heen gaat omdat je wilt weten hoe alles afloopt. Een typisch spannend boek dat niet te lang blijft hangen of echt veel indruk op mij maakt on the long run.
Het is geen echte aanrader wat mij betreft. Het zal eerder lang duren voor dat ik nog eens een boek van hem in de hand neem.