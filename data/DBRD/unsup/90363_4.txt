352 paginas spanning, zonder een enkele onderbreking

Som tref je zon boek en kom je tot het besef dat ze nog wel bestaan. Een thriller die vanaf het begin tot de laatste pagina druipt van de spanning. En daar tussen in niet één moment verslappen. Bedrog van Joseph Finder valt in deze categorie. En waarom?

Omdat er verschillende lagen van spanning in het verhaal voor komen! Het gevaar en de angst om vermoord te worden is er zo een maar het langdurig opgesloten zitten in een claustrofobisch kleine ruimte creëert een extra dimensie. Dit alles gevoed door een gewetenloze psychopaat die er een genoegen in schept om levende wezens (mens en dier) in hun laatste vechtende minuten van overleven, te aanschouwen.

Het begint als de 17-jarige Alexa Marcus in een bar wordt gedrogeerd, uit haar roes ontwaakt en dan 3 meter onder de grond in een lijkkist blijkt te liggen. De schatrijke industrieel en vader, Marshall Marcus schakelt Nick Heller in om zijn dochter vrij te krijgen. Marcus maakt zich daarbij zorgen dat Nick meer blootlegt dan de bedoeling is. Want zelfs Marshall Marcus heeft veel verborgen geheimen.

Een van de sterkste thrillers van dit jaar die jammer genoeg veel te lang op mijn stapel van nog te lezen boeken is blijven liggen. Een echte aanrader dus!