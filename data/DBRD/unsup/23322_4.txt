Kijk jij ook graag naar de CupCakeCup? Gooi je, wanneer je met je ouders boodschappen gaat doen, ook stiekem allerlei bakmixen in het winkelwagentje? Puilen de keukenkastjes uit met bakvormen, glazuur, deegrollers , chocolade, spatels en poedersuiker? Sta je het liefst elke dag in de keuken koekjes te bakken? Dan is dit echt een boek voor jou!
Ik ben ook zo’n koekiemonster. Net als bij Roos Bliss zit het bakplezier in mijn de genen. Mijn opa was vroeger bakker en bakte betoverend lekker brood. Zijn recepten waren een groot geheim, maar één ding weet ik zeker hij gebruikte geen magische ingrediënten. Misschien was dat maar goed ook want na het lezen van De onmogelijke opdracht van Bakkerij Bliss weet ik nu dat het werken met magie niet ongevaarlijk is….
Wanneer Roos Bliss een bakwedstrijd wint word ze wereld beroemd. Geen moment van de dag krijgt rust. Ze ontvangst stapels post en fotografen staan overal op de loer. Of dit al niet ellendig genoeg is ontvangt de familie Bliss een brief van de Amerikaanse Kamer van Koophandel waarin staat dat alle bakkerijen met minder dan 100 personeelsleden hun deuren moeten sluiten moeten. Het genootschap van Deegrollers zitten achter deze wet en wil er alles aan doen om de hele wereld verslaafd te maken aan hun eigen koekjes. Om dit voor elkaar te krijgen word de jonge wereldkampioen ontvoerd. Roos krijgt de opdracht om de koekjes van Meestes Koek en en Cake bv de verbeteren. Met hulp van de bakkers van Meestes, haar twee broertjes, een sprekende kat en een muis geeft Roos de directeur een koekje van eigen deeg….
Ik verwacht dat het boek, net als bij de eerst twee delen, als zoete broodjes over de toonbank van de boekhandel zal gaan. Het boek is net zo verslavend als het eten van koekjes. Je wilt door blijven lezen. Tijdens het lezen voel je de warmte van de oven en ruik je de geur van chocola. Mmmmmm …..Als je het boek uit hebt wil je maar één ding. Naar de supermarkt om bakmix te kopen om de koekjes van Roos te kunnen bakken. Maar dat gaat helaas niet omdat de recepten niet voor ons (de hobbybakkers) omschreven staan. Er staan recepten in het boek, maar die zijn geschikt voor bakkampioen Roos, niet voor ons. Ik ga het meteen aan het Genootschap van de Deegroller vragen of zij ze op de website van Unieboek kunnen zetten. Zodat wij ook die betoverend lekkere koekjes van Roos Bliss kunnen bakken.