Ik ben niet bekend in Rotterdam en wist dus niets over Blaak 40 dus bij het zien van de titel ging er bij mij geen belletje rinkelen. Pas later toen ik in het boek begonnen was heb ik het pand op internet opgezocht en kreeg ik meteen een stuk beeldvorming mee. Als de toekomstige bewoners namelijk het pand gaan betreden worden de ruimtes beschreven en doordat het een bestaand gebouw betreft ging het voor mij nog meer spreken toen ik de foto’s had gezien. Al moet ik zeggen dat de schrijver zeer goede omschrijvingen kan geven met volop details. Later wordt ook nog de film “de pijnbank” genoemd, een Nederlandse geflopte film die in twaalf dagen is opgenomen in 1998, waarbij in het verhaal een gedeelte in Blaak 40 wordt gefilmd. Persoonlijk hou ik er niet van als in verhalen BN’ers of dat soort zaken worden benoemt. Aan de ene kant geeft het een goed tijdsbeeld neer maar het heeft een risico dat een verhaal niet voor iedereen aan zal spreken. De lezer kan zich niet altijd goed inleven in het verhaal als er namen, films etc worden genoemd die men niet kan plaatsen. Nu ben ik wel bekend met de film en had ik daar geen last van maar ik vroeg me af of dat stuk meerwaarde had voor het verhaal. Voor mij niet.

We volgen dus de bewoners in hun dagelijkse beslommeringen en soms wordt het net nog niet saai. Het dagelijkse leven is nu eenmaal niet voor iedereen alleen maar actie. Aan het begin blijkt dat de makelaar in een complot zit om een experiment uit te voeren met de bewoners. Hierdoor werd ik even op het verkeerde pad gezet. De bewoners zijn het belangrijkste in het verhaal maar ik had stiekem wat meer uitstapjes gehoopt naar de leiders van het experiment en hun bevindingen. Dit had voor mij wat meer spanning opgeleverd. Maar door de wijze waarop de schrijver zijn karakters uitdiept en de interactie die ze met elkaar hebben wil je toch door blijven lezen.
Soms lijken de frustraties en ander emoties van de bewoners bijna van het papier te vallen, zo goed is het de schrijver gelukt dit op papier te zetten. Dit alles met een flinke dosis luchtigheid en humor en af en toe een vleugje poëzie. Kortom een debuut die ik kan waarderen.