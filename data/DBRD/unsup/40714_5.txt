Dit is een bonusluisterboek, waar ik via Hebban naar mocht luisteren. Nadat ik mijn 3 boeken gejureerd heb mag ik tot begin mei gratis naar andere boeken van de longlist luisteren. Als goed Nederlander laat ik die kans natuurlijk niet voorbij gaan.
Het werk van Chris Houtman kende ik nog niet, wat een gemis is dat. Het negende gebod is een fantastisch boek en ook heel goed voorgelezen door Dieuwertje Blok. Hoe krijgt ze al die latijnse termen en namen zonder hapering uitgesproken, chapeau!
Als bij een Parijse antiquariaat een onbekende tekst uit de 5e eeuw van de Romijnse schrijver Plinius de Jongere te koop wordt aangeboden, waarbij 3 potentiÃ«le kopers in een hok worden gezet om tegen elkaar op te bieden, waarbij ze binnen 72 uur een bod moeten uitbrengen wat over vele miljoenen gaat is het begin van een zeer complexe maar spannende plot begonnen.
Esther van Baerle wordt benaderd om een scenario te schrijven dat gebaseerd is op de teksten van deze 5e eeuwse schrijver. Als Esther zich gaat verdiepen in de achtergronden en vertalingen van deze teksten, komt ze uit bij haar eerdere docent aan de universiteit van Nijmegen. Als hij in de kantine van de universiteit niet komt opdagen op de afspraak, gaat ze naar zijn kamer en vindt de professor in een plas bloed, vermoord!
De spannende, maar ook trieste momenten volgen elkaar snel op en de ontknoping is zoals het hoort toch weer bijzonder verrassend. Fantastisch boek, dat naar meer smaakt!
Conclusie: 5 sterren van mij.