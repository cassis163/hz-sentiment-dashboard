Ik heb dit boek in één ruk uitgelezen en beschouw deze bijtende roman als top in zijn genre.
De hoofdpersoon is een jongen die geboren wordt in een gezin met veel moeilijkheden. Zijn moeder wordt op vroege leeftijd zwanger en de vader ontloopt zijn verantwoordelijkheid en laat iedereen in de steek. Zijn stiefvader weet van de zaak en tracht het gezin op poten te krijgen met vallen en opstaan.
Zijn jeugd is een aaneenschakeling van rampzalige momenten tot hij iemand leert kennen die een kickboxschool runt. De man gelooft in zijn capaciteiten en leert hem de kneepjes van het vak. Zijn eigenwaarde krijgt een boost. Bij momenten een zeer aangrijpend verhaal die je nooit meer loslaat tot de laatste regel. De schrijver verstaat de kunst om beangstigende momenten zo neer te schrijven dat men in het verhaal wordt gezogen. En altijd is er een streepje hoop te bemerken.