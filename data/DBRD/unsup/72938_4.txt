Van DE LAATSTE AFSPRAAK heb ik de Engelse versie gelezen. Deze heeft als titel FAITHFUL PLACE meegekregen en daarmee wordt veel directer de kern van het verhaal geraakt. Tana French heeft namelijk niet alleen een briljante thriller geschreven, zij is er ook in geslaagd de dynamiek van een 'ontregelde' familie in een volksbuurt (Faithful Place) in Dublin op treffende wijze te karakteriseren. Zij schetst een sfeer die iedereen die zo'n familie van nabij kent of er anderszins mee te maken heeft gehad zal herkennen. Je vraagt je bijna af hoe iemand zulke karakters kan verzinnen; het lijkt wel of ze verslag doet, zo scherp zijn de types, zo realistisch hun sappige taalgebruik. Prachtig!
Dit was het vierde boek van French dat ik las en enkele maanden gelden is haar vijfde verschenen; opnieuw met inspecteur Frank Mackey in de hoofdrol. Gauw naar de boekhandel dus...