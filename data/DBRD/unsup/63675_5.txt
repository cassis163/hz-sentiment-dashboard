Het thrillerdebuut van Samuel Bjørk is er echt één van wereldformaat.
Het boek is verdeeld in 7 delen en 89 hoofdstukken en heeft een prettige schrijfstijl.
De vele personages die Bjørk op laat draven zijn mooi uitgewerkt. Het kan wel voorkomen dat te veel personages in een boek verwarrend wordt, maar dat is in dit boek niet het geval.

Holger en Mia vormen samen met hun medewerkers een hecht team.
Mia is, ondanks haar depressie en zwaar alcoholgebruik, een briljante rechercheur.
Holger is een grote knuffelbeer die je echter niet tegen je moet hebben.

Er wordt toegewerkt naar een totaal onverwacht plot, waarbij blijkt dat alle personages wel iets met elkaar te maken hebben.

Ondanks dat ik met een paar vragen blijf zitten, krijgt dit boek 5 dikke sterren.