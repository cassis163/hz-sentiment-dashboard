Dit boek heb ik mogen lezen voor de 7 Days Reading Challenge. Ik werd meteen enthousiast toen ik andere lezers hoorde over dit boek: een verhaal voor John Green liefhebbers. Toen wilde ik dit boek zeker lezen.

Henry wordt verliefd zodra Grace de klas binnenstapt, het is wel een eigenaardig meisje en ze wil niet eens hoofd van de schoolkrant worden terwijl Henry daar jaren van droomt.
Toch zitten ze even later samen in de schoolkrant redactie samen met Lola, het buurmeisje van Henry.

Grace is een vreemd meisje en draagt een groot verdriet met zich mee. In het verhaal wordt steeds duidelijker wat dit is en hoe dit allemaal tot stand is gekomen. Daardoor wil je steeds verder lezen, hoe gaat het tussen Henry en Grace? En waarom is Grace zo?
De cover en de titel komen in het verhaal ook aan bod, dus dat wordt zeker duidelijk gemaakt.

Al met al kan ik zeker beamen dat dit een must read is voor John Green liefhebbers. Een mooi, ontroerend verhaal. Een liefdesverhaal. Nouja, min of meer.