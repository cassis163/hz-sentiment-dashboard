Eerst heb ik "Grote kleine leugens" gelezen. Een boek dat van mij vijf sterren krijgt. Zo goed vind ik het! Ook "Het geheim van mijn man" is mij goed bevallen. Ik vind het mooi hoe er weer verschillende personages in voorkomen die allemaal op de één of andere manier met elkaar in verbinding staan. Het verhaal bevat diepgang, het wist mij te raken en het leest vlot weg. Ik vind het wel wat minder pakkend, spannend en meeslepend dan "Grote kleine leugens". Dat boek wist mij net iets meer te boeien. Vandaar dat ik "Het geheim van mijn man" één ster minder geef.