Suzanna Esther ~ Wervelstof ( Oklahoma)
Op de cover van Wervelstof is een ma√Øsveld te zien, dit is typerend voor de streek waarin dit boek zich afspeelt, de weidsheid die dit schilderij laat zien is voor mij het teken van eenzaamheid waardoor de cover ook goed weergeeft waar het in dit verhaal over gaat. Op de achterflap staat een korte omschrijving van het verhaal, dit geeft genoeg weg om spanning op te wekken maar houd het zeker ook nog spannend.
De combinatie van de cover en de achterflap hebben mijn nieuwsgierigheid gewekt.

Wervelstof gaat over Suzan, een jonge vrouw die op het punt staat om haar kappersopleiding af te ronden. In deze periode is ze veel te vinden in het Vondelpark, samen met vrienden die steeds ook weer andere vrienden meenemen. Op een dag ontmoet ze Steve, een Amerikaan, waarmee ze een hele gezellige dag heeft. Bij het afscheid geeft Suzan haar adres, en hij beloofd haar spoedig weer te schrijven en hoopt dat ze elkaar binnenkort weer zien.
Als na een poosje van brieven schrijven over een weer er een envelop met een open ticket naar Amerika op de mat valt is dat een grote verassing voor Suzan.
Wat gaat ze ermee doen? Gaat ze naar Amerika en kijken wat het brengt of slaat ze het aanbod beleefd af?

Wervelstof is het debuut van Suzanna Esther, het boek wordt bestempeld als psychologische thriller. Ik vind dat het boek zeker veel potentie heeft om een echte thriller te worden maar er ontbreekt net dat stukje extra spanning wat het een thriller zou maken. Tijdens het lezen lijkt het er voor mij op of er autobiografische elementen in zitten wat voor mij een verklaring kan zijn waarom het net niet spannend genoeg is.
Het boek is erg goed geschreven, de zinnen zijn goed, de spanningsopbouw is ook erg goed en ik wilde alleen maar doorlezen. Ik miste inderdaad wel de spannende climax die ik in dit verhaal wel verwacht had. Maar dat maakt het niet een minder goed boek. Ik ga het boek ook zeker verder laten gaan in mijn leeskring waardoor nog meer mensen kennis gaan maken met deze goede schrijfster die nog heel wat in haar mars heeft. Ik kijk erg uit naar haar volgende boek!
Het boek krijgt van mij 3 sterren ***