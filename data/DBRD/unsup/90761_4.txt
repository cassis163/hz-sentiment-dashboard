De nieuwste John Green schreeuwt me tegemoet! Oranje en zwart knalt van de voorkant af en de spiraal springt eruit.
Blij als een kind was ik toen ik dit boek in handen kreeg.
Wie de eerdere boeken van John Green heeft gelezen, weet dat hij als lezer behoorlijk wat kan verwachten.

Schildpadden tot in het oneindige is een mooi verhaal. Je leert Aza kennen en de angst waarmee zij dagelijks worstelt. Een verfrissend perspectief a la JG.

Helaas was dit niet zijn beste werk. Ik kon mn emoties de baas blijven en heb niet sniffend met een zakdoekje gelezen.
Wel is het een mooi boek en zeker de moeite waard! Verwacht alleen geen tranentrekker zoals De weeffout in onze sterren.