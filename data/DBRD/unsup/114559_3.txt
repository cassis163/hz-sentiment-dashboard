Op FB stond een oproepje om de drie boeken uit deze serie te downloaden in ruil voor een review. Het plot klonk leuk en ik besloot daarom om mee te doen. Het is een duologie met een korte novella voor tussendoor. Manipulator is het laatste deel.

Ook dit boek was verrassend leuk en zat vol unieke elementen. Helaas kon ik ook in dit deel niet zo goed aan de vreemde namen wennen die gewoon niet zo lekker in de mond lagen. Toch heeft Ole Nyland weer ruim voldoende uit de kast gehaald om het verhaal lekker interessant te maken. Dit deel heeft wat meer actie dan het voorgaande deel en maakt de duologie ook helemaal compleet. Een ietwat onbevredigend, maar wel mooi, einde. Ook hier lezen de vrij korte hoofdstukken lekker vlot weg. Al met al een hartstikke leuk verhaaltje om te lezen.