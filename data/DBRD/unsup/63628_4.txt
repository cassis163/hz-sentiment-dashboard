Het is heel erg aangenaam om ook eens koning Duncan en Cassandra/Evanlyn tegen te komen, al ben ik in de latere boeken van de reeksen altijd wat in haar teleurgesteld. Haar personage verandert zo langzaamaan naar iemand waar minder plezier aan te beleven is. Ze is minder vrijgevochten, en da's heel jammer. Het is begrijpelijk dat dat komt doordat ze altijd maar opgesloten zit in haar kasteel, maar dan nog zijn er genoeg manieren om te verzinnen dat ze niet zo evolueert; evolutie van personages in boeken is belangrijk, maar dit is er echt geen goede, als je 't mij vraagt. Eerst is het echt plezant om haar terug te zien, maar na een tijdje begon ze me zelfs te ergeren.
Verder is dit verhaal weer goed uitgewerkt. Op den duur weet je ook niet meer goed wat je nog moet zeggen, natuurlijk. Het zit gewoon op hetzelfde niveau als al die boeken in de reeks.
7,8/10