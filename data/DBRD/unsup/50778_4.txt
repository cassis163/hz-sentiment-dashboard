George Pelecanos (18 februari 1957) is een Amerikaanse schrijver. Veel van zijn werken spelen zich af in en rondom zijn woonplaats Washington, DC, Hij is ook film en tv-producent en een televisie schrijver. Van zijn hand is oa de kwaliteitsserie van HBO - The Wire.

Pelecanos is een begenadigd verteller en met Dubbel bewijst hij wederom over een geweldige pen te beschikken Zonder opsmuk en/of sensatie is hij in staat zijn personages neer te zetten inclusief alle onhebbelijkheden.
Het verhaal is niet superspannend,maar is zoals het een psychologische thriller betaamt er een waar veel momenten inzitten waar je als lezer over na moet denken en je oordeel moet vellen.De schrijver vult dit niet in. Hij vertelt en dwingt de lezer tot invullen.
In de meeste van de voorgaande werken is er naast de verhaallijn vaak aandacht voor een maatschappelijk moeilijk probleem, zoals drugsproblematiek, kindermisbruik etc, In Dubbel is er aandacht voor de grote groep jonge veteranen die aan de ene kant volop waardering krijgen in de Amerikaanse samenleving, maar deze vaak getraumatiseerde en/of fysiek beschadigde groep heeft het heel lastig om weer te integreren in de normale maatschappij doordat er nauwelijks goede banen voor ze te vinden zijn.
Dit gegeven is Pelecanos ten voeten uit en maakt hem goed. Geen opsmuk, niet mooier maken dan het is, mooie dialogen, een redelijk spannend verhaal, een tweede lijn met een maatschappelijk probleem. kortom een literaire thriller van de bovenste plank.

Spanning: 2**
Plot: 4****
Leesplezier: 5 *****
Schrijfstijl: 5 *****
Originaliteit: 3 ***
Psychologie: 5*****