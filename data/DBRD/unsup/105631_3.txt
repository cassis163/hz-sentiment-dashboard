Een leuk en origineel verhaal over 3 vrouwen in drie verschillende werelddelen. Geen van deze vrouwen heeft een makkelijk en eenvoudig leven. De Indiase Smita is een paria en vlucht met haar dochtertje weg van haar uitzichtloze leven op zoek naar iets beters, de Siciliaanse Giulia wordt geconfronteerd met het faillissement van hun familiebedrijf en de Canadese Sarah werkt zich als vennoot op een advocatenkantoor drie slagen in de rondte. Aan het eind van het boek wordt duidelijk hoe hun levens met elkaar verbonden raken.
Het taalgebruik in het boek is eenvoudig en het leest daarom ook erg vlot. De verschillende scenes zijn heel beeldend beschreven waardoor ik mij goed kon inleven. De vrouwen zelf blijven toch wat oppervlakkig.