Het verhaal:

Rosa is studente op Cambridge College. Als Rosa haar vader overlijd, haar enige ouder, raakt dit haar zwaar Ze ontmoet Jarlath Costello, een jonge Ierse schrijver, ze worden verliefd en hebben een leuke tijd. Rosa heeft toch meer zorgen dan verwacht, want op een nacht springt ze van de pier en pleegt zelfmoord. Nu na 5 jaar is Jar nog steeds in de ban van deze gebeurtenis. Hij kan het maar niet geloven en is in de veronderstelling dat ze er nog is. Met regelmaat ziet hij haar lopen. Volgens een begeleider zijn dit “rouwhallucinaties”. Ook zijn collega Carl moet hele verhalen aanhoren over het feit dat hij Rosa weer heeft gezien. Waarbij Carl dan weer aangeeft dat dit niet kan. Als er een dagboek opduikt raakt Jar helemaal onder de indruk. Hij leest over het gemis van haar vader en de negatieve gedachtes die ze had. Nadat hij het dagboek in bezit heeft gebeuren er wel bijzondere dingen. Hij moet voorzichtig doen, merkt hij, want wat doen die 2 mannen steeds bij hem in de buurt? Of lijkt dit maar zo? Tot zijn gsm piept en er een bericht verschijnt: Ik moet je zien, Rosa. Wat heeft dit te betekenen? En wat nu? Je leest het in -Vind mij-

{ “Ik ga ook proberen om niet op te vallen en de schoonheid die ik misschien nog heb voor jou bewaren. En ooit zal ik, met mijn vaders hulp, mijn vleugels weer uitslaan in de zon”}.

De elementen:

De cover ziet er heel mysterieus uit, alsof er iemand verdwijnt in een andere dimensie. De titel Vind mij, voordat zij het doen, geeft al een soort spanning weer. In 101 hoofdstukken en opgedeeld in 2 delen, wordt een heel spannend verhaal uiteengezet. De verhaalperspectief is 3e persoon, we lezen over Jar, zijn liefdesverdriet en zijn zoektocht naar zijn Rosa. Zijn vrienden helpen hem daarbij. Daarnaast lezen we in het dagboek van Rosa, in de ik-vorm. Het verhaal wordt zeer beeldend geschreven. Zo krijgt de lezer een goede indruk over de gebeurtenissen uit het leven van Rosa voordat zij stierf. In het 2e deel van het boek, komt er een 3e personage bij. Dus de vertelperspectief wisselt nogal. Dat geeft een verrassend effect. Mondjesmaat wordt er meer info gegeven, over de toedracht, zodat je helemaal aan het einde pas een beetje wijzer wordt. Of toch niet?

{ "Rosa is daar ergens, Carl. ik weet het zeker. Op zoek naar een weg terug"}

Mijn mening over het boek:

Hoofdpersoon Jar mist zijn vriendin Rosa nog steeds. Het was echte liefde. Maar Rosa had ook verdriet om haar vader. Hij ziet er wel eens op straat lopen, wat eigenlijk niet kan. En krijgt dan haar berichtje. Jar lijkt dan gelukkiger dan ooit. Terwijl hij denkt dat zijn twijfels kunnen verdwijnen, komt hij terecht en een groot web van intriges, misleiding en achtervolgingen. J.S. Monroe schrijft met vlotte pen een fascinerende en pakkende thriller, waarbij niets is wat het lijkt. Het gaan lezen van dit boek is als het instappen in de achtbaan: Monroe laat je diverse malen over de kop gaan. Na diverse loopings en bochten staan we stil. Bij uitstappen ben je even wat in de war en denk je “wat is er nu toch gebeurt”?

Vind mij is een grote psychologische rollercoaster: Een thriller van topformaat. Monroe neemt ons mee in de wereld van de mysterieuze achtervolgingen en misleidingen waar hij zou van houdt. Soms is het bijna voelbaar. Fenomenaal! Het is een supersnelle thriller in 3D: eenmaal aan het verhaal begonnen is er geen weg meer terug. Eenmaal gevangen door het verhaal kan je het alleen maar uitlezen. En als je halverwege denkt dat je het verhaal wel door hebt, kom je echt bedrogen uit, want dan begint deel 2. Met bizarre ontwikkelingen en flinke plotwisten. Het is een geweldig boek voor op je mustread-list.



De auteur:

J.S. Monroe is een pseudoniem. De auteur is Jon Stock (geb. 12-05-1966). Als is schrijver en columnist heeft hij een gezin en 3 kids. Hij schreef 7 boeken en 6 daarvan zijn spionage thrillers. Zijn 1e boek The Riot Act werd genomineerd voor de Best novel award. Zijn 6e boek “Vind mij” schreef hij onder pseudoniem en is vertaald in 13 landen. Zijn 7e boek To snare a spy, gaat over een tiener en een Russiche spion. Warner Bros is bezig met kopen van de filmrechten voor de Legoland trilogie. Een verfilming staat in de planning.

Mijn waardering: 5 Birdy sterren
Onzettend genoten van dit mooie boek.

groeten, Annette Overvoorde, boekrecensente bij Birdy's Boeken