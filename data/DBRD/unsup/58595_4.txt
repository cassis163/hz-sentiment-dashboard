Na mijn negatieve ervaring met het overroepen 'Bernini-mysterie' ben ik dan toch aan da Vinci begonnen.
Deze keer loste Brown mijn verwachtingen wel in. Een zo ingewikkeld en bekend onderwerp aandurven Ã©n het nog correct en overzichtelijk op 400 blz krijgen verdient een pluim. De manier waarop hij het mysterie ontrafeld is schitterend, zelfs al is het uitgangspunt van het verhaal geleend bij andere auteurs.
Deze keer geen James Bond, geen (op een paar gefronste wenkbrauwen na) twijfelachtige plotwendingen.

Persoonlijk reken ik elke misdaadauteur af op zijn/haar gave om mij tot het einde te boeien en op het verkeerde been te zetten en dat gebeurt hier ook.

Als hij nu nog van die bordkartonnen personages afgeraakt, dan krijgt hij van mij zowaar 5 sterren. Maar de boodschap aan allen is: forget Bernini, leve da Vinci!