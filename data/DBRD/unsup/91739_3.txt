Pellè is voor iedere Feyenoorder een held, zo ook voor mij. Typisch zo'n voetballer die alleen bij Feyenoord pas echt ontwikkelt en uitgroeit tot clubheld. Van mislukte spits naar topscorer. En wat voor een.
Wat een voetballer en wat een persoonlijkheid. Iedere man is een beetje jaloers op Graziano en elke vrouw een beetje verliefd.
Dat komt in dit boek ook wel naar voren maar toch vind ik het jammer dat het niet een echte biografie is geworden maar een verzameling vragen van fans. Dit heeft namelijk als resultaat dat het teveel gaat over zijn uiterlijk en er veel dingen dubbel worden gevraagd en dus ook beantwoord. Dat gaat op een gegeven moment irriteren. Net zoals wat schrijffoutjes her en der. Kijk van mij had hij sowieso 3 sterren gehad want Pellè is top. Ook is het mooi dat je dingen leest over vroeger en over zijn levensopvattingen en dergelijke. Toch is het een beetje een gemiste kans op een echte biografie. En kansen missen doet Pelle nu eenmaal niet vaak.