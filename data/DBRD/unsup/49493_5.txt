De zin die Esther deelde: 'je bent als moeder zo gelukkig als je ongelukkigste kind,' is mij bijgebleven. Wat een drama heeft dit gezin moeten doorstaan. Je kind onterecht veroordeeld voor verkrachting. De schrijfster, moeder Anna in het boek, raakt je door alle waargebeurde en heftige gebeurtenissen te delen. Het bijzondere is dat ze het laat beleven vanuit alle partijen en ze brengt het kromme rechtssysteem, het puberbrein en de beschadigingen door de oordelende wereld aan het licht. Het raakt je hart. Lezen!