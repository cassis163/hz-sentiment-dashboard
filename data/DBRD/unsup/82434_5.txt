Klein Klein Kleutertje was een de boeken waar ik het meest naar uit keek in 2018. Ik ben dol op de Helen Grace-serie. De boeken lezen snel, zijn goed geschreven, hebben korte hoofdstukken en ik vind Helen Grace een geweldig hoofdpersonage. Ze is niet het meest alledaagse personage. Helen is sterk en slim, maar vaak denkt ze niet aan haar eigen veiligheid. Ze is fel en onverschrokken en ze leidt de inspecteurs van het Major Incident Team in Southampton.

Klein Klein Kleutertje begint met Helen in de vroege ochtend. Ze wilt even ontsnappen aan de stilte van haar eigen appartement en ze gaat een stukje rijden op haar motor. Ze wordt bijna aangereden door een auto en ziet dan wat verderop een lichaam op de weg liggen, een vrouw die tweemaal van dichtbij is neergeschoten. Helen realiseert zich dat ze misschien net door de moordenaar van de weg af is gereden. Niet lang nadat Helen de vrouw heeft gevonden, vindt er opnieuw een moord plaats; een apotheker wordt neergeschoten. Nu begint een race tegen de klok waarin Helen en haar team moeten onderzoeken wie verantwoordelijk is voor deze koelbloedige moorden, voordat er meer mensen gewond raken.

Het verhaal speelt zich af binnen 24 uur. Binnen een paar uur kan er veel gebeuren. Dit is nieuw in de Helen Grace-serie. Ik vond het erg fijn lezen en ik kon dan ook niet stoppen. Het kostte me minder dan een dag om dit boek uit te lezen. Ik moest weten wie er achter de moorden zat en wat de motieven waren.

Ik zou aanraden om eerst de andere zes Helen Grace-boeken te lezen. De personages, hun gevoelens en hun relaties zijn gebaseerd op wat er eerder is gebeurd en Klein Klein Kleutertje geeft niet veel achtergrondinformatie. Helen is net uit de gevangenis gekomen en moet de arrestatie, haar tijd in de gevangenis en het verraad nog verwerken. Helen en haar team zijn dan ook niet op hun ebst. Helen vindt het vooral moeilijk om samen te werken met DC Joanna Sanderson. Ze leidde de heksenjacht die ertoe leidde dat Helen werd gearresteerd, hoewel Sanderson dit corrigeerde en ze meehielp aan het bevrijden van Helen van haar onrechtmatige gevangenisstraf. Toch kan ik begrijpen dat Helen gemengde gevoelens heeft over het samenwerken met iemand die haar niet vertrouwde.

In dit boek leren we Emilia Garanita, de vervelende journaliste, op een andere manier kennen. Ze heeft haar oude baan terug en probeert zichzelf weer op te werken. Ze werkt nog steeds op mijn zenuwen, maar na het lezen van Klein Klein Kleutertje, heb ik het gevoel dat ik haar een beetje beter begrijp.
Het einde gaf me tegelijkertijd een tevreden als een verdrietig gevoel.

Helen Grace met een beetje van ’24’ en ‘Natural Born Killers’. Ik zat direct in het verhaal en ik kon het boek niet wegleggen.