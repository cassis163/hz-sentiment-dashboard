Finley ziet dingen die een ander niet ziet en hoort. Ze treedt daarmee in de voetsporen van haar oma. Deze laatste helpt de politie of priv√©-detectives die op zoek zijn naar vermisten. Ze is een twintiger, stoer, rijdt met een motor, rijdt hard, heeft een af-aan relatie met een man waar ze beter niets mee heeft en ze heeft tattoes, veel tattoes.
Finley woont momenteel bij haar oma in The Hollows. Haar hulp wordt ingeschakeld om een verdwenen meisje te vinden. Aanvankelijk weet ze niet goed hoe ze de signalen moet interpreteren, het liefst zou ze er niets mee te maken willen hebben.

Dit boek wordt als horror geklasseerd, maar daarvoor is het toch echt te soft. Het is eerder fantasy. Daarnaast vond ik dat het boek een vrij lange aanloop nodig had. Het was af en toe ook verwarrend met de drie zusters die her en der verschenen. Het leest wel vlot en was op zich ook nog wel vermakelijk, maar nagelbijten heb ik niet gedaan.