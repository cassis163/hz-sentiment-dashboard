Wanneer Janne tijdens haar evaluatie te horen krijgt dat ze geen kans tot promotie heeft, is ze enorm ontgoocheld. Ze raapt al haar moed bijeen om een belangrijke opdracht tot in de puntjes uit te werken. Helaas loopt het helemaal in het honderd en verliest zo haar geloofwaardigheid bij haar baas. Op dat moment stort haar volledige wereld in.

Dina heeft beslist dat ze heel veel wou doen voor ze stierf. Ook al waren sommige dingen dik tegen de zin van haar dochter Janne.

De relatie tussen moeder en dochter zit niet echt goed. Naast het feit dat ze enorm verschillend zijn qua karakter, vechten ze ook elk op hun manier met hun demonen en hun frustraties naar elkaar. Zo hoopt Janne dat ze eens kan doordringen tot haar moeder en ook eens het laatste woord krijgt. Ze heeft ook nood om te vertellen over haar gevoelens tegen haar moeder, terwijl Dina het niet gewoon is om dit onderwerp aan te snijden. Dina wil wel de problemen oplossen van haar dochter, ook al kan ze dat niet.


Hoofdpersonages:

Janne
Zit helemaal emotioneel in de knoop. Het lukt niet op haar werk en ondertussen vecht ze met het idee dat haar moeder zich niet wil laten behandelen.

Dina
De moeder van Janne en Paul houdt van spontaniteit en wil niet stil staan in het leven. Doordat ze zo verschillend qua karakters zijn, zorgt dit dikwijls voor wrijving tussen moeder en dochter. Ze wist wat ze wou en zorgde er ook voor dat ze dat kreeg. Beslissingen nemen is haar specialiteit, niet allen voor zichzelf maar ook voor anderen.

'Het liefst zou ze haar arm om haar heen slaan.' (blz.41) Verrassend dat zo'n klein gebaar, zo'n grote opgave is voor een moeder naar haar kind toe.

Carel
Het konijn van de moeder die kunstjes kan en met wie ze samen een act doet. Hij is ook onmiddellijk de verwijzing naar de cover.

Lotte
Ze is de vriendin van Dina en is psychologe. Ze wil Dina overtuigen dat Janne deugd zal hebben aan een bezoek bij een psycholoog. Maar Dina gelooft niet in de praktijken van een psycholoog.

Nonna
Ze is de dementerende moeder van Dina. Helaas kan ze enkel de doden nog herinneren en dat zijn haar man Ben en haar dochter LIes. Dina ziet hier enorm vanaf dat haar moeder sinds de dood van haar zus er niet echt bij stil stond dat ze nog een dochter had.

Smidje
De vader van Janne en Paul. Het is een stille, optimistische man, die reeds 35 jaar getrouwd is met Dina. De gelijkenis met zijn dochter is treffend. Zo houden beiden van rust en regelmaat.

Structuur en perspectief
Het verhaal bestaat uit 3 delen en 26 hoofdstukken. Het start met een tekst: 'Zomaar was je geboren' van Imme Dros. Het wordt verteld in de derde persoon. Er wordt steeds gewisseld van het standpunt van Janne naar Dina.

Tijd en plaats
Het verhaal wordt in het heden verteld en speelt zich af in Nederland, in Utrecht, waar Janne woont en het land van Maas en Waal, waar Dina en Smidje wonen.

Evaluatie
'Tot waar we kijken kunnen ' is een ontroerende roman, die op bepaalde momenten best wel herkenbaar is. Goede bedoelingen worden niet altijd zo ge√Ønterpreteerd en dat zorgt soms voor de nodige wrijvingen tussen moeder en dochter. Het boek leest vlot, door de vlotte en aangename schrijfstijl. Voor een debuutroman is dit zeker en vast een aanrader. Het aangrijpende verhaal, die over drie generaties gaat, blijft wel even hangen. Er komen zeker en vast nog meer boeken van deze auteur!