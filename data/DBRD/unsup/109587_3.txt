De 27-jarige hoofdpersoon kijkt, na een aantal turbulente jaren, terug op zijn leven. Op een beschouwende, filosofische wijze. Het boek geeft een beeld van de tijdgeest waarin de hoofdpersoon is opgegroeid. Maar ook historische ontwikkelingen die van invloed zijn op de huidige wereld komen aan de orde. Je wordt, al filosoferend, mee op reis genomen. Van Groningen naar Ierland naar Afghanistan naar Frankrijk. Met onderwerpen als militarisme, religie, abortus, natuur, communisme en relaties.
De hoofdpersoon heeft een destructieve inborst, notoire leugenaar, mening over alles maar weinig bijdragen. Veel contradicties: als eenling door het leven, maar mist gehechtheid. Geboeid door meisjes, maar ze ook willen wurgen. Verwarrend. Het was niet makkelijk om er in te komen.
Dit alles heeft wel tot gevolg dat het boek triggert. Te ervaren dat standpunten compleet anders kunnen zijn en dat iedereen zijn eigen waarheid heeft. Het is geen boek dat je in een adem uitleest. Maar een boek dat het meest tot zâ€™n recht komt als je stukjes leest en het laat beklijven.
Leuke bijkomstigheid: het boek heeft een eigen Spotify playlist. Zoek op uitgeverij Palmslag.