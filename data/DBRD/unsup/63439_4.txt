Newt Scamander is net aangekomen in New york als alles fout gaat. Hij merkt dat er magische dieren uit zijn (net zo magische) koffer zijn ontsnapt. Hij probeert ze allemaal terug te vinden voordat de Tovenaarsraad erachter komt. En Dreuzels mogen ze al helemaal niet ontdekken. Magische wezens, ook wel fabeldieren genoemd, zijn er in allerlei soorten en maten. Newt heeft een doel: hij wil laten zien dat ze niet zo gevaarlijk zijn als men denkt. Hij wil ze beschermen en ervoor zorgen dat ze niet uitsterven. In de straten van New York sluipt nog iets rondâ€¦.iets Duisters en het is zeer gevaarlijk. Voor de Dreuzels en de Tovenaarsgemeente tikt de tijd weg. Kunnen ze dit wezen op tijd vangen?
Newt komt terecht in een groot avontuur, samen met een Dreuzel. Ook ontmoet hij twee zussen die allebei heks zijn. Er zit absoluut geen kwaad in Newt. Zijn doorzettingsvermogen is echt bijzonder. En zijn kleine vriendje : Picket (een boomtrul) is zo super schattig. Hij neemt je mee naar zijn wereld en de wereld in zijn koffer. Ik persoonlijk vind de wereld in zijn koffer echt fantastisch!

Er zit enorm veel humor in het verhaal en je wordt er meteen ingezogen. Je merkt wel dat het een filmscript is omdat er af en toe filmtermen voorbij komen. Maar deze kun je allemaal opzoeken in een korte woordenlijst. Je went er echt snel aan. Ook leer je wat binnen en buiten is in filmtermen. Dit valt je later niet eens meer op. Alleen dat er soms heel weinig tekst op een bladzijde staat. Maar dit wordt weer goedgemaakt door de prachtige vormgeving van het boek. De illustraties zijn leuk en origineel. Het boek heeft een nadeel , het is zo uit! Je wilt meer! Het verhaal op zich krijgt van mij 4**** en ik doe er een halve ster bij voor de vormgeving. 4,5 sterren dus!
En ik kijk alweer uit naar de volgende film ( en het boek).