Ik kijk altijd uit naar de boeken van Linda Jansma, zij is een schrijfster waarvan de boeken me nooit teleurstellen. ‘Judaskus’ heeft me zeker niet teleurgesteld, want eigenlijk begint het al met allerlei vragen die je beantwoord wilt hebben. Je nieuwsgierigheid wordt vanaf het begin gewekt en dat zorgt dat je door blijft lezen.

‘Judaskus’ heeft verschillende verhaallijnen, waarbij één Barbara is, die uitzoekt wat haar man voor haar verborgen houdt. Je wordt eigenlijk meegenomen in haar onderzoek, waarbij je dezelfde vragen hebt als zij. Daarnaast is er nog een verhaallijn waarbij ik in het begin me afvroeg wat deze in het verhaal deed, maar dat wordt later in het boek duidelijker.

Ik was echt gelijk vanaf de eerste pagina geintrigeerd en tot aan de ontknoping zat ik me af te vragen wat precies het verhaal van ‘Judaskus’ zou zijn. Je moraal wordt ook getriggerd, maar daar wil ik niet teveel over uitwijden anders verras ik de plot misschien. Ik heb weer onwijs genoten van deze thriller, Linda Jansma weet me altijd te verrassen met haar verhalen.

‘Judaskus’ van Linda Jansma is intrigerend, spannend maar laat je ook denken over wat jij zou doen in zo’n situatie waarin de hoofdpersoon Barbara terecht komt.

Linda Jansma heeft een prettig schrijfstijl en als je dat combineert met de goede opzet van dit verhaal heb je een fijne zomerthriller die je zeker zal verrassen. Genieten dus!