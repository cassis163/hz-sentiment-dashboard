Voor de leesclub van Moordspel heb ik dit boek gelezen. Als leescoördinator zou ik naar mijn mening dit boek wat sneller uit moeten lezen, maar de tijd wil het niet. Nu ben ik eindelijk klaar met het lezen voor dit spannende boek. Ik zit nog te twijfelen aan de sterren, maar aan het einde van deze recensie zal ik vast een besluit nemen.

Moordspel, geschreven door Cis Meijer gaat over een schoolreis naar de Ardennen. Maar alles is anders nu Robins tweelingbroer Kai niet mee mag door schorsing. Er gebeuren rare dingen en Robin zint op één ding. Wraak op de leraar, die Kai schorste.

Ik heb niet zeer veel met thrillers. Het is niet echt mijn ding, ik hou meer van fantasy. Ik kon dat wel merken tijdens het lezen van dit boek. Ik vond het wel echt spannend vooral aan het einde, maar ik miste iets. Het magische effect waar ik zoveel van hou. Ik ben gewoon niet de grootste fan van thrillers. Maar ik moet toegeven dat ik deze thriller wel leuk vond.

Toen ik dit boek binnenkreeg wist ik niet wat ik er van moest denken. Aan de ene hand vind ik de cover wel leuk en passend bij het verhaal, maar aan de andere kant heb ik al helemaal niks met zo'n cover. Ik vind ze niet heel erg interessant en saai. Ik weet weet nog steeds niet precies of ik het mooi vind of juist niet.

Een leuk puntje was het elastiek dat om het boek zat. O zo'n elastiek wilde ik al heel lang. Ik vind die elastieken echt leuk, maar natuurlijk koop ik niet echt vaak een thriller dus had ik er geen. Nu heb ik er wel een en ik vind het echt een leuke goodie. Ben er ook erg blij mee en ook met het foldertje van de Fontein, die had ik nog niet.

Ik moet eerlijk toegeven dat ik had verwacht dat we alleen van Robins perspectief konden lezen, maar ik vond het een leuk effect dat we ook de dader leren kennen. Ik vond het echt geniaal die brieven. En de dingen die er in staan. Het maakte mij echt verwarrend. Telkens las je dan die brief en erna weer robins perspectief en dan kwam er een kenmerk te voor schijn dat de dader ook had. Het bleef tot het einde echt spannend wie de dader was.

Ik vond het boek goed door leesbaar. Ik had het binnen no time kunnen uitlezen als ik er tijd voor had gehad. De spanning maakt het zo veel meer aantrekkelijk om te lezen. Je wilt gewoon door blijven lezen of het einde lezen, wat ik niet heb gedaan. ( Ik wilde het wel heel erg graag!)

Ik moet ook echt zeggen ik had de dader niet verwacht. En ik denk dat iedereen wel zo erover denkt. Het was een echte verassing en ik hou daar wel van. Ik vond dat erg leuk. De vleermuizen in het boek stoppen vond ik echt een leuk idee. En dan hoe het later wordt uitgewerkt op het einde. Overal is goed over nagedacht. Complimenten Cis!!

Uiteindelijk heb ik kunnen genieten van het boek. Moordspel is een leuk boek om te lezen vol met spanning. Een boekje dat makkelijk weg te lezen is en een fantastische twist in het verhaal. Complimenten voor de schrijfster Cis Meijer om zo'n boek te schrijven waar de lezer gedreven blijft door de spanning opbouw.
Ik geef Moordspel 3,5 sterren dat ik afrond naar 3 ***. Ik denk dat thriller wel leuk is, maar ik heb toch liever mijn fantasy genre. Had ik het boek in 1x kunnen lezen had het hoger kunnen zijn, maar dat lukte helaas niet. Waardoor ik soms een dag of 4 a 5 niet kon lezen. Dat vond ik wel jammer. Dus deze komt op mijn reread lijst. Misschien kan ik Moordspel erna wel 4 **** geven!