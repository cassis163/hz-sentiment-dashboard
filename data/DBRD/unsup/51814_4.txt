Geld maakt niet gelukkig is het gezegde. De belofte van geld ook niet, althans, in dit boek niet. William en zijn moeder Joan zijn een stel zeer onaangename mensen die eigenlijk denken met alles weg te kunnen komen, omdat William, als oudste zoon, ooit de rijkdom van zijn vader zal erven. Zijn oudere zus en de 2 bastaard zoons van zijn vader zullen niks erven. Zo is de verwachting.
Maar dan overlijdt vader George onverwacht en blijkt de rijkdom niet zo makkelijk voor het oprapen te liggen als William en Joan hadden gedacht.
William wordt gedwongen zijn eigen gedrag onder ogen te zien.
Ik hou wel van dit soort verhalen. Over disfunctionele families. Ik kan mij prima vermaken met het soms kleinzielige en kortzichtige gedrag dat familieleden ten opzichte van elkaar kunnen hebben.
William is bijvoorbeeld echt een nare man. Hij waant zich al koning van zijn koninkrijk en daar heeft iedereen maar naar te handelen. Doe je dat niet, dan zie je een zeer onaangename kant van meneer.
Tegenover de bad guy William staat zijn halfbroer Glenn die juist het goede wil doen. Voor mensen klaar staat wanneer nodig.
De contrasten tussen deze twee broers zijn goed beschreven en maken het verhaal interessant.
Het is een boek dat ik met plezier heb gelezen.