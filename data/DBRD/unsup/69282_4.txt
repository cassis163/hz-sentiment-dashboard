"Altijd dichtbij" is de tweede thriller van Paula Daly, ze is een Britse schrijfster die enige tijd in Frankrijk woonde. Naast schrijfster is ze ook fysiotherapeute.
Eerder schreef ze "Ontaard".

Het verhaal gaat over Natty, Sean en hun twee dochters Alice en Felicity.
Natty en Sean leiden een groot hotel en vooral Natty besteedt daar veel tijd en zorg aan.
Wanneer hun jongste dochter Felicity ziek wordt op schoolkamp in Frankrijk laat Natty het hotel en gezin in goede handen achter van Sean en haar vriendin Eve, die toevallig op bezoek is. Ook oudste dochter Alice van zestien blijft thuis , ze zit midden in het schooljaar.
Opgelucht door de aangeboden hulp van Eve, rijdt Natty naar Frankrijk. Ze is blij dat ze in het ziekenhuis te horen krijgt dat het iets beter gaat met Felicity, maar dat het kantje boord was.
Bij Felicity aan bed ontwaakt deze net uit uit een lichte coma.Natty is blij dat ze Felicity de komende dagen kan steunen tot ze het ziekenhuis mag verlaten.
Toch maakt ze zich ook zorgen over het hotel, zelf is ze altijd een pietje precies maar Sean is meer een levensgenieter. Zou het het wel redden?

De dagen aan het bed van haar dochter in het Franse ziekenhuis vergen echter al haar aandacht. Als Felicity ontslagen wordt als patiÃ«nt, gaat ze dan ook volle goede moed op weg naar huis.
Daar zijn toch wel dingen heel anders verlopen dan ze gepland en gehoopt heeft en daarbij komt dat Felicity nog veel zorg nodig heeft.
Natty weet niet goed hoe ze hiermee moet omgaan. De strijd is nig niet gestreden.