Dubbelspel gaat het over Sasha en Anoek. Hun uiterlijk is identiek omdat ze een eeneiige tweeling zijn (wat je al vanuit de cover en titel kunt verwachten), maar hun karakter is enorm verschillend. Zo is Sasha een warme en vriendelijke vrouw, terwijl haar zuster Anoek een enorme trut is. Na een heftige ruzie hebben ze elkaar ruim zes jaar niet gesproken of gezien. Sasha is ook behoorlijk van slag wanneer Anoek ineens weer bij haar aanbelt. En al snel komt Sasha erachter waarom.
Anoek overtuigt Sasha dat ze met haar baas naar een belangrijke afspraak moet in New York en vraagt Sasha om haar plaats in te nemen voor een gala-avond met haar verloofde Nick dat in datzelfde weekend valt. Sasha is niet van plan om haar zus die gunst te verlenen, maar omdat ze geen ‘nee’ durft te zeggen stemt ze er toch voorin.

Wat Sasha alleen nooit had verwacht gebeurd juist. Ze wordt stapelverliefd op Nick. Dit maakt het alleen maar ingewikkelder voor haar. Sasha is radeloos en krijgt troost en hulp haar twee homovrienden Don en Raf, met wie zij al jaren een hele hechte band heeft. Maar Nick draagt ook een groot geheim met zich mee.

Het verhaal is vanuit de ik-vorm geschreven, wat ik persoonlijk altijd lekker lezen vind. Het is vlot geschreven en daardoor leg je het boek niet snel weg. Romantiek, spanning en humor wisselen elkaar af waardoor je geboeid blijft lezen. De auteur is daar zeker in geslaagd!
Het enige minpuntje vind ik dat het af en toe een beetje vergezocht was, waardoor het net even wat minder realistisch overkomt. Wat ik ook anders vind dan normaal is dat er veel erotisch getinte scènes in voorkomen. Dit maakt het boek weer uniek. Chicklit meets 50 tints grey! Zeker een aanrader voor Clicklit liefhebbers, maar ook de fans van vijftig tinten grijs kunnen hier veel leesuren plezier uit halen.