Vanwege de meerdere hoofdpersonen die in het boek een rol spelen is Het volmaakte relikwie aan de ene kant interessanter dan de Dan Brown boeken (en dan met name die met Robert Langdon in de hoofdrol), vanwege de vlot geschreven overschakeling tussen deze personen. Aan de andere kant maakt het gebruik van een groter aantal personages die een hoofdrol vertolken in een (historische) thriller het lastig om een binding te verkrijgen met een van deze personen.
Michael Byrnes beschrijft in dit werk echter een hoop taboes waar ik voorheen nooit aan had kunnen denken. Hij slaat met Het volmaakte relikwie duidelijk een andere weg in dan Dan Brown.