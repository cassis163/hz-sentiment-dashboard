Wie Kijk niet weg niet heeft gelezen, mist wat! Het boek van de Amerikaans-Canadese auteur Linwood Barclay is, net zoals zijn voorafgaande boeken, een verhaal van formaat. Tonnen exemplaren gingen er al over de toonbank en dat is ook topauteur Stephen King niet ontgaan. Zo noemt hij het boek de beste thriller die hij in jaren gelezen heeft.

Nadat Barclay Linwood bij enkele kleine kranten had geschreven, werd hij journalist bij de Canadese krant Toronto Star, waar hij wekelijks ook enkele columns schreef. In 2004 lanceerde Linwood zijn eer-ste fictieboek Bad Move. Dat was ook het eerste boek van de vierdelige mysterieserie over Zack Walker. In 2007 bracht Linwood zijn bestseller No time for goodbye uit, waarvan er wereldwijd al meer dan 600.000 over de toonbank zijn gerold. Het staat zelfs vermeld op de lijst van Richard & Judy van 2008. Voor de thriller Too close to home, dat in 2008 werd uitgegeven, kreeg hij de Arthur Ellis Award voor beste roman. Nadien schreef hij nog zes literaire hoogstandjes waaronder Kijk niet weg, dat hij uitgaf in 2010.
Kijk niet weg vertelt het verhaal van David Harwood, een gedreven journalist die artikels schrijft voor de lokale krant van het Amerikaanse dorpje Promise Falls: de Standard. Terwijl hij zich tot over zijn oren verdiept in een onderzoek over de illegale praktijken van Elmont Sebastian, de man die een gevangenis wil neerplanten in het dorp, is David Harwood ook bezorgd over zijn thuissituatie. Hij heeft de laatste tijd namelijk gemerkt dat zijn vrouw, Jan Harwood, er nogal depressief bijloopt. Meer nog, soms vertelt