Opnieuw weer een heel goed boek van deze schrijver. Een bizar verhaal met de nodige spanning en broeierige sfeer maakt dat je het boek in één keer wilt uitlezen.
Jason is een personage die aan de ene kant sympathie oproept, maar aan de andere kant ook weer niet, omdat het voor hem allemaal voor de wind gaat, althans zo schijnt het.
Maar schijn bedriegt als Jason’s leven overhoop gehaald wordt door een onbekende vijand.
Deze persoon stuurt hem polaroids van een begraafplaats. Achterop de foto’s staat een onheilspellende boodschap: ‘Jij bent dood.’ Een neergaande spiraal van nachtmerries, een bizar ongeluk en opnieuw beleefde jeugdherinneringen leiden Jason naar zijn eigen graf, terwijl zijn vrouw Kayla zich vol onbegrip van hem afkeert. Waarom lijdt Jason aan pyrofobie? Herinnert hij zich de angsten van een vorig leven? Wie is de vuurgeest die hem bedreigt? Of is hij langzaam krankzinnig aan het worden? Een lekker spannend boek!