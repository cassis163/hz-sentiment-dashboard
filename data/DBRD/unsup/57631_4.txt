Dit boek is zoveel anders dan het "de therapie" (het eerste boek van deze schrijver) en geeft volgens mij dan ook al meteen de veelzijdigheid van deze schrijver aan.

Het boek begint met een telefoontje aan Jan May door zijn vriendin Leonie. De verbinding is slecht en aan het eind van het gesprek wordt aangebeld. Jan doet open en er staat een agent voor de deur, die verteld dat Leonie een ongeluk heeft gehad en een half uur eerder is overleden. Jan blijft rondlopen met de gedachte dat zijn vriendin in leven is en probeert haar tevergeefs te vinden.
Als laatste redmiddel gijzelt hij een aantal mensen in een radiostudio.

Onderhandelaar Ira Samin wordt opgeroepen om met de gijzelaar in gesprek te gaan. Om de gijzelaars vrij te krijgen moet Ira Leonie vinden.

Het verhaal zit vol wendingen, waardoor het zeer spannend blijft. Wat eerst als een "gewone" gijzeling begon, draait uit op een verrassing. Het verhaal blijft boeien.

Hoewel het boek toch 432 pagina's telde voelt het, door de snelle schrijfstijl en verhaalwisselingen, aan als een veel korter boek.