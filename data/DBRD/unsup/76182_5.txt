Dit boek is zo ongelofelijk spannend! Het past echt perfect in het Thriller genre. Vanaf bladzijde 1 wordt je het verhaal ingezogen, omdat het eerste hoofdstuk meteen al een soort van mysterieus is, en je geen idee hebt door wiens ogen je dat stuk tekst leest. Ik wilde meteen weten hoe het verhaal verder ging en vervolgens liet het verhaal mij niet meer los. Ik had het dan ook binnen twee dagen uit… Dat gebeurt niet vaak.

Zara is een erg volwassen meisje met haar 18 lentes jong. Ze is manager in een modefiliaal en zorgt voor haar oma. Ik vond het vreemd dat ze zo jong al deze functie mocht uitoefenen, maar het was niet storend. Wel vond ik dat dit plaatje ook prima had gepast bij iemand van 5 jaar ouder.

Er gebeuren allerlei vreemde en afschuwelijke dingen in het boek en ik had eigenlijk vrij snel door wie de dader hiervan was. Hoe ik dat door had, weet ik niet precies. Maar elke keer als ik over deze dader las, kreeg ik een soort “Kijkt-Frozen-voor-de-tweede-keer-en-heeft-een-haat-voor-Prins-Hans-ontwikkeld.”– gevoel. Ik voelde me gefrustreerd. Ik wilde Zara constant waarschuwen of wijzen op vreemde dingen, maar ja, dat kan natuurlijk niet.

Ik vond de relatie van Zara met haar oma zo ontroerend. Ik vond dat dit echt een mooi element in het boek was. Ik leefde me er zo mee in, dat ik zelf ook verdrietig werd dat haar toestand verslechterde. Wat ik eigenlijk ook gek vond omdat het zo snel ging, maar daar heeft het verhaal een erg goede verklaring voor gelukkig.

Wat ik wel iets minder vond, is de manier waarop de collega’s van Zara met haar omgingen. Ze fluisterden heel veel achter haar rug om, in plaats van haar recht in haar gezicht te beschuldigen van de acties waarvan ze haar verdachten. Ik snap niet hoe ze alsnog naar Zara konden luisteren, ondanks de verdenkingen die ze over haar heen kreeg. Ik zou zelf niet meer op werk verschijnen, maar misschien waren zij wel gewoon heel naïef. Of naja, ik weet niet hoe ik zou reageren. Hoop er nooit mee te maken te hebben in ieder geval…

Dit boek heeft me echt na laten sidderen (al helemaal na het verrassende einde). Het heeft ervoor gezorgd dat ik voortaan goed oplet of alle ramen wel gesloten zijn, wanneer ik ga slapen. Als ik dat nog kan tenminste… voor het slapen gaan lezen is bij dit boek geen aanrader. Behalve als je goed tegen thrillers kan en je geen zorgen maakt over nachtmerries.

Uitgebreide recensie op mijn blog:

https://readinge.wordpress.com/2016/04/29/recensie-hij-is-van-mij/