Buitenspel gezet is een heerlijk en vermakelijk boek over de wereld van voetbalvrouwen. Ik heb erg genoten van het verhaal en raad aan om het boek mee te nemen op vakantie of lekker op een terrasje, om helemaal in de sfeer te komen. De liefdesperikelen van de vrouwen, het moeten aarden op steeds een nieuwe plek, de jaloezie en intriges... Ik hou ervan.
Een debuut dat smaakt naar meer, dat zie je eigenlijk alleen al aan de cover, die straalt precies de sfeer van het boek uit.
Kyra Rutgers heeft zelf ervaring in de wereld van voetbalvrouwen, waardoor ik denk dat er vast verhaallijnen in verwerkt zijn die in het echt zijn gebeurd. Dat maakt het extra leuk.