Veroordeeld is een stand alone thriller van Karin Slaughter, even geen deel met Sara Linton en Will Trent in de hoofdrol. Het boek speelt zich af in 1974 in de stad Atlanta. In deze tijd viert de rassendiscriminatie hoogtij. Ook de emancipatie heeft zich nog niet ontwikkeld. De hoofdrollen in het boek zijn weggelegd voor de politieagente Maggie Lawson en rookie Kate Murphy. Atlanta wordt geteisterd door de Shooter, een man die politieagenten vermoord. De partner van de broer van Maggie komt om het leven en het hele politiekorps maakt jacht op de moordenaar.

Het boek heeft een onderliggende boodschap, het stelt de rassenoorlog aan de kaak, welke op zijn hoogtepunt is. Zelfs bij de politie worden de "bruinen" genegeerd en vernederd. De algemene mening is ook dat vrouwen niets te zoeken hebben bij de politie, hun recht is het aanrecht. Maggie en Kate hebben het dan ook zwaar, maar willen kost wat het kost bewijzen dat zijn goede speurders zijn. Ze zijn vastberaden de moordenaar te vinden.

Karin weet de omstandigheden en tijdgeest van 1974 prachtig neer te zetten, je waant je echt in de jaren zeventig. Alles klopt van de auto's tot de strijd binnen het politiekorps. Ze heeft geen punt overgeslagen. Ook merk je dat ze zich heeft verdiept in de geschiedenis van de Joden, welke na de oorlog naar Amerika zijn geÃ«migreerd.

Het was aan het begin van het boek even wennen aan de nieuwe personages, je bent Sara en Will gewend, maar ik kon snel wennen aan Maggie en Kate. Karin wist me direct weer te boeien met het verhaal en de personages. Soms zeer schokkend hoe het er rond die tijd aan toe ging, de strijd en de omgang met elkaar. Goed dat Karin het met dit boek nogmaals onder de aandacht brengt. Ik heb genoten van het boek en Karin mag vaker een uitstapje maken.