Ellen den Hollander- Noodtoestand

Een politieke moord en cyberaanvallen op het ministerie dat lees ik op de achterzijde van dit boek. Na het literaire thriller café in Amsterdam mag ik het boek in ontvangst nemen. Ellen den Hollander, nog nooit van gehoord, maar het stukje wat ik gelezen heb over het boek boeit me eigenlijk wel en na de ontmoeting in het thriller café ben ik helemaal klaar om dit boek te lezen.
Wim Paardekoper, staatsecretaris van Veiligheid en Justitie word door in zijn huis gevonden. Heel veracht vind de politie het niet en al snel word er aangenomen dat hij misschien wel zelfmoord heeft gepleegd. Feit blijft dat zijn plek opgevuld moet worden en de partij heeft criminoloog, Joost van Bronckhorst op het oog. Hij komt uit een goede familie en zijn vader heeft als premier het land uit een diepe crisis gehaald.
Joost werkt op de universiteit en heeft het daar prima naar zijn zin en is niet van plan de baan aan te nemen. Vind zichzelf volkomen ongeschikt, maar de partij zorgt ervoor dat zijn baan op de tocht komt te staan en dwingt hem zo om toch te kiezen.
Ondertussen gaat het land gebukt onder allerlei cyberaanvallen. Pintransacties zijn onmogelijk en allerlei websites liggen plat.
Joost vind zijn weg in alle problemen en krijgt daarbij hulp uit een hele onverwachte hoek.

Het boek is goed geschreven, leest prettig weg. De hoofdstukken zijn kort evenals de zinnen, waardoor het makkelijk te lezen is.
Het boek heeft hier en daar ook wat onduidelijkheden die niet zo goed worden uitgewerkt. Zo loopt Joost met een stok en is hij bang voor kleine ruimtes en neemt bijv. niet de lift. Het duurt mij te lang om te achterhalen wat er gebeurd is en ik krijg daarop ook niet een overduidelijk antwoord.

Maar overall vind ik het een boek wat plezierig is om te lezen en is mijn eerste kennismaking met Ellen den Hollander me prima bevallen. Het word dus tijd, dat ik ook de vorige boeken eens bemachtig en lees.