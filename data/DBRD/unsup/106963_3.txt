Leuk boek om met 30 graden op de temperatuur in de tuin te lezen: een detective die zich afspeelt in de Engelse sneeuw en vrieskou. Ik noem het maar een detective; een spannende thriller is het niet, en zeker geen literaire thriller zoals de uitgever achter op de omslag wil doen geloven. De schrijver doet wel verwoede pogingen om ieder nieuw hoofdstuk te beginnen met een mooie beschrijving van het winterse landschap, maar de manier waarop dat gebeurt vind ik niet fraai en behoorlijk krampachtig, en het begint na vijf hoofdstukken echt te vervelen. Hetzelfde geldt voor alle andere passages waarin de auteur poëtisch probeert te zijn, het komt allemaal onnatuurlijk en tè gezocht over.
Het verhaal op zich zit ingenieus in elkaar, en dat heeft gemaakt dat ik het boek toch uitgelezen heb. (zie verder harryleest.blogspot.com)