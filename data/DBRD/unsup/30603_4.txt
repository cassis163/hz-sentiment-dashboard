Elke lezer houdt ervan om s' avonds op de bank in een goed boek te duiken!

Wil je na een zware werkdag nog even lezen, en hou je van romantiek, dan is dit boekje zeker iets voor jou!

Machtige verleider bevat 3 verhalen vol passie en verlangen.

++Nadat hij hongerig van haar volle, roze mond had geproefd, wierp hij haar een smachtende blik toe++

Deze Bouquet van Harlequin bevat 3 heerlijke romans , om bij weg te dromen.

Eerste verhaal => Machtig en ongenaakbaar - Lynne Graham
Wegens een erfeniskwestie doet Zac, Freddie een voorstel. Inruil dat hij met haar trouwt en voor een erfgenaam zorgt, belooft hij ervoor te zorgen dat de kinderen die Freddie onder haar hoede heeft staan aan niets zullen ontbreken.

++ Zac fronste zijn wenkbrauwen, "ik hoef helemaal niet te trouwen. Elke nazaat voldoet aan de voorwaarden van de Trust, jongen of meisje, wettig of anderszins". ++

Tweede verhaal => Grieks en verleidelijk – Sharon Kendrick
Xan en Tamsyn, ontmoeten mekaar voor de tweede keer op het huwelijk van de zus van Tamsyn die trouwt met de beste vriend van Xan. Alhoewel ze van mekaar geen hoge dunk hebben, wil Xan met Tamsyn trouwen omwille van een stuk landbouwgrond. In ruil daarvoor wil Xan de zus van Tamsyn uit de nood helpen.

++Hij had nooit moeite hoeven doen voor het gezelschap van een vrouw.++

Derde verhaal => Sexy en arrogant – Miranda Lee.
Kate en Blake ontmoeten elkaar voor het eerste op het huwelijk van Kate’s zus Maddie en Lachlan acteur die speelt in films van producent Blake. Kate loopt er nogal ongelukkig bij en trekt hierdoor onbedoeld de aandacht van Blake. Blake geeft Kate een rol in één van zijn films.

In het eerste en het tweede verhaal, speelt een erfeniskwestie een rol. Hier draaien de beide verhalen rond een miljardair. Het derde en laatste verhaal heeft dan weer een totaal andere inhoud, waarin een rijke producent de hoofdrol speelt. “Machtig en ongenaakbaar en “Grieks en verleidelijk” zitten wat op dezelfde lijn. Beide miljardairs willen trouwen omwille van een erfeniskwestie. Beiden kiezen hiervoor een serveerster uit, waarbij ze hen een tegenvoorstel doen.

++ Je moet je niet door je verlangen laten leiden. Dit is een zakelijke deal, meer niet zei ze in zichzelf++

Als Zac je wordt voorgesteld (in machtig en ongenaakbaar) als een Braziliaanse miljardair, zie je hem voor je in een strak pak. Maar niets is minder waar. Wat het leuke hieraan is, is dat Zac getatoeëerd is, diamanten knoopjes in zijn oren heeft en motorlaarzen draagt. In tegenstelling tot zijn 2 halfbroers zal je hem niet gauw in een strak pak zien.

En dit is net het leuke aan het personage van Zac, hij wordt niet afgebeeld als een doorsnee miljardair. Hij is op dit vlak een buitenbeentje.

Machtig en ongenaakbaar vond ik moeilijk in gang komen, dit door de vele verschillende personages die in het begin van het verhaal worden voorgesteld, maar later in het verhaal niet echt meer aanbod komen.

In Sexy en arrogant, wordt het contact tussen Kate en blake meer opgebouwd en gaat alles bij hen stap voor stap. De eerste ontmoeting, Blake die Kate naar huis brengt, …kortom hun liefde voor mekaar groeit geleidelijk. Het tempo van de opbouw van dit liefdesverhaal vond ik perfect

Het zijn 3 geweldige verhalen, waar je je telkens goed kan inleven in de personages. Heel ontspannend en luchtig geschreven. Je hoeft bij het lezen, niet nadenken, laat alles gerust op je afkomen. Geweldige verhalen om bij weg te dromen.

Dit boek is een echte aanrader voor wie van romantiek houdt.