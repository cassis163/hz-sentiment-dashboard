Wat is het verschil tussen slim, heel slim en geniaal? Die vraag is best moeilijk te beantwoorden. Van de mensen in dit boek zeggen we dat ze geniaal zijn. Wat hebben zij gedaan om die eretitel te krijgen? Wat maakt dat zij meer zijn dan ‘gewoon’ slim.
Misschien heeft dat ‘meer’ wel alles te maken met het talent om door te kunnen gaan met denken waar anderen gestopt zijn. Wat je ziet en hoort en wat anderen je leren niet klakkeloos aannemen, maar het juist nog eens van een andere kant bekijken. En de gedachte die je te binnen valt serieus nemen, ook al lijkt die op het eerste oog nog zo ‘gek’ of onuitvoerbaar. (blz. 7)

In dit boek leer je meer over tien geniale mensen, namelijk Leonardo da Vinci, Ada Lovelace, Louis Pasteur, Albert Einstein en Stephen Hawking, Marie Curie, Alan Turing, Charles Darwin, Rosalind Franklin, Galileo Galilei. Bij elk hoofdstuk is er eerst een inleiding over de persoon zodat je weet wat hij of zij voor belangrijks heeft gedaan of ontdekt. Daarna is er een verhaal dat soms in het verleden speelt en soms in het heden. Hieronder staat een stukje uit het verhaal over Marie Curie. Zij heeft onderzoek gedaan naar stoffen die straling afgeven. Deze straling noemde zij radioactiviteit.

Lees de rest van mijn recensie op Ikvindlezenleuk