Gena Showalter.... de schrijfster van 'Alice in zombieland'. 1 van mijn lievelingsboeken. Dus ik kon dan ook niet wachten om 'eerste leven' te lezen.
Een boek over het leven na het leven. Ten moet een keuze maken tussen 2 verschillende rijken. Maar die keuze maken, is toch wel erg lastig. Ook worden er door de rijken nog eens 2 knappe jongens gestuurd, wat de keuze nog moeilijker maakt.

Een spannend en leuk verhaal zou je zeggen. Maar helaas vond ik het toch minder leuk. Het boek was zo chaotisch dat het niet lekker las. Ik kwam niet in het verhaal. Ik moest mij ertoe zetten om het boek te pakken, in plaats van dat ik zin had om te lezen.
Er word soms zo veel informatie beschreven dat ik het kwijt raakte. Een aantal momenten zat ik in de 'flow' van het boek, maar helaas kwam er toen weer een golf aan informatie, en was ik het weer kwijt.
Het verhaal is best leuk, en ik geef het boek daarom 3 sterren. Alleen de uitwerking is gewoon wat minder tof. Uiteraard wil ik weten hoe het verder gaat, maar ik ga het volgende boek dan in een vakantie lezen, wanneer ik echt de tijd heb om al die informatie te kunnen verwerken.
Alice in zombieland is makkelijk te lezen, lees je fijn doorheen, dit boek is voor mij het tegenovergestelde. jammer!