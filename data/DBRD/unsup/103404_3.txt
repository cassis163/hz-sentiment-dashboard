Lineke is een karakter dat al meerdere avonturen heeft meegemaakt. Het maakte in dit geval niet uit dat ik de eerdere boeken niet had gelezen. Het zijn realistische karakters. Lineke en Laura zijn redelijk uitwisselbaar en dat verwart soms. Het zijn a-typische helden met een relatieve saaie basis om uit te vertrekken. Ik vind dat de karakters vrij oppervlakkig blijven. Had voor mij wel een laagje dieper gemogen.

Otten heeft een prettige schrijfstijl. Hij kan je laten huiveren met bepaalde zinnen. Geeft ook niet al teveel details over de omgeving. Ik houd ook van het eigentijdse, het herkenbare: ipads, DWDD, RTL Boulevard.

Proloog is een leuk begin.
De puzzelstukjes worden goed gedoseerd ten tonele gevoerd. Ik had gehoopt iets meer duidelijkheid te krijgen over het waarom: waarom het verboden boek schrijven, waarom tot zulke gruwelijkheden overgaan?

Grotendeels boeiend boek. In het midden verloor ik wat van de aandacht toen de dames op avontuur gingen.
De combi historie&nu vind ik persoonlijk leuk, net als dat je daarnaast ook feitenkennis opdoet.

Kortom: spannend boek, soms lekker gruwelijk, interessant onderwerp, leest lekker weg, karakters mogen een laagje dieper, auteur met (internationale) potentie. Ik ga nog meer boeken van Otten lezen!