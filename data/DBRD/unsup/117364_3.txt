Daar waar ik bij de eerste twee boeken van deze serie bijna van mijn stoel gleed van enthousiasme, werd het feest bij de twee opvolgende delen al iets minder uitbundig gevierd. Helaas moet ik zeggen dat er bij deel vijf wéér een sterretje af gaat. Het was een vermakelijk verhaal, maar ik had de puzzel al vrij snel in elkaar gelegd en kwam dus ook niet meer voor verrassingen te staan. Jammer!

De ingrediënten voor het verhaal zijn op zich redelijk. Een game, vermoorde priesters en een overwerkte FBI agente die wat lastig van de alcohol af kan blijven. Daar zou je heel wat van kunnen bakken! Er is een goede poging gedaan, maar het is naar mijn smaak niet helemaal gelukt. Volgende keer beter (!?)