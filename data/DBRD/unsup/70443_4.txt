Lokaas is weer een geweldig goed boek van Child. Wat ingetogener, maar boordevol spanning. Hij weet de spanning zelfs vast te houden bij uitgebreide technische beschrijvingen van geweren en kogels. Het verhaal is vanaf de eerste pagina intrigerend wanneer Jack Reacher per ongeluk mee wordt genomen bij de ontvoering van FBI-agente Holly Johnson door een extremistische groepering. Hij moet alles op alles zetten om hen beiden te redden, maar is dat wel genoeg? Wat voert de leider van de beweging in zijn schild? Child maakt er weer een geweldig spannend verhaal van dat tot de laatste pagina blijft boeien.