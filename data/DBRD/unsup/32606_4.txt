wel een zeer bekwaam auteur,In mijn recensie van Bloedbeeld meldde ik al dat ik vond dat Michael Connelly beschikte over een sobere, krachtige stijl. Blijkens de aanbevelingen op de omslag van Kofferdood ben ik niet de enige die gecharmeerd is van de schrijfstijl van Connelly. Ook dit verhaal start wat traag maar neemt je gaandeweg mee op een pad waar je niet meer af wilt dwalen: als Harry Bosch geconfronteerd wordt met een lijk in een kofferbak, ben je als lezer de eerste pagina´s al snel geneigd te denken dat dit wel eens niet zon opwindend boek zou kunnen worden. Vergissing. Kofferdood kent genoeg onverwachte (en soms ook verwachte) wendingen om je lekker bezig te houden.

Aangezien dit al een wat ouder boek is, wat velen wellicht al op de plank hebben staan, wil ik geen uitgebreide recensie schrijven. Connelly is geen grootmeester, maar een zeer bekwaam auteur, die de lezer van dit soort boeken kan geven wat hij of zij wil. Jammer alleen dat de vertaling deze keer bijzonder ´rafelig´ is uitgevoerd. Ook aan de eindredactie schort nog wel het een en ander. Deze auteur verdient beter