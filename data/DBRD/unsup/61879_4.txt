Het begin van de oorlog, en Walter merkt dat hem steeds meer wordt afgepakt. Het duurt dan ook niet lang voor hij moet vluchten. Waar hij eerst op verschillende plekken zal onderduiken, en uiteindelijk het Verscholen Dorp bouwt, waar Walter een langere tijd zal zitten met een variÃ«teit aan andere mensen..

Het boek is geschreven voor de jongere lezer, maar heeft de oudere lezer zeker niet teleurgesteld. Waar de jongeren met dit boek veel verder kunnen duiken in de wereld van de 2e wereldoorlog, is voor de oudere lezer de echtheid en de spanning erachter mogelijk nog groter, omdat de plaatsen die Walter beschrijft goed bekend (kunnen) zijn. Het is dan ook nog steeds mogelijk om naar het Verscholen dorp te gaan, er staan nog steeds hutten overeind.

Het boek is ook op een prettige manier opgebouwd, waarin je wisselt tussen de verschillende brieven die Walter geschreven heeft aan zijn oma, omdat hij op die manier zijn energie kwijt kon op de momenten dat hij geen geluid mocht maken en binnen moest blijven vanwege de oorlog.
Daarnaast vertelt hij via deze brieven het verhaal door aan zijn kleindochter, wat het einde wel een beetje verklapt, maar dat doet zeker geen afbreuk aan het hele verhaal.

In het kort gezegd een mooi jeugdboek, wat zeker ook voor volwassenen geschikt is!