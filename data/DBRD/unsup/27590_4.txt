Afgaande op de cover, schat ik dit boek meer in als een kinderboek dan een Young Adult, echter het verhaal is op sommige punten echt wel te heftig voor een kinderboek, vandaar dat het zich wel classificeert als een YA. 

Het verhaal komt eng dichtbij. Het zou zomaar kunnen gebeuren dat er in Nederland zo'n noodweer uitbreekt en alle dijken doorbreken zodat half Nederland overstroomt. Het is zelfs al een keer gebeurd (Watersnoodramp). Ook de politieke spanningen die verwoord worden in dit boek zijn redelijk actueel. Het zou zomaar allemaal echt kunnen zijn.

Loekie Laroes is degene die we het eerst leren kennen, een dochter van een Journaliste. Felix is de zoon van de premier en Jacinto moet het land ontvluchten met zijn ouders maar er zitten bepaalde dingen hem dwars.

Hoe dit zich allemaal ontvouwd, ga ik natuurlijk niet vertellen, ik kan je wel vertellen dat het een leuk, spannend boek is, waarbij je jezelf soms even moet bedenken dat dit niet echt is.

Lees meer op: http://readingjournal.princesssam.nl