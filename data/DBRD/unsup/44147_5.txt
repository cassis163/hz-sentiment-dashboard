Nobody wordt vertelt vanuit twee personages. In de eerste plaats maak je kennis met Vivian, een betrokken docente op een middelbare school. Ze maakt zich zorgen om Lynn, een van haar leerlingen, en de signalen die zij uitzendt, maar echt duidelijkheid krijgt ze niet als ze probeert om contact met Lynn te maken. Toch is ze vastbesloten om Lynn te helpen.

Na enkele hoofdstukken maakt het verhaal de omschakeling naar Martin Meidam. Hij behoort tot een exclusief ELIT-genootschap waarbinnen hij al snel in aanzien stijgt. ELIT is een groep waarin de leden leren om zichzelf centraal te stellen. Hun credo is dan ook: het gaat om ik en niemand anders. Zonden maken je gelukkig dus je moet ze zien als een lust voor je eigen leven... Het leven wat hij via deze eliteclub kan leiden ziet Meidam als enige oplossing om te dealen met het verdriet en verlies waarmee hij worstelt. Beetje bij beetje merk je dat deze ELIT-club zeker geen alledaagse club is, en dat hier bizarre praktijken gaande zijn.

Tussen deze twee personages door volgen nog korte intermezzo's vanuit iemand die duidelijk het slachtoffer is van iets lugubers. "Soms blijf ik herhalen wie ik ben. Ik ben Niemand. Ik hoor nergens bij."

Door deze wisselingen tussen Vivian, Meidam en "Nobody" wordt het verhaal steeds van verschillende kanten belicht en wordt je steeds dieper het verhaal binnengezogen. Beetje bij beetje... (volledige recensie op http://boek-aholic.blogspot.nl/2014/08/marelle-boersma-nobody.html)