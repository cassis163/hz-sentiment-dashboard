Van de achterflap:
FBI-neuroloog Sayer Altair heeft het allemaal: ze is intelligent, vastberaden en opgeleid om zelfs de meest zieke geest te doorgronden. Sinds de dood van haar verloofde geeft ze zich volledig over aan haar onderzoek naar afwijkingen in het brein van seriemoordenaars.
Een uitgehongerd meisje wordt dood in een kooi gevonden, en FBI-neuroloog Sayer Altair wordt opgeroepen om het onderzoek te leiden. Het slachtoffer is de dochter van een senator en het onderzoek staat meteen in de spotlights, niet bevorderlijk voor het oplossen van de zaak. En dan ontdekt Sayer dat er nog een meisje gevangen is genomen . Is Sayer op tijd om een tweede gruwelijke moord te voorkomen?

Gekooid, is een spannende en manipulatieve vrouwenthriller met een sociopathische seriemoordenaar. Toen ik dit boek begon te lezen dacht ik bij mezelf: "Misschien is dit te gruwelijk?" Er waren moorden met onschuldige dieren en jonge vrouwen. Het harde politie-werk dat wordt gedaan om de seriemoordenaar te stoppen krijgt de meeste aandacht zodat er wel een goed evenwicht is. Ik denk dat fans van televisieseries zoals Law & Order en Criminal Minds dit boek leuk vinden. Het boek leest prettig en is spannend maar niet zo spannend dat het een pageturner is geworden. Elke keer als ik dacht dat de rechercheurs dicht bij het oplossen van de misdaad waren, was er een nieuwe draai. In het begin vond ik dit leuk en voelde ik mij op het verkeerde been gezet. Helaas gebeurde dit net een keer te vaak waardoor het een beetje vergezocht leek. De karakterisering van FBI-agent Altair is goed gedaan dat maakte het verhaal veel geloofwaardiger. Het motief van de moordenaar vond ik heel uniek zodat het boek een bizar einde kreeg.

Voor mij net geen 4 sterren, het was wel spannend maar net te vaak een plotwending dat maakt het een beetje ongeloofwaardig.