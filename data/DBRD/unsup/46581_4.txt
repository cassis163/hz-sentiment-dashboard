Barbara gaat met haar zoontje Rens en haar nieuwe vriend Robbert, die uitgever is, een weekje op vakantie naar een dorpje in de Ardennen. In dat dorpje woont een auteur (over wie we overigens nagenoeg niks te weten komen) waarvoor Robbert zijn debuutboek heeft uitgebracht.
Barbara wil graag ontspannen, maar Robbert wil ook graag weten of het volgende boek van de schrijver vordert. Rens is vooral te vinden op zijn tablet. Echter zijn ze zijn oplader vergeten en is de tablet snel leeg. Wat nu te doen: een kind dat zich verveelt is het ergste tijdens je vakantie. Barbara bedenkt een spel: ze schrijft briefjes zogenaamd uit de naam van het meisje dat een aantal jaren daarvoor verdwenen is uit het dorpje en dat nog steeds vermist is.
Het spel komt goed op gang en Rens is oprecht geÃ¯nteresseerd in een zoektocht naar het meisje. Ze komen verdacht dicht bij de waarheid!

Tot en met hoofdstuk 12 kabbelt het verhaal een beetje voort. In hoofdstuk 13 komen de briefjes via de rivier bij Rens terecht en wordt hij nieuwsgierig en begint de speurtocht. Vanaf dat moment komt er steeds meer spanning in het boek en wil je als lezer alleen maar verder lezen en de rest om je heen vergeten. Spanning werd merkbaar als knoop in mijn buikstreek en dan is daar het einde: zo onverwacht => die zag ik echt niet aankomen!

Goed verhaal. Zeker een aanrader als je van thrillers houdt! Graag zou ik het boek 4,5 ster geven. Alleen kan dat niet en dus geef ik het boek 4 sterren omdat ik 5 sterren net te veel vind.
Ben heel erg benieuwd naar een volgende thriller van de hand van Frederik Baas!