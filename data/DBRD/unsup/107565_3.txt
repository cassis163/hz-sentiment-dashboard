Grappig, geestig boekje,leuk om zo tussendoor eens te lezen. De Engelse monarchie en vooral ook het gekonkel van mensen daarom heen wordt flink op de hak genomen. Queen Elisabeth komt via een bibliobus die voor Windsor Castle staat, in aanraking met boeken en wordt helemaal leesverslaafd. Ze wil eigenlijk alleen nog maar lezen en verwaarloost haar taken als bruggen openen en geïnteresseerd zijn in haar onderdanen.
Er zitten hilarische scénes in, bijvoorbeeld wanneer ze tijdens een rijtoer tegelijk naar het publiek wuift en onder het raam van de koets haar boek leest, wanneer ze tijdens de kersttoespraak begint met de eerste zinnen van 'A tale of two cities' ,wanneer ze de Franse president vraagt wat hij van Jean Genet vindt en wanneer ze de monarchie vergelijkt met deodorant!
Het mooie is dat de koningin verandert door haar vele lezen: 'ze wist meer van menselijke gevoelens dan voorheen en kon zich beter in anderen verplaatsen.' Een heel goede eigenschap voor een koningin