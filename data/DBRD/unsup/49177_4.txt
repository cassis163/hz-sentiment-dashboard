Manzanilla is het vierde boek van Ellen G. over Wolfgang die nu een PI is. Hij reist naar Spanje om een klus te doen. Het is een zeer vertrouwelijke klus waarin hij zeer voorzichtig te werk moet gaan. Voordat hij het beseft heeft hij een huis gekocht in een zeer chique woonwijk. En maakt hij kennis met de familie die een bodega bestiert waar sherry, Manzanilla, wordt gemaakt. Ellen G.heeft kennis van zaken, over Spanje en heeft gedegen onderzoek gedaan. Zij heeft een vlotte en vloeiende schrijfstijl. Eenmaal in het boek begonnen wil je alleen maar weten hoe of wat. door de kennis van zaken is het net alsof je er bij bent. Bloedstollend spannend is het niet, gewoon lekker spannende misdaadroman met ontwikkeling van karakters. Een aantal personen uit de vorige boeken komt ook aan bod, zoals zijn vrienden Siegfried en Gitta en erg leuk is de schrijver Hugo de Groot. Ik heb met plezier Manzanilla gelezen.