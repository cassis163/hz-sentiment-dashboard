Meteen aan het begin is al duidelijk wat er gaat gebeuren en waarom. Je zou dan een minder spannend boek kunnen verwachten, maar niets is minder waar. Door de, goed beschreven, onderlinge relaties en problemen blijf je lezen. Wat ook helpt zijn de korte hoofdstukken, daardoor vlieg je door het boek heen.

Verschillende personages ( Rasmus, Berndt en Svenja ) zijn behoorlijk goed uitgewerkt. Hun motieven en gedragingen zijn logisch, binnen hun karakter. Ook van de verschillende bijpersonages kreeg ik een duidelijk beeld van wie ze zouden kunnen zijn. Dat is duidelijk een kracht van de schrijfster.

Ook weet ze heel duidelijk de kou over te brengen. Ik kreeg bijna de neiging de kachel hoger te zetten of een trui te pakken :).

Het verhaal is spannend, zeker ook door de gebeurtenissen op het eiland. Één puntje van kritiek: aan het einde van het boek komt er een konijn uit de hoge hoed, die van mij lekker in die hoed had mogen blijven zitten. Ik vond het zelfs jammer dat het konijn tevoorschijn kwam, want het deed, voor mij, afbreuk aan de kracht van de rest van het verhaal. Te voorspelbaar.

Al met al vind ik dat Nathalie Pagie een geweldig boek heeft geschreven, daarom:

Goed