David Binder de jonge auteur is na een aantal succesboeken beland in een Writers Block. Samen met zijn uitgever besluit hij een snel boek te schrijven. Hij stuit op een spookverhaal, en dat trekt meteen zijn aandacht. Hij verhuist met vrouw en dochter naar Tennessee om rustig te kunnen schrijven en meteen onderzoek te kunnen doen, naar de zwarte hond en andere spookachtige verschijnselen die vermeld staan en plaats hebben gevonden in een huis en de omgeving daarvan.

Het huis waar ze wonen, heeft een horror verleden. Er hebben zich verschrikkelijke gebeurtenissen afgespeeld. David die toch al aangetrokken wordt door de donkere kant van het leven, duikt in het verleden. Hij wil een boek schrijven dat op waarheid berust.
De schrijfstijl van William Gay is erg mooi, hij gebruikt lange zinnen zoals: "De aangrenzende velden zagen knalgeel van de guldenroede; wilde abrikozen rijpten aan stervende bolletjes stofgoud, en de lucht was zwaar van hun musketachtige parfum".

Het ontbreken van aanhalingstekens bij gesproken tekst ontbreken, net als een hoofdstukaanduiding. Er zijn alleen aanduidingen van verleden en heden.
Het verhaal kabbelt, maar stroomt nergens. Het boek is een beetje horror maar absoluut geen thriller.