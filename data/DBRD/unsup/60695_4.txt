Het laatste waar Arjan op zat te wachten was een stageplaats in het bejaardenhuis, Het is saai, suf en allesbehalve stoer. Tot er dingen gebeuren die hij zich van tevoren nooit had kunnen bedenken en het erop lijkt dat er Â’s nachts een moordenaar rondsluipt die het op de bejaarden voorzien heeft.

Zwijgplicht is een (h)eerlijke YA-thriller die met name geschikt is voor de jongere YA-lezer. Het bijzondere van dit boek is dat de personages qua leeftijd erg uiteenlopen. Vooral bij de hoofdpersonages Arjan en Joke is dit verschil natuurlijk erg groot. Een tiener en een bejaarde dame die samen de hoofdrol spelen maken dit verhaal uniek en leuk om te lezen. De schrijfstijl van Helen Vreeswijk is uitermate prettig, begrijpelijk geschreven en erg geschikt voor de YA-lezer omdat de gebruikte woorden voor hen zeer herkenbaar zijn. Er is geen sprake van uiterst geconcentreerd lezen en het verhaal is goed te volgen zonder terug te hoeven bladeren. De opbouw van het verhaal is redelijk sterk want de verwikkelingen zitten goed verstopt in de verhaallijn en er wordt niet te vroeg teveel bekend gemaakt. Toch had de lezer wel even een paar keer op het verkeerde been gezet kunnen worden om het plot interessanter te maken. Met meer spanning, meer verrassende wendingen en minder eenvoud had dit verhaal een stuk boeiender kunnen zijn en daarmee nog steeds zeer geschikt voor de YA-lezer. Voor de volwassen thriller lezer is Zwijgplicht nu helaas niet meer dan een simpel tussendoortje. Dit in tegenstelling tot veel andere YA-boeken die wel een grotere doelgroep bereiken met hun verhaal doordat het iets complexer in elkaar steekt. Zwijgplicht = 100% YA-thriller = 4 sterren.