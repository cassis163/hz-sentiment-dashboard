Restore Me is het vierde deel in de Touching Juliette reeks van Tahereh Mafi. Zoals verwacht pakte Mafi het verhaal verder op waar het eindigde in Ignite Me. Juliette is de leider van Sector 45 en moet uitvinden hoe zij het beste vorm kan geven aan het leiden van een sector. Hierbij moet ze een balans zien te vinden tussen zichzelf opnieuw leren kennen, haar relatie met Warner vorm te geven en het leiden van de sector.

Het boek komt traag op gang, Mafi besteedt veel tijd aan het opbouwen van de hoofdpersonen, je leert hun diepere lagen en gevoelens goed kennen. Ook introduceert Mafi in het eerste deel van het boek nieuwe personages die het verhaal meer lading geven en aansturen op het vlotte verloop, meer actie in het tweede gedeelte van het boek.

Het boek wisselt qua perspectief tussen Warner en Juliette waardoor je van beide personages hun gevoelens en handelingen beter leert begrijpen. Het boek eindigt met een cliffhanger waardoor je flinke verwachtingen krijgt bij het boek wat hierop zal gaan volgen.

Restore Me is een zoektocht naar het heden, het verleden en de toekomst. Een boek met goed uitwerkte personages in een kapotte wereld. Een boek met een belofte voor een toekomst. Een boek waarin niet het plot het sterkste was, maar zeker de personages. Mafi is een meester in wereld- en karakteropbouw.