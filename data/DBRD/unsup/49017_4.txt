Bij het zien van de cover heb je meteen het gevoel dat je een verhaal gaat lezen van een vrijgevochten vrouw die zich nergens iets van aantrekt en lekker doet wat zij wil. De titel doet denken dat je een Franse roman gaat lezen of dat de hoofdpersoon iets met Frankrijk heeft. Of dat ook zo is, dat mag je zelf gaasn lezen.
Op een vlotte manier wordt een verhaal beschreven van een vrouw die op bevrijdingsdag is geboren. Een vrouw die in haar doen en laten ver op de tijd vooruit loopt. Een vrouw die niet kiest voor 'zoals het hoort', maar haar eigen weg gaat. Dat begint al bij haar huwelijk, waar ze voor een man met een verhaal kiest, omdat ze oprecht van hem houdt, ook al zijn bepaalde mensen niet blij met het huwelijk. Een vrouw die openstaat voor de liefde en daarvan geniet. Maar eigenlijk kiest ze in haar puberteit al haar eigen pad door een andere school te kiezen dan waar meisjes in die tijd normaal heen gingen.
Menig vrouw uit die tijd zal vast jaloers op haar zijn geweest, omdat ze durde te doen wat velen niet durfden.
Ook is het het verhaal van een geliefde broeder die voor een eigen pad kiest in plaats van het pad van 'hoe het eigenlijk hoort', een broeder die voor de liefde durft te kiezen, maar zijn geloof nimmer vergeet en daar respectvol mee omgaat.
Je wordt heen en weer geslingerd in de tijd, maar dat is niet storend, het een volgt het ander, waarbij er geregeld terug in de tijd wordt gekeken. Even een liefdevolle herinnering aan een oude liefde, aan een bijzondere tijd. Af en toe moet je lachen om een bepaalde opmerking, dan weer zit je even mee te huilen met de hoofdpersoon en een enkele keer ben je samen met de hoofdpersoon boos op iemand.
De belangrijkste personen zijn heel goed uitgediept. Na afloop heb je het idee dat je ze allemaal echt kent.
Het verhaal eindigt met een opbeurend gedicht dat je even laat nadenken.
Belangrijkste thema is liefde.
Kortom, het is echt een boek voor diegenen die van een heerlijke feelgood roman houden.

Lees verder op https://surfingann.blogspot.nl/2017/08/bonjour-madame-heiltje-veth.html.