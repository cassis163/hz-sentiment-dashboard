Een biografie op een prettige manier geschreven. De lezer wordt meegenomen op reis door het leven van Anna Boom. Moeilijk voor te stellen wat het is om zoveel op pad te zijn en van hot naar her te reizen. In het boek wordt geleidelijk aan duidelijk wat voor invloed dit heeft gehad op haar verdere leven. Het verhaal las bijna als een roman, soms spannend en zeker boeiend van de eerste tot de laatste bladzijde. De naam Anna Boom was mij bekend, maar van haar leven eigenlijk weinig. Dit boek is zeker aan te raden om meer informatie te krijgen over hoe het o.a. de Hongaren is vergaan tijdens WOII.