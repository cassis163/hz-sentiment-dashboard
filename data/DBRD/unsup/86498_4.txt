Nieuwsgierig als ik ben begon ik natuurlijk mijn Moordwijven-inhaalslag met Anja's debuut Verleid me.
Een psychologisch kunststukje mag ik wel zeggen. Het verhaal van Nanou en Thomas die in het boek ieder afzonderlijk hun verhaallijn hebben, makkelijk te volgen door het schuingedrukte deel dat aan Thomas behoort.
Na het tragische verlies van hun dochtertje Isa stort hun wereld in maar proberen ze zich mede ook voor hun andere twee kindjes Anna en Jona te herpakken en proberen door hun ingehouden verdriet ook de ander te ontzien.
Nanou stort zich op het schrijven van boeken, niet onverdienstelijk is ze daarin – en Thomas werkt als advocaat behoorlijk wat uren.

Als Nanou en Thomas op het boekenbal de schrijfster Ella Marien tegen het lijf lopen ontstaat er door wat hatelijke opmerkingen van deze dame een opstootje dat uitloopt op een media-relletje dat buiten proporties wordt opgeblazen.
Moe van alle hectiek en hun onverwerkte verdriet gaan ze op aanraden van een medewerkster van Nanou's uitgeverij twee weken naar een heerlijk huisje in het zuiden van Frankrijk met hun kinderen.
Het is een zalige plek die onderhouden wordt door Maxim – een aantrekkelijk manusje van alles en hij kan echt van alles zo zal blijken ;-)

Thomas is een fanatieke fietser en gaat dan ook graag enkele tochten maken waarbij hij er op een gegeven moment een tweede agenda op na gaat houden. Frankrijk blijkt ook voor hem een verrassing in petto te hebben.
Bij thuiskomst begint de nachtmerrie, Nanou heeft spijt als haren op haar hoofd en probeert het voor zichzelf nog enigszins goed te praten door het verlies van haar lieve Isa en de daaropvolgende vier jaar van steeds verder uit elkaar drijven – het huwelijk steeds meer een illusie. Toch wil ze koste wat kost haar huwelijk redden en vertelt haar beste vriendin Karen alles.
Maar is het niet te laat? Thomas is steeds vaker van huis, lijkt alleen maar drukker met zijn werk dan ooit.

Komt het nog goed of zal Nanou het onderspit moeten delven ….

http://josesprakeloos.blogspot.nl/2016/02/anja-feliers-verleid-me.html