Het grote pinguïnfeest is een goed gevuld prentenboek waar kleine kinderen bijna letterlijk in kunnen duiken, het boek is namelijk van een vrij groot formaat en geen cm. is onbenut gebleven. Op de eerste pagina worden de pinguïns die je op elke pagina tegen zult komen al aan je voorgesteld, zodat je kind deze pinguïns op iedere pagina terug kan vinden. Oma wil haar verjaardag vieren, maar is haar feestkleding kwijt. Op elke pagina kan er vervolgens een kledingstuk teruggevonden worden. Een zoekfeestje voor je (klein) kind.

Het grote pinguïnfeest is voor kleine kinderen een indrukwekkend groot boek, jonge kinderen kunnen hierin hun hart ophalen met zoeken, het herkennen van afbeeldingen en leren benoemen van diverse voorwerpen en kledingstukken. Een boek wat niet na één keer lezen uit is, maar steeds weer opnieuw gepakt kan worden om gezamelijk te bekijken en uit voor te lezen.

Het grote pinguïnfeest een Beestachtig leuk festijn!