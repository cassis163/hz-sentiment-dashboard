Hoe ver ga je voor iemand? Wat is je seksuele grens? Vorig jaar werd de erotische roman van Renee van Amstel verfilmd. De overgave van Floor werd door recensenten helemaal afgekraakt. Het niveau ontsteeg dat van een b-film niet. Inmiddels is de trilogie op papier helemaal af. ‘Beter dan 50 tinten grijs’, staat er op de cover. Is dit wel een terechte uitspraak met betrekking tot De overgave van Floor?

Floor is vrijgezel. Maar niet lang. Als ze op de verjaardag van haar beste vriendin Jasmijn Rick leert kennen is ze helemaal verkocht. Langzaam zoekt Rick Floors seksuele grenzen op. Hij laat Floor dingen doen waarvan ze denkt dat het niets voor haar is. Maar is dat wel zo, is de vraag van haar partner. In De overgave van Floor zoekt Floor naar haar grenzen op seksueel gebied. ‘Ik zal alles voor je doen’, antwoordt ze steeds aan Rick. Maar kan ze deze uitspraak waar blijven maken?

Dit boek is een trein. Nee, geen gewone trein, een hogesnelheidstrein. En dat weet Renee van Amstel ook. Op bladzijde 12 ontmoeten Rick en Floor elkaar. Op pagina 19 is Floor tot over haar oren verliefd op Rick. Na 24 bladzijden liggen ze de hele dag in bed en hebben ze tig keer seks en op pagina 28 zegt Floor al dat ze van Rick houdt. ‘Ik ging de tweede fles wijn uit de koelkast halen, hoewel ik welbeschouwd nog niet wist waar de koelkast was.’ Wow! Wat een vaart.

In korte hoofdstukken ontdekken Floor en Rick hun seksuele relatie. ‘Ben je eigenlijk al eens goed klaar gepijpt hier op kantoor? En voor de duidelijkheid, als het wel zo is, is het goede antwoord toch: nee, nooit’, en ‘Je mag kiezen: we gaan samen naar het herentoilet of samen naar het damestoilet. Om te plassen? […] Nee, om te neuken’, zijn zinnen die aangeven dat alle clichés aan bod komen. Als die voorbij zijn, komt met de SM-experimenten het echte werk aan bod, en verandert haar relatie volgens Floor naar een abnormale relatie.

Floor en Rick zijn aan elkaar gewaagd. Rick zegt de SM te ontdekken en wil samen met Floor kijken waar de grenzen liggen. Hij is graag dominant, Floor mag genieten. Steeds gaan ze een stapje verder, want Floor ‘wil alles voor Rick doen’. Dit gedeelte is op een prettige manier geschreven. Je kunt je goed inleven in Floor en je kunt je – in tegenstelling tot het allereerste deel van het boek – heel goed voorstellen wat Floor meemaakt. Dat ze het eigenlijk niet altijd wil, maar toch ‘verslaafd’ raakt aan de spanning om zich volledig aan Rick over te geven.

De overgave van Floor is dan ook niet alleen een erotisch boek, maar ook een zoektocht naar wie Floor is. Het verhaal is vanuit Floor verteld, dus de echte beweegredenen van Rick blijven grotendeels buiten beschouwing. De vragen van Floor zijn goed voor te stellen en als lezer beantwoord je ze bijna voor jezelf. Hoe ver zou je zelf gaan? Wat is jouw grens? En met wie zou jij deze anekdotes delen?

Er is genoeg aan te merken op De overgave van Floor. Zo staat het vol met clichés en ook de vele bijzinnen die niks aan het verhaal toevoegen zijn volop aanwezig. Toch ga je je daar steeds minder aan storen. Je leert Floor kennen en het voelt alsof een vriendin eindelijk dat verhaal vertelt waar ze al jaren mee loopt. Het verhaal van Floor, Rick en hun SM-experimenten. Beter dan 50 tinten grijs? Geen idee. De overgave van Floor is op haar eigen manier uniek.