Met dit boek is afgelopen zomer mijn kennismaking met Lee Child gestart.
Jack Reacher raakt betrokken bij de ontvoering van Kate Lane en haar dochter. Tot drie keer toe mislukt de overdracht van geld; Kate en haar dochter komen niet terug. Zijn ze vermoord?
Superspannende thriller met harde acties maar ook met dappere, eerlijke personages. Reacher moet een keuze maken, temeer daar hij bij het opsporen van Kate en haar ontvoerders 1 miljoen dollar zal krijgen van de echtgenoot van Kate. Maar aan welke kant staan Edward en Kate? Wie heeft de hulp van Reacher harder nodig?

Met Reacher heeft Lee Child een prachtig karakter geschapen: eenling maar niet alleen; altijd op pad met alleen een tandenborstel en een paspoort. Hard maar ook met mededogen voor wie zijn hulp nodig hebben. Klinkt klef, maar is het absoluut niet! Aanrader voor wie van goede thrillers houdt.