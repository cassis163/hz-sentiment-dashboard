Ik volg Tommie op sociale media en ben dus bekend met zijn stukjes over zijn werk in de zorg.
Zijn enthousiasme en liefde voor zijn zorgvragers en het werk spatten van de pagina's af.
Het boekje is een verzameling van al eerder geplaatste stukjes en nieuwe en lezen lekker weg. De kracht van dit tempo zit hem in de eenvoudige vertelstijl en de herkenbaarheid. Iedereen heeft wel iemand die zorg heeft of geeft dit zelf. Verder zijn het bestaande situaties waardoor de lezer zich goed kan inleven.
Er is helaas wel wat overlapping in de stukjes, je leest herhaaldelijk waarom en hoe de schrijver de zorg is ingerold maar dat komt denk ik omdat de stukjes eerder in verschilleden media zijn verschenen en bij het schrijven heb je die introductie telkens nodig. Zelf had ik zoiets van 'nu weet ik dat wel". Maar dit schuif je makkelijk aan de kant omdat de emoties de boventoon voeren in de stukjes.
Met name de liefde waarmee hij zorgt en de warmte en aandacht die hij de zorgvragers geeft is mooi. Dat is ook waarom ik de zorg in ben gestapt. Af en toe die klok aan de kant, ondanks gemopper van je collega, en gewoon even dat stukje extra geven aan de zorgvrager. Je werkt met mensen en ondanks alle werkdruk wil je menselijk blijven.
Tommie bedankt voor je boek. Ik hoop dat iedereen het zal gaan lezen om een andere kant van zorg te zien. Positiviteit is wat ons op de been houdt en dat geef jij in je verhalen weer !