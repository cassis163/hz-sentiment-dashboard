In Op Eenzame Hoogte volgen we Eva, een 25 jarige journalist die een tijdelijke baan heeft in New York. Gevlucht uit Nederland voor haar stalker ( en tevens collega) Dirk. Hoewel ze denkt gelukkig te zijn met Colin in New York, benauwd hij haar enorm en vliegt ze terug naar Nederland om na te kunnen denken.
Haar beste vriendin Vesper haalt haar op van Schiphol en Eva denkt een leuke tijd tegemoet te gaan. Dankzij Vesper leert ze Brian kennen, een rugbyspeler uit Nieuw Zeeland en tevens neef van Vesper.
In een dronken bui besluiten ze allemaal naar Oostenrijk te gaan voor een ontspannende ski vakantie. Wat een leuke ontspannen vakantie had moeten worden, loopt uit op een drama.

Cover:
Ik vindt de cover prachtig. Je ziet een dame ineen gedoken en in haar vormen zie je een berg en bloedvlekken. Het fascineert me dat het Saskia lukt om alles uit het verhaal in de cover te krijgen. De cover alleen al zorgt ervoor dat ik hem op zou pakken.

Mijn mening:
Het verhaal is opgedeeld in drie delen. Het eerste deel spitst zich voornamelijk op het leren kennen van Eva en bevat dan ook veel informatie en dialogen. Het bevat nagenoeg weinig spanning. Aan het einde van deel 1 begint de spanning en die vloeit door in deel 2 en deel 3.
Door de vlotte schrijfstijl van Saskia schiet je door het verhaal en wil je weten wat er gebeurt met Eva en Dirk. Vanaf deel 2 begint de spanning echt en kom je terecht in een achtbaan aan emoties (waarbij ik meerdere keren tegen het boek heb lopen schreeuwen). De gebeurtenissen worden zo realistisch geschreven door Saskia dat je het mee beleeft. Wat een horror moet het zijn dat je opgesloten zit in je eigen lichaam en dat je zo'n mafketel als Dirk naast je hebt zitten.

Wat me vooral opviel was het claim gedrag wat Colin heeft en duidelijk laat zien. Ik kan me indenken dat je zo'n iemand wilt ontvluchten.
Goed gedaan Saskia, het komt niet vaak voor dat ik hardop loop te mopperen tegen een boek :).