Het huis van zijde door Anthony Horowitz is een eerbetoon aan sir Conan Doyle. Het verhaal begint met de overpeinzingen van dr. Holmes waarom dit verhaal nu pas wordt gepubliceerd. Het huis van zijde speelt zich af in Londen aan het eind van de negentiende eeuw. Een onverwachte bezoeker, kunsthandelaar Edmund Carstairs roept de hulp in van Sherlock Holmes. Hij wordt al een paar weken achtervolgd door een man met een platte pet van de plattepettenbende. En dan volgt al snel een aantal verschillende gebeurtenissen.
En dan ontrafelt zich een complot dat zijn weerga niet kent, en zijn mensen niet de mensen zoals zij zich voordoen.
Het boek kent prachtige omschrijvingen van gebied, sfeer en misdaad. Mooie zinnen die zich lenen om voorgelezen te worden. Ik probeerde langzaam te lezen, maar toen het erg spannend wordt ging dat niet meer, ik wilde weten hoe het einde was.
Ik geef het boek 5 sterren, het boek is een eerbetoon aan sir Conan Doyle en het is fantastisch geschreven.