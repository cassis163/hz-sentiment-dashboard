Ik hou van de eenvoudige opmaak en indeling van dit boek. Die eenvoud wordt ook verder doorgetrokken in de foto’s, de gerechten zelf die makkelijk te bereiden zijn en de inleidende stukjes die aan elk van de recepten vooraf gaat. Dat deze inleidingen geschreven zjn in een eerlijke, jonge en spontane schrijfstijl sluit mooi aan bij het boek in zijn geheel. De auteur heeft nu eenmaal op jeugdige leeftijd deze kans gekregen en ik ben blij dat ze haar eigen stijl hebben behouden.

En de recepten? Ze spreken me misschien niet allemaal aan, maar de lijst met recepten die ik wél wil uitproberen is overduidelijk het langste.

Izy Hossack bewijst in dit boek dat de meeste lekkere recepten tot stand komen door te experimenteren met ingrediënten én dat je daar evengoed op jonge leeftijd mee kan beginnen.