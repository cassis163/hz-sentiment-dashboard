Hans Koppel woont in Zweden maar luistert in het echt naar de naam Petter Lidbeck. Onder de laatste naam schreef deze voormalige journalist kinderboeken. Hij debuteerde als thrillerauteur gelijk met een trilogie waarvan het eerste deel Zij komt nooit meer terug, maandenlang in de Zweedse bestsellerslijst heeft gestaan.
Nu hebben we het over deel 2, Je bent nu van mij.

Anna Stenberg leeft met haar man Magnus en dochter Hedda zoals een gemiddeld huisgezin leeft. Vervallen in een sleur maar wel met een goede baan, komt ze met enkele collegas in aanraking met een paar mannen. Alles gaat goed maar Anna raakt s avonds op de hotelkamer van Erik Månssom en beleeft daar met hem een stomend seksavontuur.
Voor haar moet het bij een avontuurtje blijven maar Erik heeft daar een heel andere gedachte over. Hij laat Anna niet met rust, stalkt haar en bedreigt ze. Ten einde raad klampt Anna haar moeder Kathrine aan en die onderneemt een poging om Erik te laten stoppen. Dat blijkt niet zo eenvoudig te zijn als het lijkt.

Hans Koppel heeft met Je bent nu van mij, zijn tweede deel van de trilogie afgeleverd. In een heldere en tegelijk simpele schrijfstijl heeft hij een verhaal gecomponeerd wat, ondanks het ernstige onderwerp, vrij licht is geschreven. Koppel vermijdt ingewikkelde taalconstructies en daarmee begint het verhaal heel dicht in de buurt van een jeugdthriller te komen. Terwijl Koppel wel kan schrijven en ook op een langzaam hellend vlak naar een ontknoping kruipt. Toch moet je concluderen dat, ondanks er wel spanning in het verhaal zit, dit niet als zodanig uit de pen van Koppel komt.
Het blijft een beetje vlak, zonder ingewikkelde psychologisch beladen scènes waarbij een moord zelfs nog lichtvoetig wordt verteld. Dat is jammer want de plot leent zich voor zoveel meer.


Eindoordeel: 3 sterren

Spanning: 3 sterren
Plot: 3 sterren
Leesplezier: 3 sterren
Schrijfstijl: 2 sterren
Originaliteit: 2 sterren
Psychologie: 3 sterren