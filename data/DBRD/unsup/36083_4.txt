De oversteek is een prachtig post-apocalyptisch verhaal. In dit boek van net geen 1000 paginaâ€™s vertelt Cronin het verhaal van een verwoest Amerika.
De Amerikaanse overheid besmet, tijdens een geheim project, twaalf proefpersonen met een gevaarlijk virus. Deze proefpersonen waren allemaal ter dood veroordeelde gevangenen. Behalve Amy, een zesjarige meisje.
Honderd jaar na de uitbraak van de proefpersonen en de volledige vernietiging van de menselijke beschaving op het Amerikaanse continent, vormen er nieuwe problemen. Wel helemaal volledig was de vernietiging niet. Een ommuurde kolonie met overlevenden weet zich staande te houden tegen de kwaadaardige wezens (aka de viralen). Maar voor hoe lang nog? Dan verschijnt er een jonge vrouw. Amy. Wie is ze? Wat is ze? Hoe heeft ze zich in leven weten te houden buiten de muren? Het zijn allemaal vragen die rijzen binnen de kolonie. Amy maakt samen met een groepje jongeren uit de kolonie de oversteek naar de plaats waar het ooit allemaal begon om het geheim van haar bestaan te leren kennen. Een geheim waarmee ze de wereld kan redden.

De overgang tussen het gewone, normale kleine meisjes-leven van Amy en het moment dat haar leven stilaan op zijn kop gaat staan, is nogal verwarrend op het eerste gezicht. Het zijn e-mails tussen en over personages die je tot dan toe nog niet kent. En ze om via e-mails te leren kennen is erg verwarrend en vreemd. Maar later vallen alle puzzelstukjes in elkaar. Geen paniek dus!
Hij maakt veel gebruik van lange zinnen. Maar dat stoorde me persoonlijk niet. Het viel me zelfs niet echt op.

Justin Cronin heeft een prachtig begin van deze trilogie neergezet. Het zal moeilijk zijn geweest dit te overtreffen met de volgende delen.

Laten we allemaal Justin Cronin heel dankbaar zijn dat hij ooit het fantastische idee gekregen heeft om deze boeken te gaan schrijven!

Deze recensie verscheen ook op The World Of A Bookworm Blog