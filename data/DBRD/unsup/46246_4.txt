Een veiliger oord- Deel 1 Vrijheid van Hilary Mantel neemt je mee naar de tweede helft van de 18e eeuw naar Parijs.
Het is een rumoerige periode en we maken kennis met drie jonge mannen, Maximilien de Robespierre, Camille Desmoulins en Georges-Jacques Danton.
Alle drie komen ze uit verschillende milieus,en je leest hoe ze in Parijs terecht komen.
Daar gaan ze studeren en je krijgt een indruk van hun politieke ideeën, ook op het amoureuze vlak maken ze het nodige mee.
Ze beschrijft de levens van de jongens en de verhaallijnen lopen door elkaar heen, wat niet storend is.
Hilary Mantel heeft een boeiende manier van vertellen, het is geen makkelijk te lezen boek en je moet je hoofd er goed bijhouden.
Het is een ingewikkeld verhaal,dat van de ene naar de andere persoon gaat.
Erg prettig is dat achterin het boek een lijst staat van “wie is wie”, zodat je even terug kunt kijken, want er komen heel wat namen in voor.

Het boek zal in drie delen worden uitgebracht en ik kijk uit naar de volgende delen.