Maria en Paul hebben een vrij normaal huwelijk, maar omdat Paul vaak voor zijn werk weg moet, is ze behoorlijk eenzaam geworden. Ze is een affaire begonnen met Daryl, een medewerker van de county club. Als Daryl en Maria na een stomend avondje sigaretten zoeken in het kantoor van Paul, breekt er per ongeluk een lade af. Hierin vinden ze papieren waaruit blijkt dat Paul in het geheim een zeer bekende en goed betaalde thrillerauteur is. Hoewel Maria ook vol leugens zit, voelt ze zich bedrogen en verraden en bedenkt een plan...

Maar is Maria's plannetje wel adequaat? Van de titel is werkelijk niets gelogen. Cavanagh gooit de ene na de andere plottwist in het verhaal. De fijne schrijfstijl bevat een vleugje humor en laat je door de tekst heen denderen. De tensie is niet zozeer nagelbijtend, maar er heerst wel een onderhuidse spanning omdat je wil weten hoe het verhaal in elkaar steekt. De auteur benadert het verhaal vanuit verschillende perspectieven en dit houdt het interessant. Het nodigt uit om mee te denken. Zou het lukken of loop je vast?

Heerlijk boek! Aanrader voor mensen die houden van boeken zoals The Woman in the Window van AJ Finn en/of The Wife Between Us van Pekkanen & Hendricks.