Geen tijd om te sterven is een juridische thriller en het debuut van Steve Cavanagh. Zijn werk wordt nu al vergeleken met John Grisham en dat is nogal een vergelijking, maar Steve Cavanagh weet dat met deze thriller waar te maken. Van begin tot eind is de spanning in het verhaal voelbaar.

De vele plotwendingen in het verhaal zorgen ervoor dat het boek tot het eind spannend blijft. Hoofdpersoon Eddie weet op het scala aan tegenslagen dat op zijn pad komt een oplossing te bedenken. Dat de held van het boek voor alles een oplossing heeft is verbazingwekkend en soms iets te veel van het goede, maar dat doet niets af aan dit boek. De show die Eddie creÃ«ert in de rechtszaal is bijzonder aantrekkelijk om te lezen en de cliffhangers aan het eind van elk hoofdstuk zorgen ervoor dat het boek je in zijn greep houdt.