Van mijn verjaardagsgeld deel 4 en deel 5 van de Bergmankronieken gekocht. Deel 4 (het stille meisje) was weer een ouderwets spannende Scandinavische thriller met een goed verhaal, verrassende plotwendingen en een sociaal gevoelige Sebastian Bergman, die dus duidelijk veel meer kan dan zijn lul achterna lopen. En toen lag daar deel 5 op me te wachten, De Test. Een moordenaar die op een gruwelijke manier de strijd aangaat met de, in zijn ogen, domme mensen in real-life programma's of bloggers op You-Tube. Ongelooflijk goed hoe het schrijversduo inspeelt op de actualiteit, en hoe je ook over al de zogenaamde B of C sterren op tv denkt, het gedachtegoed van de moordenaar is zeker niet iets waarin hij uniek is. Het lukt hem dan ook om een discussie op gang te brengen. En hoe het afloopt? Dat moet je zeker zelf ondervinden door dit boek te lezen! Ook de lusten en lasten van de hoofdpersonen komen weer uitgebreid aan bod in dit boek, het geeft echt het idee dat je soms deel uitmaakt van het team als lezer. Het einde van het boek doet je nu al reikhalzend uitkijken naar een vervolg, we willen natuurlijk graag weten hoe de relaties zich verder ontwikkelen. Voor mij een dikke 5 sterren voor dit boek!