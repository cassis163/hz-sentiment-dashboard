Miranda Peters - Hart van Glas

Hester leeft al 10 jaar met een enorm schuldgevoel. Ze heeft haar vader niet kunnen redden, nadat ze verongelukken met het hele gezin. Hester heeft een bijzondere kracht, maar kon alleen haar moeder en zusje redden. Hester wil zo graag een normaal meisje zijn. Helaas, zal dat niet gaan gebeuren. Haar beste vriendin en haar moeder en zusje weten van haar kracht af: ze is namelijk super sterk. Ze moet zich vaak inhouden, omdat ze niet ontdekt wil worden. Ze is nooit ziek en loopt nooit, ook maar een schrammetje op. Dan begint ze ineens te dromen over een super knappe jongen, was hij maar echt! Siem zet haar leven op de kop. Ze kan niet meer zonder hem. Ze wil hem nooit en te never kwijt.

Het verhaal heeft een spannende rode draad. De angst om ontdekt te worden. Niemand wil als een proefkonijn eindigen. Maar een groot gedeelte van het boek, is toch ook echt om bij weg te zwijmelen. Liefde waar je het warm van krijgt. Dus er zitten twee soorten spanning in het boek. De mix is goed, ik had alleen graag meer gelezen over die speciale kracht. Daar kon ik geen genoeg van krijgen. Dat personages niet van elkaar af kunnen blijven, is op een andere manier spannend. Maar ik hou daar persoonlijk niet van. Het is net even te veel romantiek, voor mij. Stiekem geniet ik toch ook wel een beetje van die aantrekkingskracht, tussen de personages, af en toe.

De titel is echt perfect gekozen, het duurt een tijdje voordat je erachter komt, waarom het boek zo heet. Het is vlot geschreven en je leest het snel uit. Aan het einde wil je weten hoe het verder gaat. Het einde is dus vrij open en ik wil zeker het volgende boek ook lezen.
Het krijgt van mij een 7. ( dat komt neer op 3,5***).