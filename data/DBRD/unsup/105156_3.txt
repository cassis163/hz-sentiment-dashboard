Wine up is eigenlijk een clubje van vaste vrouwen die houden van wijn, het leven en schrijven. Gewoon voor de lol. Wine-up groeide in korte tijd uit tot een populair vrouwenblog met honderdduizend bezoekers per maand en tienduizenden volgers. Anna ,Caro en Esmee zijn nu ook te zien in Bitterzoet, de nieuwe komische dramaserie op LINDA.TV. Neem ook een kijkje op www.wine-up.nl

Het boek gaat over drie vrouwen Anna (42), Caro (41) en Esmee (40). Vroeger dachten ze altijd: met veertig zijn we af. Dan heb je het helemaal gemaakt, heb je gehoorzame kinderen, veel tijd voor jezelf en je relatie. Nooit meer luiers. Nooit meer onzeker. Meer tijd. Meer geld. Top. Niets blijkt minder waar: je carrière is nog steeds niet af, je kinderen luisteren helemaal niet meer, iedereen gaat scheiden of vreemd of heeft een burn-out. Seks staat nog altijd op een laag pitje. Je ouders worden nu écht oud. En dan beginnen je tieten te hangen en moet je ook nog een leesbril. Lang leve het fantastische rotleven van een veertiger.

Het boek heeft allemaal korte hoofdstukken, dus je kunt het gemakkelijk oppakken en even weer weg leggen. Af en toe heb ik wel gegniffeld, omdat het herkenbaar is. Het heeft helaas geen diepgang, maar het is een leuk boek voor tussendoor. Ik geef het 3 sterren!