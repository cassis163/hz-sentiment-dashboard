Merel (15 jaar) is groot fan van de band Twils. Ze spelen op het Koningsnachtconcert en Merel wil er samen heen met haar beste vriendin Sarah. Tijdens het concert gaat het helemaal mis. Iemand pleegt een aanslag en er vallen dodelijke slachtoffers. De dader heeft het voorzien op de band Twils.
Wie is de dader? En waarom heeft hij dit gedaan.
Voor Merel zal de wereld nooit meer hetzelfde zijn, na deze dag. Ze is enorm verdrietig, maar wil dat de dader in de boeien geslagen wordt. Ze raakt verzeild in een wereld, waar niemand in terecht wil komen. Je kunt niet anders dan meevoelen met dit jonge meisje. De zoektocht naar de dader is spannend en meeslepend. Dit Young Adult boek is een echte pageturner. Slapen doe je morgen wel weer, want het boek moet echt uit! Dat is de quote die de auteur in mijn boek heeft gezet. En het is zo waar! Je kunt het boek niet wegleggen!

Het verhaal is zeer aangrijpend. Door het verlies, moet je af en toe een traantje wegpinken. Het raakt je gewoon! Je weet dat dit soort dingen ook in het echt kunnen gebeuren. Het kan overal gebeuren, elk moment van de dag. Toch laat je, jezelf niet bang maken. Want je vrijheid is je veel te veel waard. Maar als je dan echt zoiets overkomt, dan sta je heel anders in het leven. Dat is aan Merel ook te merken. Mensen om haar heen veranderen, of hebben ze medelijden? Het is een dubbel gevoel.

De dader is iemand, die een tijdlang mysterieus blijft. Maar op een moment kom je erachter wie het is en waarom hij het heeft gedaan. Kun je medelijden voor hem voelen of niet? Dit zet je als lezer wel aan het denken!

Ook komen er een aantal bekende mensen voorbij. Onder andere een aantal Djâ€™s van 3FM. Dit zorgt ervoor dat het nog dichterbij komt. Dat gevoel heb ik het hele boek gehad, het voelt aan als dichtbij huis en je gaat nadenken over veiligheid.

Het leest ontzettend vlot! De hoofdstukken zijn geen nummers maar er staat netjes boven op welke dag en maand het zich afspeelt. Dat geeft een extra dimensie aan het verhaal, omdat je precies weet hoeveel tijd er tussen bepaalde gebeurtenissen zit!
Ik vond het een heerlijk boek, het heeft mij ontroerd. Dit boek geef ik 5***** en ik kijk er naar uit om in de toekomst meer van de ze auteur te kunnen lezen!