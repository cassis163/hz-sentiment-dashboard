De verhalen die in het boek staan zijn:
21 Zomers
Roxy's roadtrip
Het vertrek
Afleiding
Zomer in New York
Ik wist het (preview)

Alle vijf de e kortverhalen vond ik leuk, alhoewel Afleiding wel Ã©rg kort was.
Mijn favoriet was Zomer in New York. Het verhaal over de laatste single vrouw op aarde, Lucy. In een dronken bui belooft ze haar beste vriend van vroeger om bij hem op bezoek te komen in New York. Eenmaal nuchter ziet ze het idee nog steeds wel zitten.
Kasper wil graag dat zijn huidige vriendin Lucy ontmoet. Lucy vindt de vriendin veel te perfect, maar gunt Kasper zijn geluk.
Vroeger is Lucy zelf verliefd op Kasper geweest, maar hier heeft ze zich op een gegeven moment overheen gezet. Toch voelt ze nu ook nog wel wat in haar buik fladderen als ze hem ziet.

De preview van Ik wist het vind ik echt super! De preview was langer dan ik verwacht had, en gelukkig eindigt hij niet in een cliffhanger. Ik hoef dus geen slapeloze nachten te hebben tot de verschijningsdatum van het boek.

Het verhaal gaat over Mia. Mia heeft haar goede baan waar ze voor opgeleid is opgezegd om een bloemenwinkel te beginnen. Haar droomwens, maar haar familie en vrienden zetten er hun vraagtekens bij.
Dat het nog niet zomaar vanzelf gaat om een winkel te runnen wist Mia wel, maar gelukkig komen er naast de tegenvallers flinke meevallers. Meevallers die Mia er weer op wijzen waar ze het allemaal voor doet.

Op het plein bij de bloemenwinkel staat regelmatig een tosti-bestelbus. De bus is van Feo, een knappe jongen die Mia bekend voorkomt. Niet dat ze hem in het echt ooit is tegengekomen. Gek genoeg kent ze hem uit haar dromen.
In deze preview gedraagt hij zich niet echt als de jongen uit haar dromen, maar wie weet komt dat nog.
Vast wel, maar hoe, dat is de vraag.
Een vraag waar ik graag het antwoord van wil lezen :-).

Deze recensie en nog veel meer zijn ook te vinden op mijn blog. (Adres te vinden in
mijn profiel.)