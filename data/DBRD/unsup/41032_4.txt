De verwachtingen waren hoog voor dit nieuwe boek van Nicci French. Het vorige boek had ik niet uitgelezen en ik was echt denderend benieuwd naar Wat te doen als iemand sterft. Bewust heb ik geen enkele recensie gelezen, omdat ik mijn eigen mening wilde vormen.
Het boek begint ontzettend goed. Het verhaal waarbij iemand sterft, greep me erg aan en ik was echt benieuwd naar wat Ellie zou gaan doen. Ellie gaat allerlei acties ondernemen om uit te vinden wie de vrouw bij Greg in de auto was. Op zich denk ik dat zoiets heel logisch is. Wat ze allemaal gaat doen echter niet. Het verhaal wordt op een gegeven moment erg ongeloofwaardig, wanneer ze dingen doet die echt niet door de beugel kunnen, maar waar niemand echt aanstoot aangeeft (of haar op sluit bijvoorbeeld).
Het duurt erg lang voor ik kan spreken van een thriller. Tot zeker de helft van het boek, vind ik het niet een thriller. Het plot komt, mijn inziens, pas erg laat op gang.
Het einde vond ik een tegenvaller. Je verwacht toch weet ik veel wat van Greg en Milena, maar uiteindelijk leidt het boek tot een teleurstellend einde.
Toch ben ik meer tevreden over dit boek dan de vorige. Het verhaal sprak me meer aan en een groot deel van het boek vond ik goed uitgewerkt en lekker lezen. Ik hoopte alleen op een plot wat meer bij een literaire thriller past...