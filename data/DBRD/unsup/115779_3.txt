Obama staat heel erg bekend om zijn Yes we Can uitspraak. Vrienden hoor ik hier over maar hij is meer dan deze uitspraak. Hij was hoop, medeleven en een verandering. Meer dan alleen Yes we Can en dat lees je in De beste toespraken van Barack Obama.

Luister je naar de toespraken van Barack Obama dan krijg je hoop. Wie hem hoort spreken wordt meegesleept door zijn persoonlijkheid, zijn overtuigende voordracht en zijn authentieke betrokkenheid. Als eerste zwarte president van Amerika werd Obama haast als een messias binnengehaald. Nu hij afscheid genomen heeft is duidelijk hoezeer hij wordt gemist als woordvoerder van de vrije wereld – om wie hij was, om waar hij voor stond en om zijn vermogen in alle omstandigheden de juiste woorden te vinden.

25 toespraken komen in dit boek aan bod. Toespraken waar je als lezer wat van kan opsteken, waar je wat van leert. Natuurlijk ontbreken er heel veel toespraken maar uit al zijn toespraken is een keuze gemaakt. Het is mooi om de speeches te kunnen lezen en ze lezen zo gemakkelijk en fijn. Wat ik vooral fijn vind is dat je een speech kan lezen en een paar dagen later lees je er weer één. Ze zijn tijdloos en elke keer haal ik er iets inspirerends uit, iets om over na te denken, om van te leren, een nieuw perspectief. In de toespraken die gekozen zijn zit ook een diversiteit in onderwerp, van serieus tot een gemakkelijker onderwerp maar ook een toespraak na een tragische gebeurtenis. Alles is meegepakt en je krijgt zo een goed beeld van een toesprak, hoe Obama sprak en leuk om te lezen is dat het hem in het begin ook niet zo gemakkelijk afging. De toespraken zijn ook persoonlijk getint vaak door er iets van hemzelf of zijn familie in te leggen en dat maakt het een mens.

27 juli 2004 sprak Obama op de Democratische Conventie in Boston. De toespraak is genaamd “Ik ben mijn broeders hoeder, ik ben mijn zusters hoeder”. Die toespraak zou er bij mij voor gezorgd hebben dat ik op hem zou stemmen om Amerika te regeren.

De laatste twee toespraken zijn van Michelle Obama. Je merkt hier sterk dat haar toespraken dezelfde bouw hebben. Het is leuk dat ze ook van haar er wat in hebben gestopt maar persoonlijk lazen voor mij de toespraken van Barack Obama veel lekkerder. Aan het einde vindt je zeven tips om te spreken als Obama. Deze tips zijn geschreven door Lars Duursma die ook campagne voerde voor Obama. Je leert over de klemtoon juist leggen, om er een jambe van te maken en niet een drammerig verhaal. Ritme en Cadans is belangrijk en hoe je werkt naar een climax en meer.