1992, Mogadishu, Somalie. Kyle Swanson wordt als één van de 30.000 Mariniers in het kader van de Restore Hope missie in Somalie gedropt om daar de orde te herstellen. De missie verloopt in eerste aanleg uiterst soepel, en er is weinig te beleven voor het sniper team dat Swanson aanvoert. Swanson vult zijn tijd met steun geven aan een plaatselijk ziekenhuisje wat opgezet is door een Ierse NGO organisatie en valt daar zelfs voor een Ierse vrijwilligster die de leiding heeft over dit ziekenhuis. Ondertussen wekt Swanson ook de toorn van de rebellen generaal Aidid en zijn persoonlijke lijfwacht Omar Jama alias "de Cobra" als hij ze tijdens een confrontatie vernederend verslaat.. In een poging Swanson te doden dringt de cobra de compound van het ziekenhuis binnen en vermoord daar een arts en Swanson vriendin.
20 jaar later heeft de cobra zich na een verblijf in de diepste krochten van een Keniaanse gevangenis opgewerkt tot een te vrezen terrorist en vertrouweling van Bin Laden.De focus ligt op terreur in Amerika en en passant wraak nemen op Swanson die hij beschouwt als degene die hem alles afnam. de plannen die hij uitbroedt doen 9/11 verbleken. De enige die hem lijkt te kunnen stoppen is Swanson.

De serie van Coughlin rond Swanson is toe aan deel 3, en je krijgt zo ongeveer wat je kan verwachten. Veel vaart, redelijk voorspelbaar.,een spel van kat en muis, no-nonsense, redelijk simpele taal, spanning. Het zijn allemaal eigenschappen die van toepassing zijn. Het plot klopt en de karakters zijn voor dit genre heel behoorlijk uitgewerkt. Gewoon een aantal uren ontspanning, Niet meer of minder