Leo, Felix en Vincent zijn drie broers die opgegroeid zijn in een huis waar geweld en alcohol normaal waren. Het heeft hen gevormd en ervoor gezorgd dat ze een sterke band met elkaar hebben. Al vroeg moesten ze voor elkaar zorgen en vooral Leo, de oudste, doet zijn best om de broers samen te houden.
Ze willen nooit worden zoals hun vader. Samen bezitten ze een aannemersbedrijfje, gespecialiseerd in timmerwerk. Hun hoofdberoep is eigenlijk bankovervaller en ze zijn er goed in omdat ze alles volgens militaire precisie uitvoeren. Elk weet zijn taak en houdt zich daaraan.
De politie weet niet waar zoeken. Geen enkele informant of gevangene weet iets over deze groep overvallers die met militaire wapens zwaaien. Ze schieten, maar niet direct om iemand te raken, eerder om angst aan te jagen.
Een persoon herkent hen, hun vader.
Naarmate meer overvallen volgen, nemen ze meer risico's. Alles moet groter en grootser en 1 bankovervallen is niet meer voldoende, nee, het moeten er meerdere tegelijk worden. Leo waant zich onoverwinnelijk. Zijn broers zien wel de risico's en willen eruit stappen voordat er echt iets fout gaat.
Een rechercheur blijft dag en nacht aan de zaak werken, een zeker John. Hij is ervan overtuigd dat er minstns een twee broers bij de groep zitten. Dat heeft hij afgeleid aan de manier waarop de leider vlak voor een overval iets tegen een van de anderen zegt.
Mooi verhaal, haarscherp geschreven, iedere minuut van de overval uitgespind alsof je er zelf bij bent.