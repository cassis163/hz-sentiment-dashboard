De boeken van deze serie heb ik al een poos liggen maar het kwam er om een of andere reden niet van. Nu dan het eerste deel gelezen. De waardering van het boek is goed, zelfs bij Vrij Nederland dus dat beloofd wat.

David Hunter vlucht naar een landelijk dorpje nadat zijn vrouw en dochter zijn omgekomen toen zij werden aangereden door een dronken bestuurder. Hij laat zijn meer dan bloeiende cariÃ«rre als forensisch antropoloog voor wat het is en wordt huisarts in Manham, in de verwachting het verleden achter zich te kunnen laten op het Engelse platteland. Hij had er niet verder naast kunnen zitten wanneer blijkt dat er zich een seriemoordenaar onder de dorpsbewoners bevindt...

Wanneer men zegt "tegen alle verwachtingen in..." heeft dat meestal een positieve lading, maar in dit geval kan ik er alleen een negatieve lading aan geven want ik kan er toch echt niets anders van maken dan een middenmootje: een traag voortslepend verhaal, dat op zich goed in elkaar zit maar gewoon veel te traag opgezet is, met een slot dat vervolgens op hoge snelheid wordt afgeraffeld en een suikerzoet epiloog.....