Een erg prettig boek om te lezen, vlot geschreven en geschikt voor zowel tieners als volwassenen.

Wat erg fijn is aan dit boek is dat de schrijfster je als het ware het verhaal in trekt, je gaat steeds meer meeleven met Ward, wilt hem aan alle kanten helpen, wilt uitzoeken hoe hij van statenloos naar Nederlands staatsburger kan worden, wilt hem helpen met zijn zoektocht naar zijn vader en hem beschermen tegen alle mogelijke gevaren.

Ik vind dit boek echt een aanrader, goed voor een boekverslag of misschien zelfs als inspiratiebron voor een spreekbeurt voor jongeren op de middelbare school.