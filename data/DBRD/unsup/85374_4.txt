Mijn volledige recensie is terug te vinden op:
https://www.linda-linea-recta.nl/onder-de-sterren-van-montpellier/

Het proloog van dit boek trekt meteen je aandacht, en eigenlijk is dat zo gebleven.
Hoofpersonen zijn Cleo en Luc, en niet te vergeten de oma van Cleo.

Cleo
Cleo is ontzettend ongelukkig in Londen, waar ze met buikpijn naar haar werk gaat.

Een vrouw die ze dacht te hebben achtergelaten toen ze haar vorige baan achterliet, maar die nu opeens weer samen met haar moest werken en haar werkplek verziekte. De plek waar ze nu al een tijdje werkte en waar niemand haar had gekend, waar niemand wist waar ze vandaan kwam, waar niemand wist van haar vader en waar niemand wist van … hem.
Ze zou zo graag deze kans willen grijpen. Weg uit het regenachtige Londen, weg van de roddels, weg van de teleurstellingen, weg van de pijn en naar een plek waar niemand haar kende.

Oma
De oma van Cleo is een schatje, een wijze door het leven zeer ervaren vrouw, die Cleo met raad en daad bijstaat.

Ik vind het hier altijd zo fijn, Cleo gebaarde naar de ruimte om zich heen. En ik zal je echt heel erg missen.
Natuurlijk zal ik jou ook missen, maar ik wil graag een gelukkige Cleo zien. Zo’n verblijf in het buitenland, in je eentje zal je goeddoen. De smekende blik van haar oma brak beetje bij beetje haar verzet.

Luc
Luc worstelt met zichzelf en een hoop onzekerheden. Ondanks het feit dat hij op zichzelf wil zijn, helpt hij geregeld Cleo uit de brand. Daarnaast heeft hij een groot geheim.

Op dat moment klonk er een stem door de straat. Cleo keek om. Een man schreeuwde iets in hun richting en verdween toen in de menigte. Ze keek om. Er stond niemand achter hen. War had hij geroepen? Een woord of een naam?

Conclusie
Ben je op zoek naar een aantal zorgeloos leesuren, dan is Onder de sterren van Montpellier een must. Een prima verhaal om even tussendoor te lezen, zoals ik in de kerstvakantie heb gedaan. Doordat er zowel vanuit Cleo en Luc geschreven wordt, blijf je wat beide personages betreft goed op de hoogte. Vooral wat betreft hun onzekerheden.
Ik heb regelmatig zitten grinniken om de alle acties van Cleo, wat een heerlijke malle meid.
Een minpuntje heb ik kunnen ontdekken: pas op bladzijde 187 vind de eerste kus plaats.

Favoriete Quote
Iedereen heeft van die stemmen in zijn leven, die hun eigen stem overschreeuwen. Toch s het belangrijk om je eigen weg te zoeken en bij je eigen gevoel te blijven. Naar je eigen stem te luisteren. Dat is ook integriteit.