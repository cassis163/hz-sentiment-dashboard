Het boek vertelt het verhaal van Puck, een meisje die opgroeit alleen met haar ietwat zwakzinnige moeder. Op haar 5de verjaardag vertrekken Puck en haar mama halsoverkop naar de villa van 'ome meneer', de nieuwe vriend van haar moeder. Al heel snel wordt duidelijk dat ome meneer meer oog heeft voor Puck dan voor haar moeder. Het is het begin van een nachtmerrie voor elk kind. Bijna dagelijks wordt Puck door haar stiefvader misbruikt, zelfs als ze na een val in het ziekenhuis terecht komt. Puck is zodanig verzwakt dat ze enkele dagen in het ziekenhuis moet blijven, daar neemt ze uiteindelijk haar leerkracht in vertrouwen. Hierdoor kan ze een einde maken aan het jarenlange misbruik.
De auteur behandelt een heel moeilijk en zwaar onderwerp, maar door zijn manier van schrijven wordt het uiteindelijk toch een relatief luchtig boek waar je vlot doorheen gaat.
Voor wie graag aangrijpende boeken leest is dit een aanrader!