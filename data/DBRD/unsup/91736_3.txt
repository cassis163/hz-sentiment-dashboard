Het boek begint goed. Dorien ziet haar vertrouwde leventje niet meer zitten met Joost en maakt een einde aan haar relatie. Ze wil het gevoel hebben te leven en gaat samen met haar vriendin twee weekjes naar Ibiza. Tot zo ver vond ik het een heerlijk verhaal wat me prikkelde, maar wanneer de dames op Ibiza aankomen en zij zich in het feestgedruis storten zakt het verhaal als een pudding in elkaar. Het wordt langdradig door de zoektocht naar haar vriendin en spanning is ook ver te zoeken. Daar baal ik enorm van, want ik had van Saskia Noort wel meer verwacht! Het leest verder wel als een tierelier door de korte hoofdstukken. Een aardig boek om zo even tussendoor te lezen. Meer kan ik er helaas niet van maken...