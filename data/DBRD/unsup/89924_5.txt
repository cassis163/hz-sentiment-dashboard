Het laatste deel van het trio zet de lijn van aktie, spanning met een flinke dosis humor gewoon verder. Deze keer is Arie de pineut wanneer hij voor één keer zowel in Bob als Jan zijn meerdere moet erkennen wanneer het op snel en logisch denken aankomt. Het verhaal speelt zich in het voormalige Oost-Duitsland aan de Poolse grens en in Polen net over de grens af.
Onze helden komen als gewoonlijk weer van de ene hachelijke situatie in de andere terecht - al dan niet door eigen schuld. Via de nodige blutsen en builen en situaties waar ze zich schamen gaat het onderzoek gestadig verder naar een - voor hen toch - bevredigend einde.