Wat is een dier eigenlijk? Kan mijn kat vegetariër worden? Wat betekent 'woef'? Hebben slangen een navel en vergeten olifanten wel eens iets?
Het antwoord op deze en veel meer vragen over het dierenrijk vind je in het prachtige boek "Waarom verdrinken vissen niet?"
Het boek, geschreven door Anna Claybourne, is een interessante, vrolijke en en leerzame verzameling van feitjes uit het dierenrijk.
De tekst, die bol staat van informatie, is nergens kinderachtig of neerbuigend. Dat maakt het ook voor volwassenen prettig om door te lezen. Het boek is bijzonder origineel geïllustreerd met een mix van foto's en tekeningen van Claire Goble. Het geeft het boek een heel eigenzinnig, vrolijk karakter. Mijn twee zoontjes (6 en 8) blijven het oppakken om steeds weer nieuwe feitjes op te zoeken. En ze laten geen kans voorbij gaan om de informatie te delen met wie er maar naar wil luisteren. Kortom: een aanrader voor jong en oud!