Dit verhaal gaat over zeven vrienden, die elkaar vanaf de middelbare school kennen. Elk jaar gaat de groep naar een blokhut in het Adirondackgebergte in de staat New York. Het is een toevluchtsoord om even tot rust te komen en de sleur van hun normale leventje te doorbreken. Ze wanen zich dan weer even terug in de tijd..
Maar dit jaar is alles echter anders. Vriendschappen brokkelen af en zijn minder echt dan het lijkt . Er is verschil tussen de vrienden qua opleiding en dat merken ze nu .
Als ze op de eerste avond de televisie aanzetten, zien ze verschrikkelijk, choquerende en angstaanjagend beelden van de wereld om hen heen. Hun toevluchtsoord is ineens niet meer zoals het was.. Zitten ze hier opgesloten of kunnen ze ontsnappen aan instortende wereld?
In de eerst hoofdstukken maak je kennis met de hoofdpersonen, je leert ze kennen zoals ze in hun dagelijks leven zijn. Het zijn allemaal toegankelijke en herkenbare personen. Je kan je goed in hen inleven. Je komt er meteen achter wie de leiders van de groep zijn. Jack vind ik een vreemde vogel en Maude is het interessantste. Ik ben geneigd me meer te identificeren met haar dan met de anderen.
Het verhaal leest vlot en is vanaf de eerste tot de laatste letter spannend. Het is een thriller, maar ook een verhaal vol horror. Het heeft wat surrealistisch of dystopisch in zich. Er zit veel actie in, je krijgt weinig tijd om na te denken wat er gebeurd. Het is een verhaal dat in de toekomst misschien wel echt zou kunnen gebeuren… ik moet er niet aan denken.
Op de cover “lopen”bijen, je komt er al snel achter wat deze met het verhaal te maken hebben.
De opbouw naar het plot is erg goed.. pas op het laatste moment snap je wat er aan de hand is. Dat is knap, aangezien het boek maar 175 bladzijdes heeft. Het is een compleet verhaal. Jammer dat het uit is.