Vorstelyk Tafelen is een mooi, luxueus vormgegeven kookboek. Een juweeltje! Laat je in dit unieke receptenboek, door auteur Karin Vaneker, meenemen op een historisch culinaire reis. Duik samen met haar, aan de hand van klassieke recepten uit oude kookboeken, mooie citaten en gerechten, in de fascinerende geschiedenis van onze voeding! Gerechten waarvan we er een aantal al een lange tijd vergeten waren en adellijke maaltijden die we vreemd genoeg nog steeds op tafel zetten. Lees alles over de ananas, de Arretje-cake en de Hollandse theetafel. Leer meer over bijvoorbeeld Marco Polo en de geschiedenis van de Westerse keuken. Maar ook over de verzameldrang van onze voorouders, de Oosterse cultuur en de herkomst van specerijen en andere etenswaren van over de hele wereld.

Lees in Vorstelyk Tafelen alles over oude eetgewoonten, tradities, de invloed van religie, kolonies en leuke wetenswaardigheden rondom onze voeding. In het boek vindt je een rijkdom aan bijzondere oude recepten die vertaald zijn in, voor iedere thuis-kok, begrijpelijke taal. Van soepen en sauzen tot aan aangename vlees, vis en dessertgerechten. Maak achter je eigen fornuis eens een verrassend lekkere kebab van de Sultan, ontbijt met een walnoten omelet uit 1883 of maak een gezonde griesmeelsoep uit 1861.

Vorstelyk Tafelen is een collectors item dat iedere foodie en geschiedenisliefhebber in zijn boekenkast zou moeten hebben staan. Een bron vol nuttige informatie en dankzij de mooie illustraties, in combinatie met de unieke vormgeving en kaft, tevens een lust voor het oog.