Het boek is opgebouwd uit 116 korte hoofdstukken, waarin we kennis maken met de drie hoofdpersonen, Bert, Sharon en Annabeth.
Bert is verwikkeld in een vechtscheiding met zijn ex-vrouw, Tanja. Hij heeft een slechte verstandhouding met zijn vader; die vindt het maar niks dat zijn zoon het kapperszaken in is gegaan.
Annabeth is werkzaam als verpleegkundige in het ziekenhuis. Zij vindt zichzelf te zwaar en wil afvallen. Het lijkt er op dat zij een minderwaardigheidscomplex heeft; ze is onzeker en ziet zichzelf niet als een mooie vrouw.
Sharon is ook werkzaam als verpleegkundige in hetzelfde ziekenhuis als Annabeth. Sharon is een gecompliceerde vrouw. Je hebt al snel het gevoel bij haar dat er iets niet klopt.

De levens van deze drie hoofdpersonen raken gaandeweg het boek steeds meer met elkaar verweven.

Als op een dag de teamleider van Annabeth en Sharon spoorloos ll
lijkt te zijn verdwenen, raakt het boek in een stroomversnelling, waarbij dingen dan toch weer heel anders blijken te zijn dan gedacht.

Het verhaal draait om wraak. Het laat zien waartoe mensen gedreven kunnen worden als hen onrecht wordt aangedaan.

Loes Den Hollander kiest voor eenvoudig taalgebruik om het verhaal te vertellen. Dit maakt, in combinatie met de korte hoofdstukken, dat je door het boek heen "vliegt."
De hoofdstukken zijn vanuit verschillende perspectieven geschreven. Hierdoor weet zij de spanning goed op te bouwen.

Helaas en met name in het laatste gedeelte van het boek, wordt het boek voorspelbaar. Jammer. Daarom drie sterren in plaats van vier...