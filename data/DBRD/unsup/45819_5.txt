De jacht op de Red October is een absolute topper. Niet alleen vanwege het spannende en geraffineerde plot, maar ook vanwege het feit dat Clancy (als eerste) perfect duidelijk maakt wat het betekent om in een onderzeeer te zitten.

Onderwater beschikt een onderzeeer niet over gezichtsvermogen, en is geheel aangewezen op de sonar-apparatuur om te luisteren naar eventuele vijandelijkheden. Van belang is het om zelf zo stil mogelijk te zijn, om zo ontdekking door de vijand te voorkomen. En laat nu juist deze vijand een nieuwe onderzeeer hebben, de Red October, die stiller is dan die van de Amerikanen en die bovendien met een groot aantal kernraketten richting de USA vaart... Spanning gegarandeerd. Absolute klasse!