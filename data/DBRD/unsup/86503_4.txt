In het eerste deel, Koning Eddie en de kwade keizer, hebben we kennisgemaakt met Koning Eddie. En daardoor weten wij al dat koning Eddie geen gewone koning is. Niet alleen omdat hij nog maar 9 jaar oud is, maar ook door de avonturen die we in deel 1 hebben gelezen. In deel 2 lezen we dat koning Eddie achter een monster aangaat. Koning Eddie weet dat hij tegen dit monster moet gaan vechten, want hij heeft dat belooft aan de mensen in zijn land. Het vechten gaat hij niet alleen doen, dat wil hij samen met zijn helpers Nanda en Jill doen. En ondertussen is er ook de strijd met de gemene keizer Nurbizoon. Deze keizer heeft zo zijn eigen plannen hoe hij wil omgaan met het monster en met koning Eddie. Hoe dat allemaal weer gaat aflopen dat lees je in dit leuke boek.


Net als het eerste deel is ook dit tweede deel weer een boek om van te genieten. Alleen al de uitstraling van het boek nodigt je uit tot lezen. Het prikkelt de kinderen om het boek te pakken en te bekijken en te gaan lezen. Wat maakt dit tweede deel over Koning Eddie nou zo aantrekkelijk? De kinderen kwamen tot de volgende punten:
- deel 1 was leuk dus ik wil deel 2 ook lezen.
- er zitten geen moeilijke woorden in, het leest fijn.
- koning Eddie is een leuke koning, hij is grappig en slim.
- het boek ziet er dik uit, maar je hebt het echt heel snel uit.
- de letters zijn groot, en daardoor leest het erg fijn.
- het verhaal is niet snel maar ook niet langzaam, precies goed.
- de tekeningen passen heel goed bij het verhaal.
- het is ook een leerzaam boek want er worden moeilijke woorden in uitgelegd zoals het woord lans.
- het boek is grappig, spannend, fantasierijk en avontuurlijk.
- ik vind lezen niet zo leuk maar door koning Eddie vind ik het wel weer leuk om te lezen.
- het is een boek waarbij je vaak moet lachen.
- je kunt het boek zelf lezen, maar als je nog niet goed kunt lezen is het ook leuk als je vader of moeder of juf je voorleest.
- dit tweede boek van koning Eddie is nog spannender dan het eerste deel.
- de tekeningen zijn erg grappig.


Dit tweede deel is ook prima los te lezen. Je hoeft er niet het eerste deel voor te lezen. Ik merk dat de kinderen koning Eddie een aantrekkelijk boek vinden. Met veel plezier hebben ze om de beurt dit boek weer gelezen. En volgens alle kinderen is ook dit boek een echte aanrader. Zelf als je denkt dat het geen leuk boek is zul je het boek willen lezen zodra je het boek in je handen hebt.