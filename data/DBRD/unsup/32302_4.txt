Ik heb met plezier het debuut van Angelique Haak gelezen. 'Een nieuw begin' heeft me van het begin tot het einde op het puntje van mijn stoel/sofa/bed gehouden.

Angelique heeft een heel aangename schrijfstijl. Het boek leest dan ook vlot en is absoluut niet droog of saai.
Het mysterie wordt stuk voor stuk ontrafeld en dat maakt het moeilijk om het boek weg te leggen, zelfs voor de broodnodige pauzes. Voor ik het wist was ik aan het einde.

Ik hou van aangename verrassingen en 'Een nieuw begin' was er absoluut ene.

Het verhaal wordt verteld vanuit het perspectief van het hoofdpersonage. Hier en daar komen de gedachten van andere personages aan bod. We kunnen zelfs een kijkje nemen in het ziekelijk en duister brein van de dader. De verschillende verhaallijnen komen dan ook heel vloeiend samen en geven de personages de nodige diepgang.

Angelique schuwt niet om gruwelijke gebeurtenissen in detail te beschrijven.

Er was geen clich√© facet van vastgeroeste man - vrouw patronen binnen het politiekorps te bespeuren, maar een diep respect voor elkaars capaciteiten die ik als vrouw kon waarderen.

Geweldige interacties tussen de personages. Dialogen waren top. De ijzingwekkende toon en vooral de nieuwsgierigheid rond Jennifers verborgen verleden zorgden voor een gezonde dosis 'binge-reading'.

Een thriller van top formaat. Helemaal in de lijn van de grote schrijvers. Een absolute aanrader. Ik heb genoten! Bravo!

Geschreven door: C. Laffet - auteur van 'Het einde van onschuld'
www.draftsandstories.com