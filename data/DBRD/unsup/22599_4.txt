Niamh regeert al anderhalf jaar over het Rijk. Maar nu komt ze allerlei problemen tegen. Hoe moet ze dit oplossen? Aillil besluit om haar het verhaal van Elise te vertellen, misschien kan het haar helpen. Daarop volgt een prachtig verhaal, gezien door de ogen van Elise.
Elise is een Yfud en de allermooiste. Haar verhaal speelt zich heel lang geleden af. Toen er nog magische wezens rondliepen en de deuren naar het Onderwoud nog te openen waren.
Ze groeit op met het idee dat tatoeëren normaal is. Maar als dan haar beschermelinge Isabelle aan de beurt is om een Yfud te worden, besluit ze dat geen een meisje ooit nog zoveel pijn moet kunnen verdragen. Ze doen dit bij heel jonge meisjes al. Zonder verdoving! Ook Elise krijgt lelies op zich getatoeëerd en heeft veel pijn. Ze is dan nog maar 3 jaar oud. Maar ze heeft het doorstaan om de liefde van haar vader te winnen. Als zo’n meisje deze barbaarse rituelen kon doorstaan, heeft ze een prachtige toekomst voor zich. Ze kan trouwen met de allerbelangrijkste mannen. Meisjes die het er niet goed vanaf brengen trouwen heel laag.
Elise gaat in zee met een van de Ouderen en gaat proberen alles te veranderen en een betere wereld te creëren voor jonge meisjes. Het is haar doel in het leven geworden. Ze krijgt van een van de ouderen ‘List’een geschenk. En dit geschenk zal haar helpen, of zal het haar ondergang worden?

Ze is een eigenzinnige vrouw en zegt vaak wat ze denkt. Dat nemen sommige mensen haar niet in dank af. Ze zien liever dat ze trouw is en alles doet wat haar man van haar verwacht. Ze is in mijn ogen echt een rebel. Girlpower gevoel kwam bij mij echt omhoog. Go, Elise! Je kunt niet anders….Je moet echt met Elise meeleven. Ze is echt een supersterke vrouw!

Dit boek is echt een verslavend verhaal. Ik kon het bijna niet meer wegleggen! Ik had meer Niamh verwacht, maar eigenlijk ben ik heel blij dat het verhaal van Elise is verteld. Deze vrouw heeft Niamh echt nog wel het een en ander te leren. Het is echt goed voor Niamh.

De titel De getatoeëerde lelies spreekt voor zich. Het vossenmasker voor op deze prachtige cover ook. Hiervoor moet je wel echt het verhaal lezen. Maar het past echt perfect bij het verhaal.

Er zitten magische krachten in dit boek. In de vorm van oude krachten maar ook magische wezentjes. Echt heel bijzondere fantasy!
Het spreekwoord “ Wie mooi wil zijn, moet pijn lijden’, krijgt een heel andere betekenis als je dit verhaal gaat lezen! Dat kan ik je beloven. Want hoever moet je gaan om mooi te zijn voor anderen?
Dat is echt een topic ook van deze tijd.

Mijn favoriet is Kuona. Elise haar maatje. Het is een raaf, maar deze vogel is zo intelligent! En is prachtig beschreven, je ziet Kuona zo door de lucht vliegen, met die grote vleugels. Ik kies vaak de kant van een dier als favoriet in een boek. Ik heb er echt een zwak voor. Lol. Kuona heeft mijn hart gestolen.

4 sterren****