“Anderhalf uur voorspelbaar leesgenot”

Ik heb het boek vakantievrienden gelezen. Het boek is geschreven door de Nederlandse Linda van Rijn, een gevestigde waarde in de literatuurwereld. Ze heeft in totaal 15 boeken geschreven die allemaal in de Bestseller60 gestaan hebben. Het boek dat ik gelezen heb is relatief kort en oppervlakkig. Het boek telt 105 pagina’s en is in een groot lettertype gedrukt. Omdat het verhaal zo kort is, is er weinig diepgang mogelijk en geeft het boek maar een oppervlakkig beeld van de situatie en de personages weer. Het plot is vrij voorspelbaar maar de auteur doet toch haar best om het zo spannend en mysterieus mogelijk te houden. Het boek leest als een trein, net als al haar andere boeken. Dit boek past perfect tussen de andere thrillers uit haar collectie.

Het verhaal speelt zich af op een camping in Frankrijk. Mieke is op vakantie me haar man Thom om te werken aan hun relatie De kinderen maken al snel vriendjes met de kinderen van een ander gezin. Hierdoor gaan Mieke en Thom zelf ook meer ondernemen met de ouders (Wendy en Ewoud) van de kinderen. De vrouw van Ewoud is enkele jaren geleden overleden, als Mieke er naar vraagt, blijft Ewoud vrij vaag in zijn antwoorden. Nu is hij gelukkig hertrouwd met Wendy. Mieke voelt haar op een mysterieuze wijze aangetrokken door Ewoud. Ze komen elkaar later tegen op het toilet waar ze elkaar kussen. Wat Mieke niet weet is dat deze kus grote gevolgen heeft.
Het boek telt acht personages: het hoofdpersonage Mieke is samen met haar man Thom en hun tweeling Femke en Roos op vakantie waar ze Wendy en haar man Ewoud leren kennen. Ook zij hebben 2 kinderen: Noah en Bobby. De personages worden te kort voorgesteld om een compleet beeld van hen te krijgen. Dit is vooral bij Ewoud een probleem. Ik vind het jammer dat zijn karakter onderbelicht blijft en weinig wordt uitgediept. We weten niet wat zijn motieven voor zijn daden in het verleden waren? In het verhaal gaat het vooral om het hier en nu en het gevaar dat Mieke loopt.
Het thema van het boek is liefde. Mieke en Thom gaan op vakantie om hun huwelijk te redden, dit loopt echter niet van een leien dakje. In plaats van terug verliefd te worden op haar man Thom, krijgt ze gevoelens voor Ewoud. (Ze kussen elkaar in het toilethokje).
Het verhaal wordt verteld vanuit het personaal perspectief. De verteller is zelf niet in het verhaal betrokken, de focus wordt op Mieke gelegd. Zij wordt doorheen het verhaal gevolgd.
De vertelde tijd bedraagt anderhalf uur. De verteltijd bedraagt ongeveer een week.

Ik ben wel degelijk fan van dit boek. Het is makkelijk te begrijpen, heeft maar één verhaallijn en het leest als een trein. Hoewel het boek vrij dun is en diepgang in het verhaal moeilijk te creëren is, probeert de auteur wel om alle elementen van een echte thriller in het boek te steken. Ze beschreef het toilethokje zo gedetailleerd dat je je de plaats in gedachte goed kon voorstellen en je helemaal in de situatie kon inleven. Hierdoor probeerde ze het verhaal spannend te houden, wat ik wel kan appreciëren. Dit boek is perfect voor als je je een uurtje wilt afzonderen en een mooi verhaal wilt lezen.


Bibliografie:
Van Rijn, L. (2012). Vakantievrienden. Utrecht: Uitgeverij Marmer B.V.
De Reus, L. (22 september 2014). Vakantievrienden. Geraadpleegd op 23 september 2017, via http://www.boekreviews.nl/recensies/vakantievrienden
Verhaalaspecten. Geraadpleegd op 23 september 2017, via https://leesportfoliophebedeconinck.wordpress.com/boekopdrachten/verhaalaspecten/