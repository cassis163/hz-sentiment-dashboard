Je leest het verhaal vanuit de verschillende perspectieven van de vrouwen; oude vriendinnen Kat, Sina, Ingrid, Maya en Lisbeth, en Kats huishoudster Ateca die over hen waakt. Zo leer je al hun karakters goed kennen en kom je erachter dat de vrouwen allemaal hun eigen bagage en geheimen met zich meedragen en hun eigen motieven hebben om op Kats uitnodiging om op Fiji te komen wonen in te gaan. Als ze daar besluiten om samen chocola, puur geluk, te gaan maken, blijken ze verborgen talenten te bezitten.

Je wordt helemaal meegenomen de wereld van die groep vrouwen in, die zo andere wereld daar op Fiji. De cultuur, de natuur en de vrouwen komen helemaal tot leven in dit prachtige en ontzettend warme en liefdevolle verhaal over vriendschap en ouder worden. Ietwat traag en een tikje vaag af en toe, maar eigenlijk past dat wel heel goed bij de sfeer van het verhaal en dus vond ik het niet storend.