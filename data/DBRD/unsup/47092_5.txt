Hoe ver zou je gaan om het kind van een ander te redden?
Dat is de tekst die voor op de prachtige cover van het boek ‘Laat me niet alleen’ van Sarah Armstrong . Een pakkende tekst die je meteen nieuwsgierig maakt naar dit boek!

Het verhaal speelt zich af in Australië. Anna geniet hier van haar rustige leventje. Woont in een klein huisje in een buitenwijk en heeft inmiddels een nieuwe relatie. Op het moment dat ze nieuwe buren krijgt verandert er het één en ander. Als ze voor het eerst blauwe plekken ontdekt op het lichaam van haar buurmeisje, belt ze de kinderbescherming en de politie. Dit doet ze meerdere keren als ze ontdekt dat het meisje wordt mishandeld. Maar niemand grijpt in. Op het moment dat haar buurmeisje, de klein Charlie, aanbelt om hulp grijpt Anna zelf in!

De lezer van dit boek wordt geconfronteerd met diverse dilemma,s. De lezer wordt aan het nadenken gezet na het lezen van dit verhaal. Een verhaal wat je letterlijk bezighoudt.
Hoewel de lezer in het verhaal zware onderwerpen voorgeschoteld krijgt is het een prachtig verhaal om te lezen. Vlot geschreven en je wordt steeds nieuwsgieriger naar de afloop van het verhaal.
Je wordt letterlijk meegezogen in het verhaal. Je leeft mee met kleine Charlie, maar ook met Anna. Hoe zou het voor haar gaan aflopen?
Ik heb echt genoten van dit boek, kon het niet meer wegleggen en heb het in één keer uitgelezen. Een echte aanrader! Voor mij een vijf sterren boek!