Leuk, kort verhaal van Renate Dorrestein in de stijl die je gewend bent van de schrijfster.

De jonge fotografe Mila vindt de liefde van haar leven. Dat is Dennis, een knappe vent die graag fotomodel of nog liever filmster wil worden. Mila komt uit een rijke bekakte familie. Dennis niet; integendeel. Mila doet alles om Dennis gelukkig te maken, ook als hij weer eens een van zijn buien heeft. Maar dan verdwijnt hij op een dag spoorloos. Het zeilschip waarmee hij woedend is vertrokken, wordt onbemand teruggevonden. Heeft hij een ongeluk geënsceneerd om met de noorderzon te kunnen verdwijnen?…
Mila vertelt aan de luisteraar wat gebeurd is. Elke luisteraar wordt als individu aangesproken. Elke individuele luisteraar is echt geïnteresseerd in wat haar is overkomen. Mila kan rustig vertellen over de dag dat ze Dennis leerde kennen tot de dag dat hij niet thuiskwam, omdat de aangesproken luisteraar niet alles zal doorvertellen.
En hoe ze daarna naar Dennis’ moeder ging voor steun en om steun. Maar Dennis’ moeder was vol onbegrip en gevoelloos voor het verdriet van Mila. Mila vond haar een heks.
En ze besefte ook dat het nieuwtje over haar zwangerschap (waar zij zo blij mee was) Dennis had weggejaagd.

LIEVER HOREN WE ONSZELF is een luisterboek ter gelegenheid van de Week van het Luisterboek 2014 (19 t/m 25 mei).
Uitgeverij: Rubinstein ISBN: 9789059652514

In 2017 is de teksteditie uitgebracht bij uitgeverij Querido. ISBN: 9789021408170