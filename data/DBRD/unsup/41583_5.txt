Jong en op zoek naar bevestiging, niet wetend wat echte liefde is en heel kwetsbaar. Dat is de de auteur , een echte “pleaser” die denkt dat ze “foute” mannen kan redden met haar liefde. Ze ziet gaandeweg dat de mannen absoluut geen rekening met haar houden, ze geeft wat ze heeft maar is dat genoeg ? Ze moet gaan leren dat ze de moeite waard is en van “jezelf houden” hoort daarbij, continue gaan ze over haar grenzen. Ze raakt haar identiteit volledig kwijt en worstelt om haar hoofd boven water te houden. Tussendoor krijgt ze in korte tijd 4 kinderen, die zijn haar alles maar haar gezondheid lijdt onder het zware leven, eerst met een afwezige man met financiële schulden en daarna met een alcoholist. Ze moet de kost verdienen en de kinderen overlaten aan de zorg van een aan alcoholverslaafde vader. Ze houdt zielsveel van hem en blijft hopen tegen beter weten in, ze is bereid heel ver voor hem te gaan. Dan waarschuwen de instanties haar dat ze haar kinderen kan verliezen als er geen verandering komt.
Ze kiest uiteindelijk voor de veiligheid van de kinderen, ze kan zelf ook niet meer, ze is moe gestreden. Ze moet weg bij deze lieve man , die na het drinken van alcohol kan veranderen in een monster. Ze baalt ook van haar eigen reacties hierop, ze is gewoon zichzelf niet meer.
Ze vertrekt en komt in de schuldsanering , ze blijkt een krachtige vrouw die haar leven weer op de rit krijgt. Zelfs door alle verdriet, pijn en wanhoop heeft ze haar geloof in God nooit verloren.