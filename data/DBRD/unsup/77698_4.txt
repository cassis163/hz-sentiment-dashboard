'ndrangheta is een grote misdaadorganisatie die zich met vele vormen van misdaad bezighoudt en drugshandel is daarvan de belangrijkste. Hun omzet wordt geschat enkele miljarden tot honderd of meer per jaar.
' ndrangheta is ontstaan in het armste deel van ItaliÃ«, het zuiden. Gebaseerd op families die zelf of in samenwerking met andere families gehele bedrijfstakken ontwikkelen, vooral in drugsproductie en handel. Het afpersen van bedrijven is een tweede grote bron van inkomsten.
Families (clans) worden gekoppeld door huwelijken waarbij meisje van 14 of 15 jaar gekoppeld worden aan oudere mannen. Al gauw hebben ze meerdere kinderen en is het geheel met hun vrijheid gedaan. Overspel van de vrouw leidt veelal tot het vermoorden van de vrouw, liefst door haar oudste broer.
In dit boek wordt het leven beschreven van een drietal vrouwen die het anders willen. Ze willen meer vrijheid en willen niet dat hun kinderen, en met name hun zoontjes voor de pubertijd al als kleine misdadigers worden opgevoed. Hun vaders leren hen met wapens om te gaan en op jonge leeftijd worden ze al aangezet tot crimineel handelen.
Dat moet stoppen.

Een openbaar aanklager, Alessandro Cerreti, begrijpt dat deze organisatie aangepakt kan worden door de vrouwen te helpen bij het aanpassen van hun leven.
Een vrouw, Lea Garofolo, die zich met haar dochter had losgemaakt van de organisatie en tegen haar man getuigd, wordt uiteindelijk vermoord, maar door getuigenissen van haar dochter verdwijnen er een aantal mannen, inclusief haar man, voor jaren achter de tralies.
Andere vrouwen worden hierdoor aangemoedigd om ook te getuigen, en zo lukt het het Openbaar Ministerie een hele clan totaal op te ruimen. Velen verdwijnen achter de tralies, en honderden miljoenen aan bezittingen kunnen worden geconfisqueerd.
De openbaar aanklager moet wel in een soort van bunker wonen en wordt continu door lijfwachten bewaakt, want de 'ndrangheta deinst nergens voor terug.
Het is een belangwekkend boek waar bij je jezelf afvraagt: hoe ver is de 'ndrangheta ook al doorgedrongen in het Nederlandse bedrijfsleven, want ze moeten miljarden witwassen en dat is geen sinecure.
Het boek is goed geschreven en is zeker spannend te noemen, alles is gebaseerd op feiten, processtukken en getuigenverklaringen die alle worden genoemd in uitgebreide eindnoten.