Dit boek laat me met gemengde gevoelens achter. Het is niet superslecht geschreven. Het leest vlot weg, maar... de rode draad is ook weer niet zo daverend origineel. Zeker met het oog op de moordenaar. Je krijgt eigenlijk al een idee van hoe het in elkaar steekt. Ik las ergens dat dit boek een aantal gore aspecten heeft en ja dat kan kloppen. Er zitten een paar smerige beschrijvingen in, maar het is natuurlijk maar net waar de lezer van griezelt. Daarnaast komt het einde te abrupt. Nee, ik ben niet erg onder de indruk van de rode draad en de plot doet voor mij persoonlijk een beetje magertjes aan. Hopelijk zijn de vervolgen echt beter, want ik ben hoe dan ook toch nieuwsgierig naar Arlidges verdere ontwikkeling. ..