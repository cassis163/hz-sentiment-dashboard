Samenvatting:
De Japanse schrijfster laat zien hoe je een huis kunt opruimen en laat je nadenken over alles wat je gaat opruimen. Ze heeft één belangrijk moto dat bijna iedere bladzijde ter sprake komt : "Bewaar alleen waar je blij van wordt"
Dit probeert ze heel erg door te voeren en hierdoor leeft ze in een erg opgeruimd huis.
Na het stuk over opruimen gaat ze ook in op het opruimen van de spullen die je wel wilt bewaren. Let op in deze volgorde:
Opruimen - Opbergen.
Aan het einde van het boek worden ook nog een aantal meer filosofische gedachten gegeven om je toch wat meer te motiveren om de rommel op te ruimen. Maar het toepassen vaan haar methode vraagt wel een hoop lef, om waardevolle
en nog goede dingen weg te gooien. Maar ze zet je wel aan het denken en ze claimt dat je maar één keer goed hoeft op te ruimen en daarna heb je er geen spijt van en worden deze gedachten tot een levenshouding. Hierdoor is later weer een keer opruimen niet nodig.
Opinie: Het boek is met erg veel vaart geschreven. Het boeit ook ontzettend,
maar toch is het een boek om zo nu en dan een aantal bladzijden in te lezen en daarna wat anders te gaan doen. Dit komt doordat er wel heel erg vaak hetzelfde argument wordt gebruikt. Maar het boek zet je zonder meer aan na te denken over alle spullen die je hebt en of je die nog wel nodig hebt.
Verder geeft het boek duidelijk aan dat de vele spullen je alleen maar in de weg zitten.