Wauw wat een boek! Een beter debuut kan ik mij haast niet voorstellen. Max Bentow weet je gelijk al in te pakken. Wanneer Coralie op een avond thuis komt vind ze een vliegend vogeltje in haar slaapkamer, panisch van angst weet ze het vogeltje weer naar buiten te krijgen. Wat ze echter niet weet is dat ze wordt gadegeslagen door een verschrikkelijke seriemoordenaar, die meer plannen met haar heeft. Tegelijkertijd volgen we Nils Trojan. Zijn leven ligt overhoop, hij heeft last van nachtmerries en paniekaanvallen en loopt hiervoor bij een psychiater. Wanneer de eerste moord is gepleegd is het tijd voor Nils Trojan om de zaak te onderzoeken. En zo begint het verhaal van Max Bentow. De sfeer zit er gelijk goed in, het is bijna voorspelbaar wat er met Coralie gaat gebeuren, maar het is oh zo spannend en beklemmend tegelijk. Bentow weet je als lezer echt te boeien. De personages worden levensecht beschreven en lijken zo uit het boek te kunnen stappen, je leeft in spanning mee in de jacht op de dader. De plot zit goed in elkaar en mond dan ook uit in een zinderende finale. Geen boek dat je tussendoor even weglegt, maar een boek dat je het liefst in een ruk uit wilt lezen. Nu maar hopen dat zijn andere boek ook snel vertaald wordt, want zo lust ik er nog wel een paar. Ik geef dit boek dan ook graag de volle 5 sterren.

Spanning: 5 sterren
Plot: 5 sterren
Leesplezier: 5 sterren
Schrijfstijl: 5 sterren
Originaliteit: 4 sterren
Psychologie: 5 sterren