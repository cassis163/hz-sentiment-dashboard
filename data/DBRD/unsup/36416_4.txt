In dit boek volg je 3 verhaallijnen. Alecia is een jonge (leerling) priesteres maar kan haar draai niet erg vinden in haar leven. Wat is haar doel in het leven? Ze gaat hulp vragen bij de Spiegel der Dromen. In deze spiegel ziet ze een enorme inktvis die de wereld teistert en andere gruwelen. Vanaf dat moment is haar leven in een klap anders. Ze wordt op pad gezonden om de Koning te waarschuwen. Ze staat er helemaal alleen voor. Maar ze is een echte doorzetter, je sluit haar al snel in je hart en voelt met haar mee!
Frelik is een jonge schapenherder. Hij komt in de problemen en aanschouwt de gruwelen van de Krakenvorst. Ik begon hem steeds meer te begrijpen, naarmate het verhaal verder ging. Het leven in deze wereld is bikkelhard. Gehoorzaam je niet dan staat je een vreselijk lot te wachten.
Tarid wil de troon van zijn grootvader terug opeisen. Hij is een zeer bijzonder: Half mens, half Hirita.
Het is echt een spannend boek en die Kraak ( de reuze inktvis) heeft een zeer bijzonder menu. Hij eet graag mensen. De personages moeten rennen voor hun leven. En ze doen alles om te overleven…..

Beeldende geschreven fantasy dat een historisch gevoel geeft. Historische fantasy a la Fulia van Joost Uytdehaag. En dat komt niet zo vaak voor. Daarnaast is het ook een verhaal dat avontuurlijk en mysterieus is!

De spanning bouwt stapje voor stapje op. Je leert in het eerste deel van het boek vooral de personages goed kennen. Dat schept een band. Ik werd meteen in het verhaal van Alecia gezogen. En zij is mijn favoriete personage. Als je een favoriet personage hebt in een boek, dan zit het goed!

Een minpuntje is er wel te vinden…..Aan het einde van zinnen, worden woorden soms heel raar afgebroken. Dan moet je een paar keer lezen om te zien welk woord er staat. Het is niet bijzonder storend, maar het valt wel op. Op sommige pagina’s is het bij meerdere zinnen het geval. En soms hele stukken niet. Ik vind dit een schoonheidsfoutje, het doet niets af aan het verhaal. Want daar zit je in en daar blijf je ingezogen worden.

De cover is echt heel mooi, de kleuren en de ‘spiegel’passen helemaal bij het verhaal.

Het einde mag je een behoorlijke clifhanger of open einde noemen. Het smaakt naar meer. Ik wil ook echt dolgraag het tweede boek lezen en kan niet wachten! Ik wil meer! ik geef het boek een dikke 8! 4****