Een strijd tussen de waarheid en de grootste leugen die het christendom ooit heeft gekend. De verborgen waarheid komt in schilderijen, boeken, muziek,... tot uiting, maar dit wordt niet door de mens gezien. Het heilige vrouwelijke loopt gevaar. Zal het geheim van Maria Magdalena bewaart blijven? Dat is de grote vraag van een ontzagwekkend en enerverend boek dat niemand nog kan loslaten.

De Da Vinci Code van de auteur Dan Brown is wereldwijd bekend en al in 44 verschillende talen verkrijgbaar. Er zijn maar liefst 60,5 miljoen exemplaren verkocht. Het maakt deel uit van de Robert Langdon-serie. In 2004 kreeg Dan Brown de Zilveren Vingerafdruk voor dit boek, ook werd het verkozen tot boek van het jaar bij 'The British book awards'. De Da Vinci Code werd gepubliceerd op 18 maart 2003 en werd later ook verfilmd, de première hiervan was op 19 mei 2006. In 1998 verscheen 'Het Juvenalis Dilemma', dit was Dan Brown zijn eerste boek. 'Inferno' is de titel van zijn laatste boek, dat sinds 2013 verkrijgbaar is.

Een occulte code die verwerkt is in werken van Leonardo Da Vinci. Daarop zijn de raadsels van Jacques Saunière, de grootvader van Sophie Neveu, gebaseerd die Sophie en Robert Langdon moet ontrafelen.
Robert Langdon had een afspraak met Jacques Saunière, spijtig genoeg was hij niet komen opdagen. Later die dag werd Robert opgebeld door de Franse politie, de man waar hij eerder een afspraak mee had voorzien was vermoord. Jacques was een lid van de Priorij van Sion en liet vlak voor zijn dood allerlei raadsels achter voor zijn kleindochter, zij was tenslotte een Franse politie cryptoloog en werd bij het onderzoek betrokken. In zijn eerste boodschap staat beschreven 'P.S. zoek Robert Langdon'. De Franse hoofdinspecteur Bezu Fache zag Robert als hoofdverdachte. Maar Sophie zag er een hele andere betekenis in. 'P.S.' staat voor 'Princesse Sophie', de boodschap was dus voor haar bedoeld. Vanaf hier start een zoektocht naar verbazingwekkende, eeuwenoude waarheid door professor Robert Langdon en Sophie Neveu. Samen worden ze blootgesteld aan allerlei mysteries die Jacques Saunière heeft opgesteld. Deze mysteries en raadsels leiden Sophie en Robert tot de graal, of beter gezegd documenten over de afstammelingen van Maria Magdalena en al haar geheimen die de Priorij van Sion al eeuwen bewaart. Natuurlijk zijn Sophie en Robert niet de enige die deze documenten willen bemachtigen.
Bisshop Aringarosa en zijn handlangers hebben het ook gemunt op deze documenten. Zij willen de reputatie van de kerk beschermen. Er ontstaat een heuse klopjacht naar de graal. Wie zal de documenten als eerste bemachtigen?

Het verhaal begint met in medias res, we worden als het ware in het verhaal gesmeten en komen gaandeweg heel wat te weten. Er wordt gebruik gemaakt van flashbacks. In het boek is er afwisseling tussen een auctoriële verteller en een ik-verteller (belevende ik). Er wordt wel geen commentaar gegeven en de verteller weet niet meer dan de personages. Alle personages hebben een round character.
Het verhaal speelt zich af in Parijs en Engeland. Deze omgeving staat symbool voor alle musea, kerken en kathedralen waar de personages vaak te vinden zijn. De beschrijving van de ruimte geeft de sfeer goed weer, er wordt zeer gedetailleerd beschreven hoe de ruimte er uit ziet, waardoor je jezelf volledig kan inleven. Het verhaal speelt zich af over één nacht, maar het lezen zelf duurt langer dan één nacht, er is dus een duidelijke vertraging aanwezig.
De titel verwijst naar het centrale thema: allerlei codes ontcijferen die gebaseerd op de codes van Da Vinci. Er is gretig gebruik gemaakt van de kunstwerken van Da Vinci, er is dus zeker sprake van intertekstualiteit. Er was een hoge dosis spanning aanwezig: het speelde zich af op valavond en 's nachts, in kerken, kathedralen en musea, ook de beschrijvende schrijfstijl droeg bij tot het creëren van spanning. Het boek is een factionroman, het verhaal is gebaseerd op Maria Magdalena en de twijfel of ze afstammelingen heeft of niet. De strijd tussen wetenschap en geloof wordt hier duidelijk weergegeven. Dit is ook de boodschap van het boek, mensen moeten wetenschap en geloof met elkaar vergelijken, en zelf uitmaken wat voor hen belangrijk en echt is.

De Da Vinci Code is een enorm aantrekkelijke, opwindende, bloedstollende en fascinerende thriller. Eens je je tanden er in zet, kan je niet meer los laten en verslind je het boek helemaal. Ondanks de moeilijke schrijfstijl van Dan Brown, waar je goed je hoofd bij moet houden, is boek enorm meeslepend en spannend, ik kreeg er maar niet genoeg van. De ontknoping van het verhaal is een echte ontlading omdat ik het boek met zoveel agitatie heb gelezen. Het is zeker en vast een aanrader voor iemand die zin heeft in een zinderend verhaal en wat meer wil weten over de geheimen achter de kunst van Da Vinci.