9 maart is de week van de hoogbegaafdheid gestart.
Een mooie gelegenheid om een goed lezend en duidelijk boek van Suzanne Buis onder de aandacht te brengen over hoogbegaafdheid in de middelbare school leeftijd.

Ja, de Suzanne van de series Floortje en Lizzy.
En nee, niet altijd is het fijn om een hoog IQ te hebben. Je moet leren leren, je hoort vaak niet bij de groep, je wordt vaak niet begrepen, er wordt verwacht dat je een topbaan gaat bekleden terwijl jij misschien ontzettend graag werk 'met je handen wilt gaan doen'. Gewoon iets waar jij goed in bent en waar jij gelukkig van wordt.
Ik weet uit ervaring dat er vele meer/hoogbegaafden zijn die bijv. moeite hebben met lezen. Ook deze kinderen moeten echt keihard werken om ooit vloeiend te gaan lezen. Dagelijks thuis extra oefenen naast dat zij bij mij of de leerkracht worden begeleid of zelfs nog daarbuiten.

Het is altijd een uitdaging om voor alle verschillende leerniveau's in één groepje passende teksten te vinden. En wat is het leuk om allemaal blije gezichten te zien als ieder op zijn of haar eigen niveau op een verhaal kan reageren.
'Iedereen is ergens heel goed in, iedereen heeft ergens een duwtje bij nodig', is een uitspraak die we vaak samen herhalen. Iedereen mag er zijn!

Het zal sommigen vreemd in de oren klinken want goed kunnen leren is toch een zegen? Deze kinderen en jongeren lopen werkelijk tegen niet te onderschatten punten aan.
Voor wie interesse heeft: veel verhalen en tips in dit boek. Alleen al fijn voor de herkenning om door te nemen. Ook haar andere boeken: De droomdenker en Tranen van mooite - vrolijk droomdenken of kijk op haar website voor meer informatie.
www.volliefs.nl