De Heilige Rita gaat over het leven van Paul Krüzen die samen met zijn vader in een oude boerderij in Mariënveen woont. Op jonge leeftijd verlaat zijn moeder het gezin en komen Paul en zijn vader er alleen voor te staan.

Het vertrek van zijn moeder heeft zichtbaar effect op het leven van Paul en zijn vader. Paul en zijn vader zitten vastgeroest in hun veilige leventje in het vertrouwde dorp.

Wieringa heeft het leven van Paul Krüzen op een bijzondere manier uiteengezet. Wieringa maakt gebruik van diverse beeldspraken waarbij hij uitvoerig gevoel, omgeving en gedachten beschrijft. Een mooi voorbeeld is te lezen op bladzijde 137: 'Gigantische wolkenpartijen gloeiden van binnenuit op in aangrijpend roze en geel, alsof er kortsluiting werd gemaakt in uitgeholde bloemkolen'.

Als lezer neemt Wieringa je mee in de vertrouwde wereld van Paul en zijn denkwijze. Uiteindelijk raakt Paul in een conflict verstrikt, waardoor hij niet meer rationeel kan denken. Wieringa heeft mede hierdoor er uiteindelijk voor gezorgd dat de lezer slechts kan interpreteren over de afloop van het verhaal.

Al met al ben ik enorm gecharmeerd van dit boek. Wieringa is erin geslaagd om de verhaallijn en Paul Krüzen enorm beeldend weer te geven, wat voor mij erg prettig lezen is. Dit pareltje is wat mij betreft 5 sterren waardig!