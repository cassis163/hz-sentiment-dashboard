Ik heb Verborgen feiten net uit en ben blij dat ik het boek toch gelezen heb. De zin om Holts werk nog te lezen was me vergaan na Zonder echo, dat ik echt slecht vond. Naar mijn mening is dit één van de betere boeken uit de reeks over Hanne Wilhelmsen, hoewel het verhaal nogal zwak begint. Maar Holt komt aan met een sterker verhaal en minder oppervlakkige personages dan in Zonder echo, kortom, alsof ze haar verhaal weer onder controle heeft. (die ze reeds begon te verliezen in Dode joker)
Wat me wel wat irriteerde is het motief van de geur van onverzorgde oude mensen (?); bij bijna iedere aanhaal van een oudere kon Holt het niet laten even te vermelden dat die niet zo aangenaam rook (alsof ieder oudere mens zich niet verzorgd en sowieso stinkt).
Los van laatstgenoemde feit is 'Verborgen Feiten' een aanrader, zeker voor wie (net als ik) de teleurstelling van 'Zonder Echo' wil wegslikken.