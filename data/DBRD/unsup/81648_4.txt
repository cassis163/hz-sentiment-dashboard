Na een duidelijke inhoudsopgave volgt een inleiding door de auteur en een leeswijzer.
In de eerste hoofdstukken lees je over volksgeneeskunde in het algemeen, over de 'medische' middeleeuwen waarbij je tijdens het lezen de rillingen over je rug lopen, over de heks als genezer en waardering over hun handelen.
Alsof het nog niet macaber genoeg is lees je in hoofdstuk vier over griezelige geneeswijzen. Het volgende hoofdstuk is gewijd aan het feit dat een idee, een uitdrukking of gezegde van mond tot mond ging en daarna als een waarheid werd beschouwd.
In hoofdstuk 7 worden 21 alternatieve geneeswijzen die eeuwen geleden werden aanbevolen en nu nog steeds worden toegepast, uitvoeriger behandeld.
Hoofdstuk 8 heeft als titel: Klachten en ziekten.
Deze klachten en ziekten staan geordend op alfabet, wat het opzoeken vergemakkelijkt.
Samen met de eerste hoofdstukken en de leeswijzer krijg je een goed beeld van wat volgens de auteur onder volksgeneeskunde moet worden verstaan.

Advies van de auteur is om bij ernstige klachten naast erover nadenken om een therapie te volgen ook de reguliere arts of specialist te raadplegen. Het een hoeft het andere niet uit te sluiten.
'Volksgeneeskunde' is een overzichtelijk naslagwerk geworden.
Voor de liefhebber: raadpleeg dit boek en ga niet alleen af op je gevoel, maar gebruik ook je verstand.