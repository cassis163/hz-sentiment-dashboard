Warren Fahy hanteert een goede schrijfstijl. Alleen gebruikt hij in bepaalde discussies tussen wetenschappers verschillende wetenschappelijke termen die de gewone mens niet begrijpt. Dit zorgt vaak voor verwarring en afleiding, je voelt je niet meer zo betrokken bij het boek waardoor je minder zin hebt om verder te lezen.
Het boek begint met een spannend stuk wanneer de cast en crew van de realityreeks Sealife stranden op het eiland. Ze plannen om zorgeloos het eiland te verkennen, alles rustig te analyseren en te ontdekken. Er ligt echter het nodige gevaar op de loer, wat zorgt voor een overdonderend effect, zowel bij personage als bij lezer. Plotseling is er een aaneenschakeling van spannende gebeurtenissen waardoor je als lezer betrokken wordt bij het boek, en meteen zin hebt om het boek verder te verkennen.
Echter, vaak wordt een spannend stuk opgevolgd door een eerder saai stuk. Er is dus een grote afwisseling tussen spanning en informatie. Sommige momenten vindt er onverwacht een aantal spannende gebeurtenissen plaats. Maar er is ook een aantal fragmenten waarin de lezer informatie krijgt of gebeurtenissen buiten het eiland worden omschreven. Deze lijken mij overbodig.
Voor de wetenschappers betekent het ontrafelen van het nieuwe ecosysteem op het eiland een race tegen de klok, aangezien verschillende plant- en diersoorten hun mobiel lab van NASA beginnen aan te vreten, en het leger zo snel mogelijk een bom op het eiland wil gooien om het te steriliseren.
Er zijn twee groepen met een verschillend standpunt tegenover Henders Island. De ene groep van militairen probeert er alles aan te doen om onze gekende wereld veilig te stellen, en het Henders Island te steriliseren door het op te blazen. De andere groep, de wetenschappers, probeert zoveel mogelijk plant- en diersoorten te analyseren en verschepen naar de bewoonde wereld. De wetenschappers beseffen dat het eiland zich uitstekend loont voor de ontwikkeling van mens en dier, terwijl militairen menen dat de wezens op Henders Island gevaarlijke wapens zijn die het voortbestaan van de aarde bedreigen.
Persoonlijk zou ik het boek niet aanraden aan andere mensen. Het lezen is een zware beproeving. Dit neemt niet weg dat het af en toe erg spannend is, met vele onverwachte wendingen die je op het puntje van je stoel drijven.