Ik vond dit wederom een heel goed boek van Isa Maron. Wat had ik het te doen met Nora, die zich helemaal verliest in grote hoeveelheden voedsel en zich erg ongelukkig voelt met haar lichaam. Als ze dan ook nog verliefd wordt op een 'feeder' gaat het helemaal mis..Het boek pakt je meteen en na een aantal hoofdstukken weet je nog steeds niet welke kant het op gaat. Je wilt doorlezen hoe het afloopt met Nora, dus kon ik het boek gewoon niet wegleggen en moest het uitlezen, ondanks dat het 'smorgens al in de vroege uurtjes was. Een knap geschreven boek met veel spanning en een bevredigend einde.