Met Dode hoek heeft Vermeiren een prima vervolg geschreven op De blik, het eerste deel in een serie rondom het Belgische FAST-team dat jacht maakt op voortvluchtige criminelen.
Ook in dit boek is er aandacht voor een aantal zaken die langs elkaar heen lopen, totdat blijkt dat er een connectie is tussen het gevluchte hoertje en de ontsnapte crimineel. Alle schakels passen op een gegeven moment in elkaar en niets is zo simpel als het lijkt. En commissaris Van Den Eede heeft niet alleen te maken met de misdadigers; hij moet er ook nog voor zorgen dat hij van hogerhand voldoende rugdekking krijgt, want daar schort het nog wel eens aan. Wanneer dan ook nog eens twee leden van zijn team niet goed met elkaar kunnen opschieten, worden zijn problemen er niet minder op.
Geslaagde policier die dit jaar is opgevolgd door het derde boek in de serie: Deadline.