John Grisham- de belofte

Deel 1 uit de kidslawyer serie

Het boek schetst een deel van het leven van de 13-jarige Theodore Boon. Zoon van twee advocaten en zelf ook bezeten van alles rondom recht. Wat hij wil worden weet hij nog niet, maar het moet iets worden van rechter, advocaat of wat dan ook. Hij weet voor zijn klas een plek te regelen in de rechtbank voor een belangrijke zitting. Peter Duffy word verdacht van de moord op zijn vrouw Myra. Detail is dat de echtgenoten een levensverzekering van een miljoen dollar hebben afgesloten. Het hele boek draait om deze rechtzaak. Zijdelings worden er ook nog wat andere zaken behandelt. Klasgenoten komen regelmatig vragen of Theo hun advies kan geven over de problemen waarin zij of familieleden verstrikt zijn geraakt. Aangezien Theo erg veel van de wet weet en ook door zijn ouders toegang heeft tot verschillende systemen weet hij meestal wel een oplossing te vinden. Als Theo dan ook nog achter belangrijke informatie over de dader van de moord vind, word het toch nog een spannend verhaal. Het boek geeft inzicht in het rechtssysteem en dat is erg leuk om te lezen. Het boek leest redelijk makkelijk, maar dat is ook niet gek omdat ik het lees als volwassen persoon, terwijl het een young adult boek is. Ik vind het boek echter van het begin tot het eind erg leuk om te lezen. Een mooi opstapje naar de volwassen boeken van Grisham.