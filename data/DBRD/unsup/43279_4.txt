Eerste Leven gaat over Tenly, of ‘Ten’ zoals ze vaak wordt genoemd. In de wereld waarin Ten leeft, moet je als je doodgaat kiezen waar je naartoe wilt: Troika of Myriad. Ten weet niet wat ze moet kiezen door alle mooie praatjes van de twee hemelse koninkrijken. Ze is ongebonden, en als ze niet kiest komt ze in Vele Eindes terecht. En daar zijn de verhalen niet al te goed over. Haar ouders dwingen haar om te kiezen en laten haar opnemen in een inrichting, waar nog meer ongebonden tieners zitten. Maar Ten weet het niet, en als er ook nog twee jongens komen om haar te verleiden om te kiezen, wordt het helemaal moeilijk.

*BIJZONDER VERHAAL*
Wat een bijzonder verhaal is dit! Ik heb nog nooit zoiets gelezen. De hele wereld in het boek is onwijs goed neergezet en doordat er steeds nieuwe dingen gebeuren leest het verhaal goed door. Ik had continu het gevoel dat ik nog even een hoofdstuk door moest lezen – een goed teken, haha! Ook vond ik de personages stuk voor stuk perfect uitgewerkt. Je leert steeds meer over de achtergrond van iedereen; bijvoorbeeld waarom Ten’s ouders haar in een inrichting hebben gestopt of waarom Sloan zo kwaad kan doen.’

*SOMS BLOEDERIGE HOOFDSTUKKEN*
‘Mega goede uitwerking dus, maar toch miste ik af en toe wel wat uitleg. Er wordt uiteraard wel veel verteld en uitgelegd, omdat het een vreemde wereld is die je als lezer niet kent, maar met momenten vond ik het iets te kort door de bocht en moest ik twee keer lezen om het te begrijpen. Verder zitten er ook behoorlijk wat heftige en bloederige hoofdstukken in het boek. Dat vond ik echt wel heftig, al past het in het totaalbeeld van het boek wel erg goed.’

Al met al geef ik 4/5 sterren.

Meer lezen? http://mustmag.nl/recensie-eerste-leven-gena-showalter-enorm-origineel/