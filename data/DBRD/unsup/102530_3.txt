Tja, wat zal ik eens zeggen over dit boek? Het was mijn eerste boek van Maeve Binchy en niet zo'n heel goede keuze denk ik zo. Het las vlot weg, maar ik had n.a.v. de flaptekst een heel ander soort verhaal verwacht. Een lang verhaal in het stadje Rossmore. Het waren elke keer hoofdstukken die in in 2 delen werden verteld. Eerst de ene kant van het verhaal en dan de andere. En alle personages in het boek hadden iets te maken met Rossmore en de heilige bron Anna die in het meidoornbos staat....
Ik heb toch wel flinke tijd nodig gehad om aan deze manier van vertellen te wennen, maar de personages waren goed uitgediept en sommige verhalen waren echt heel boeiend. Dus ik heb zeker geen spijt van dit boek, maar het was wel even wennen.