Eet jezelf gezond is het boek wat geschreven is door Melissa en Dallas Hartwig. Ze beginnen in het boek met een tekst die mij zeker aanspreekt; "Gedurende dertig dagen zou je zonder uitzondering geen verpakt voedsel en ook niet buiten de deur mogen eten! Dat is niet erg realistisch." Daar hebben ze helemaal gelijk in want we willen allemaal wel beter en gezonder eten maar ook een beetje leven en genieten.

Eet jezelf gezond schetst een helder en gebalanceerd langetermijnplan om de manier waarop je eet voor altijd te veranderen. In 2009 begonnen Melissa en Dallas Hartwig met hun website The Whole30, een programma dat er inmiddels voor gezorgd heeft dat duizenden mensen zijn afgevallen, beter slapen, meer energie hebben en een positiever zelfbeeld. Nog belangrijker: veel mensen zijn in deze dertig dagen van kwalen als diabetes, migraine, allergieën, hoge bloeddruk, acne en eczeem afgekomen. In Eet jezelf gezond laten Dallas en Melissa de wetenschap zien achter The Whole30, op een simpele en toegankelijke manier. Ze geven je de handvatten om een gezondere levensstijl aan te meten en je verstoorde relatie met eten te herstellen.

Wat vond ik van Eet jezelf gezond

Eerder dit jaar deed ik mee aan de Real meal challenge hierdoor heb ik me wat meer verdiept in eten en was ik geïnteresseerd geraakt in dit boek van Melissa en Dallas Hartwig. Hun zijn door Loren Cordain en Robb Wolff geinspireerd door hun paleodiet. Ze zijn er zelf mee aan de slag gegaan en zijn hun ervaring gaan delen. Wat ze vooral aangeven is dat je het 30 dagen moet volhouden om echt een verschil te maken. Dit is heel logisch want voor je lichaam is het een proces en kom je dan in allerlei fases als je iets niet meer eet of drinkt. Kijk maar naar mijn Cola gebruik en toen ik het niet gebruikte.

Het boek bestaat uit zeven delen + twee bijlages. Na elk hoofdstuk vind je een korte samenvatting van wat je gelezen hebt, de belangrijkste punten zijn uitgelicht. Vaak zijn boeken over een levensstijl saai en zwaar maar dit boek net. Ik heb dingen geleerd en het was op een vlotte manier geschreven. Over Goede voedingsnormen (deel 2) zeggen ze zelf als je zo iemand bent die niet alleen het hoe maar ook waarom wil weten, dan zijn deze hoofdstukken een must. Als je de wetenschap wel best vindt en alleen wilt weten wat je kunt eten en hoe je voor de rest van je leven gezonde eetgewoonten kunt creëren, schroom dan niet om meteen naar het voedsel in Hoofdstuk 8 door te stomen. Het zijn geen saaie hoofdstukken gelukkig maar als het je niet interesseerd gewoon verder gaan bij het deel wat voor jouw wel boeiend is.

"Soms heb je er niet eens trek in, maar eet je het toch." Dit is voedsel dat gemaakt is om ervoor te zorgen dat je ernaar hunkert.

Je leert in dit boek wat goed voor je is en wat niet maar ook dat je na 30 dagen dingen mag herintroduceren. Herintroduceren? Ja zeker want een chippie of iets ander is wel lekker zo nu en dan. Melissa en Dallas zeggen dan We zijn gezond, geen robot. Het gaat over bewuste beslissingen nemen.

Het is een inspirerend boek over voeding waar je zeker wat van kan leren. Aan het einde is er nog een apart gedeelte voor sporters en mensen met ziektes, tips hoe hun het beste dit boek kunnen toepassen want ieder lichaam is en blijft anders. Het maakt mij weer duidelijk dat cola verslavend is en dat ik toch echt moet kijken hoe dit minder of niet kan. Voeding het blijft een lastig iets maar wel iets waar we aan kunnen werken en met dit boek heb ik weer wat handvaten.