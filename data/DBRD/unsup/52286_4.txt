Villa des Roses is het eerste boek van Elsschot dat ik dankzij Hebban las, en het beviel vanaf het begin uitstekend. Het verhaalt over de wat kleinburgelijke situatie in een pension in Parijs in het begin van de 20e eeuw, en vertelt het verhaal van de vele pensiongasten, hun belevenissen, maar ook over de bijzondere eigenaren Monsieur et Madame Brulot. Bijzonder vond ik dat het boek vol zit met intriges, wat ik totaal niet had verwacht en het boek las daardoor ook zeer vlot. Verklappen doe ik ze niet, want de vermelding op de achterflap nam bij mij een beetje de verrassing weg. Het deed me regelmatig denken aan series als ‘Keeping up appearances’ en ‘Fawlty Towers’, waar ik ook van genoot. Wie weet wat er allemaal achter de coulissen van een pension waar je zelf bent gebeurt!!
Pak dus vooral deze klassieker weer eens uit de kast, of schaf hem aan, het is de moeite waard!!