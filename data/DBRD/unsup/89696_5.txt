Dit is een aanklacht van een zoon tegen zijn afgetakelde vader en ook tegelijkertijd tegen de Franse staat. Armoedig opgevoed in een arbeidersmilieu keert hij terug naar zijn geboorteplaats in het noorden van Frankrijk. Dit is namelijk een grauwe Franse stad en hij ziet met eigen ogen hoe de politieke elite haar macht schaamteloos blijft misbruiken tegen de werkende klasse.Tegelijkertijd neemt hij zijn vader zwaar op de korrel voor zijn gewelddadig karakter tegen zijn vrouw en jegens zijn anders geaarde zoon. Het dunne boekje van 73 pagina's klemt u rond het hart. Pas als u de laatste zin hebt gelezen zal u beseffen hoe brandend actueel dit wel is.