Mijn oog viel op dit boek tussen de nieuwe KoboPlus-lichting. De titel "Buren met benefits" deed me al ineens glimlachen. Hoewel ik nog geen ander boek van Lisette Jonkman gelezen had (en dus ook nog geen enkel personage 'kende'), was ik toch direct 'mee' met het verhaal. Het verhaal is zowel spannend, romantisch, grappig,.. ik las het in een recordtijd uit.
Het is me zo bevallen dat ik nu zeker ook de andere boeken van Lisette Jonkman, waarop deze spin-off is gebaseerd, namelijk Verkikkerd en Verslingerd ook nog wil lezen. En ik kijk met spanning uit naar het volgende deel. De schrijfster heeft er een fan bij!