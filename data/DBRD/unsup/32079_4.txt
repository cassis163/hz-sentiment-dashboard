Als ik dit boek niet gekregen zou hebben, had ik het zo goed als zeker nooit gelezen. Ondanks dat ik wel een liefhebber ben van reisverhalen of boeken gerelateerd aan reizen.
Het boek begint met Marco Harinck's beschrijving van Venezuela. Alles is prachtig en het leven heerlijk. Marco bevindt zich in een hemel op aarde. Hier komt verandering in wanneer Marco gevangen gezet wordt. De hel van de Venezolaanse gevangenissen, waar dingen gebeuren die je niemand toewenst, wordt op een indringende en op momenten ook aangrijpende manier beschreven.
Hemel en hel in Venezuela heeft me van begin tot eind geboeid. Waarbij ook weer eens heel duidelijk werd dat je in veel landen beter niet gevangen kunt zitten.