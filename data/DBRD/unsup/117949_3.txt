Een aardig debuut maar waarschijnlijk waren mijn verwachtingen wat
te hoog gespannen vanwege de prijs die dit boek heeft gekregen.
Zijn beschrijvingen van personen zijn af en toe wat knullig. Het
blijft allemaal wat braaf en het wordt nergens echt
puntje-op-de-stoel spannend. Wanneer dit binnen het Engels
taalgebied zou zijn uitgegeven dan zou het een goede middenmoter
zijn. Hij had van mij wat meer met het verleden in het boek mogen
doen. Er had best een spannend verhaal over het afluisterstation en
de rol van de grootvader ingezeten. Ook in het heden was er naar
mijn mening meer uit te halen. Dat hoeft geen opeenstapeling van
doden te zijn maar meer paranoia en meer onderhuidse spanning. De
hoofdpersonen blijven wat te oppervlakkig en de nadruk ligt teveel
op een kunstig geconstrueerd verhaal. Daardoor kan ik me niet echt
met een van de personen identificeren en voel ik dus de spanning
niet zo.