Hels Verlangen is een verhaal die een gezin volgt waarvan het kind in een coma is geraakt door een ongeval. Het boek wisselt van perspectief door slachtoffer, nabestaanden en dader aan het woord te laten. Het is zo geschreven dat eigenlijk niet de gebeurtenis opzich de rode draad voert, maar meer de gevolgen van het ongeval. Het boek laat je zien hoe 'the inside world' van comapatienten eruit zou kunnen zien, hoe nabestaanden zich proberen te redden in een leven zonder hun kind en welke gevoelens hierbij om de hoek komen kijken. Erg reeel en begrijpend geschreven, je hoeft dan ook geen moeite te doen om je in te kunnen leven in de moeder van het slachtoffer en haar acties en daden.Ik kan echter niet zeggen dat ik dit boek echt een thriller vond, op een paar dingen na blijft het boek heel netjes binnen de lijntjes en dat had van mij wel wat 'bloedstollender' mogen zijn, wel iets waardoor het boek in mijn beoordeling zakt. Toch blijft het een boek dat zeker het lezen waard is, en dat niet gaat vervelen ondanks het gebrek aan spanning. Want interessant blijft dit boek gedurende de hele verhaallijn.