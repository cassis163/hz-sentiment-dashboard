Thuis in Portugal vertelt het verhaal van Marjolein en Bart. Samen gaan ze op vakantie naar Portugal, een land waarin Marjolein zich thuis voelt en de taal vloeiend spreekt. Bart en Marjolein hebben nog niet lang een relatie, maar weten al gauw dat ze voor elkaar bestemd zijn. Ze durven de gok te wagen door een oude boerderij in Portugal te kopen en duurzaam te gaan leven.

Het verhaal gaat eigenlijk vrij vlot, het is een schrijfstijl waarin de schrijfster soms van de hak op de tak vliegt zonder dat het stoort. Onnodige details vind je weinig in het verhaal. Tot ik tegen het einde aan kwam van het verhaal en ik sommige delen heb overgeslagen omdat ik het idee had dat het geen toegevoegde waarde had aan het verhaal. Boeiend is het verhaal eigenlijk niet, er gebeurd vrij weinig en het verhaal kent continu dezelfde monotone feeling.

Wat wel ontzettend opvalt is dat het leven in Portugal, de Portugese natuur en de liefde die de schrijver heeft voor het land goed omschreven worden. Hierin worden wel de nodige details beschreven, niet storend maar juist visualiserend.

Al met al, geen bijzonder verhaal om te lezen maar de moeite waard om iets luchtigs te lezen en voor wie iets heeft met Portugal.