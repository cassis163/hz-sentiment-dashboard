Juli – 2011. Jess vlucht weg voor haar gewelddadige vriend en schuilt in een huisje wat al heel lang leeg staat. In het huisje wordt een brief bezorgd. Hij blijkt afkomstig te zijn van de 90-jarige Dan. Als Jess een doos vind met oude brieven erin kan ze haar nieuwsgierigheid niet meer bedwingen. Ze probeert te achterhalen wie er in dit huisje heeft gewoond. De brief van Dan aan zijn liefje Stella maakt dat Jess op zoek gaat naar haar. Ze is vastberaden om Stella te vinden en de brief van Dan te overhandigen.
Augustus – 1942. Stella en Dan ontmoeten elkaar bij pure toeval in Londen en worden verliefd op elkaar. Dan is een Amerikaanse piloot die in Engeland gelegerd is. Het is een onmogelijke liefde omdat Stella getrouwd is met pastoor Charles. De brieven die ze aan elkaar schrijven is hun enige houvast in deze verschrikkelijk moeilijke tijd.
Zullen Dan en Stella elkaar ooit nog terugzien? Stella is vastbesloten om na het lezen van de brief van Dan actie te ondernemen en op zoek te gaan na de twee geliefden.

‘Een verloren liefde’ is het debuut van Iona Grey. Ze woont met haar man en dochters in Engeland. Een verloren liefde is het gevolg van haar levenslange fascinatie voor moderne geschiedenis en de rol van vrouwen daarin.
Deze roman heeft twee verhaallijnen namelijk één in het heden en één in het verleden. De verhalen lopen vloeiend in elkaar over mede door de rode draad van brieven die de schrijfster in haar verhaal heeft gebruikt. Het is een vlot geschreven roman met mooie thema’s zoals ‘Liefde’, ‘Emoties’, ‘Ontrouw’, ‘Verlangen’ en ‘Doorzettingsvermogen’.
De personages van Stella en Jess zijn mooi uitgediept. Je ziet ze groeien naarmate het verhaal vordert.
Iona Grey heeft een zeer aangename schrijfstijl. Ze hanteert vlotte gemakkelijk te lezen zinnen. Hierdoor leest het boek als een trein. Dit debuut zorgt voor heel wat uurtjes leesplezier. Ik ben erg benieuwd naar het volgende werk van deze schrijfster.