Heeft God het beste met de mensheid voor? Zijn engelen hier om ons te beschermen? Bestaat vrije wil? Deze vragen kaart J. Sharpe aan met zijn boek Eden, en hoe. Als je erg gelovig bent zul je waarschijnlijk veel moeite hebben met dit boek. Maar sta je net als ik open voor een andere kijk op religie en de bijbehorende vragen, dan zou ik Eden zeer zeker aanraden. En je bent bij deze gewaarschuwd, als je begint kun je bijna niet meer stoppen met lezen. J. Sharpe schrijft met veel vaart en is niet bang om ons ook eens engelen voor te schotelen die helemaal niet lief en aardig zijn, maar echt verschikkelijke wezens. Of toch niet? En bestaat vrije wil eigenlijk wel, en zo ja, wat kies je dan?
Zoek een makkelijke stoel en laat je meevoeren in de wereld van J. Sharpe, je gaat er geen spijt van krijgen. Erg fijn en spannend boek, met een hele originele kijk op veel zaken.