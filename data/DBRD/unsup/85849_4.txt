Deel 2 van Nele Neuhaus begint te lijken op haar latere boeken. Als je die gelezen hebt, weet je op voorhand dat één van de verdachte personen niet de moordenaar kan zijn. Dat is eigenlijk jammer. Nele weet een boeiend en redelijk realistisch verhaal neer te zetten. Er zijn diverse verdachten, vooral in de vriendengroep, maar ook daar buiten. Het motief van de moord blijft lang verborgen, de lezer wordt lang in het ongewisse gelaten. Het boek leest makkelijk en blijft spannend tot het eind. Personages worden goed uitgediept, zijn ook realistisch neergezet. De lezer wordt meegesleurd in diverse complottheorieën. De lezer kan zich de situatie goed voor de geest halen en zijn eigen gedachten, vermoedens en oplossingen bedenken, die vervolgens door het verhaal weer te niet gedaan worden.