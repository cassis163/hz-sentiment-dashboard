De monogrammoorden is een detective waarin Poirot herleeft. De sikkeneurige, op details lettende, irriterende Belg lijkt niet te zijn weggeweest. Helaas is zijn side kick Catchpool een minder goed geslaagd karakter, dat weinig geloofwaardig overkomt door zijn volledig lamgeslagen houding die niet goed past bij een Scotland Yard inspecteur. Hannah heeft haar karakters wel diepte meegegeven, maar hier had meer in gezeten zeker bij Cathpool. Het plot steekt goed in elkaar en is in basis Agatha Christie waardig, echter door het vele uitweiden en het verzanden in herhalingen en details wordt de vaart uit het verhaal gehaald. De aanwijzingen zitten voldoende verstopt om de lezer de ruimte te bieden om mee te puzzelen maar toch verrast te worden door de uiteindelijk clou. Sophie Hannah heeft een redelijk geslaagde eerste poging gedaan om in de voetsporen van A. Christie te treden.