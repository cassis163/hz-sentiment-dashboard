Als Anna thuis komt, ontdekt ze een meisje liggend op de oprit. Ze laat het meisje overnachten, hoewel haar vriend Guido het er niet mee eens is. De volgende ochtend zijn Guido en het meisje weg en is het huis overhoop gehaald. Als Anna op zoek gaat naar Guido ontdekt ze veel over zijn verleden en komt haar eigen leven in gevaar.

Vanaf pagina 1 worden er vragen opgeworpen: wie, waarom, wat, en in de loop van het boek worden die vragen beantwoord, wat het een enorme pageturner maakt. Het boek zit goed in elkaar, is prettig te lezen en erg jammer dat het uit was. Mooi verrassend einde.