Evie een veertien jarig meisje zit niet goed in haar vel. Ze voelt zich eenzaam. Ze heeft een vriendin Connie. Op een gegeven moment gebeurt er iets waardoor deze vriendschap stuk loopt. Evie voelt zich nog eenzamer. Op een dag komt ze Suzanne tegen. Evie voelt zich tot haar aangetrokken en probeert contact te leggen. Op een gegeven moment lukt dat en Evie komt steeds vaker op de Ranch waar Suzanne woont in een soort commune. Omdat het met haar moeder niet goed klikt raakt ze steeds meer in de ban van deze commune en de leider Russel. Evie begint zich net zo te kleden (nogal slordig) en doet mee aan diefstalletjes omdat de commune continue in geldnood verkeerd.
Russel is bevriend met Mitch een beroemd musicus. Als het platencontract niet doorgaat dat Mitch aangeboden heeft gekregen ziet Russel hem als een soort verrader. Suzanne en een aantal jongere meisjes raken betrokken bij een misdaad. Evie wordt buitenspel gezet en is hierdoor erg teleurgesteld. Op een gegeven moment gaat Evie naar het internaat en wordt ze nog eenmaal door Suzanne bezocht. Stukje bij beetje vallen puzzelstukjes op hun plaats en begrijpt ze waarom ze buitengesloten is.

Het boek is heerlijk meeslepend. Vlot geschreven en boeiend waardoor je het maar moeilijk op zij kunt leggen. Het leest als een trein. De personages zijn goed uitgewerkt, de verhaallijn zit goed in elkaar. Een echte aanrader. Een goed debuut van Emma Cline dat smaakt naar meer.