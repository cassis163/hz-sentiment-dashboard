Eindelijk is het dan zover, deel drie van deze serie is uit. Wat heb ik er naar uit gekeken om verder te mogen lezen over de Shaedon en de anderen.
Het boek gaat verder in de tijd waar je opnieuw bekende personages uit de eerdere delen tegenkomt. Räz bijvoorbeeld, door alles wat hij heeft meegemaakt bijna geen herinneringen meer heeft. Maar ook Chando en Serra, Maraxi en natuurlijk Sha’hasra. Ze zijn er allemaal weer bij. Hun missie is nog niet klaar. Er is een sleutel naar de Verlossing voor de Xoron. Maar kan men die vinden? Ze moeten samenwerken maar worden ook tegengewerkt en moeten tegenslagen verwerken. Zijn ze daar toe in staat?
De verschillende personages hebben allemaal een eigen verhaallijn. Sommige personages vind ik minder interessant, zoals die van Grummus en Chando .Om de een of andere reden trekt dat me niet maar de verhaallijnen van Räz en Sha’hasra vind ik het leukst. Je leeft met ze mee en hoopt dat het lukt wat ze doen, hoewel je dat bij Sha’hasra misschien liever niet hoopt .Je krijgt een band met de personages. Ze hebben meer met elkaar te maken dan j in het begin denkt.
De verhaallijnen zijn goed opgebouwd, afwisselend doordat het over verschillende personages gaat en zitten de ene keer vol met spanning , dan weer met vreselijke dingen maar er is ook ruimte voor humor .Je wil weten wat er met een bepaald personage gebeurt. Elke keer ben je weer verrast door wat er nu weer gebeurd.
De schrijfstijl is vlot, ondanks dat het een Engelstalig boek is. lees je het zo weg. De opbouw naar het plot vind ik echt goed, dat zie je niet aankomen en hoewel het anders is dan ik verwachtte past het zeker wel bij het verhaal. Het is jammer dat de trilogie nu af is want ik ben benieuwd wat er verder zou kunnen gebeuren.
Ik geef het 5 sterren .