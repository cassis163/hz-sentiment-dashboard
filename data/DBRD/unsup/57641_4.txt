Oprecht gaat over Auburn, een meisje dat net naar Texas verhuisd is en dringend geld moet verdienen. Ze komt terecht bij de galerie van Owen, een kunstenaar die zijn schilderijen baseert op de bekentenissen die mensen bij hem in de brievenbus kunnen gooien. Uiteraard worden de 2 verliefd op elkaar, maar dan wordt alles nog veel gecompliceerder.
Dat is eigenlijk alles wat ik over het boek kan vertellen zonder dat ik iets van het plot verraad. Want alles in het boek is met elkaar verweven; heden, verleden, de bekentenissen, de schilderijen. Dat vond ik heel mooi aan het boek, dat alle puzzelstukjes langzaam in elkaar vallen, zelfs degenen die je niet verwacht.
Ik heb de meeste boeken van Colleen Hoover gelezen en dit is ook weer een topper. Ik vond dit boek wel minder emotioneel dat sommige andere boeken van haar, daar moest ik echt een traantje wegpinken of heel hard 'OMG' roepen. Dat heb ik in dit boek niet gehad. Maar dat betekend niet dat dit geen fantastisch boek was, de anderen waren nog fantastischer! (tip: ga haar andere boeken lezen)