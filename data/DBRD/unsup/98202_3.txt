Een grappig uitgaanspunt om naast zijn eigen belevenissen in Zweden ook de ervaringen van Linnaeus en Nils Holgersson mee te nemen in de verhalen. De auteur brengt deze drie reizigers met gemak bij elkaar. Het gehele boek is makkelijk leesbaar en toegankelijk. Maar in vergelijking met andere boeken van deze schrijver heeft dit boek wat minder diepgang. Er worden veel zaken aangehaald, waarbij humor ook naar voren komt. Soms komt het geheel wat rommelig over, mogelijk door de steeds wisselende reispartners (die naast Linnaeus en Nils besproken worden) en ook weer de daarbij behorende herinneringen die verteld worden.