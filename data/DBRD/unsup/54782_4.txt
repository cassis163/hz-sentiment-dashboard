Een stadsbeeld van Rome met een schaduw die uitkijkt over de rivier de Tiber siert de cover van de debuut’roman’ van Mirko Zilahy.

Een slagzin die handelt over drie lijken die op drie dagen tijd gemaakt worden is slechts het begin van een ware kat-en-muis-race tegen de tijd om een onverschrokken seriemoordenaar te klissen waarvan men alleen weet dat hij de meest gruwelijke moorden pleegt met een onvoorstelbare kracht.

In dit verhaal maken we kennis met commissaris Enrico Marcini, die na het overlijden van zijn vrouw Marisa, nog steeds strijdt tegen de demonen die hem ten allen tijde overmeesteren.
Maar buiten dit heeft hij de opmerkelijke gave in het brein van de meest meedogenloze moordenaars te kruipen.
Beetje bij beetje wordt het mysterie rond de Schaduw opgelost als een puzzel, tot alle elementen samenvallen en waarbij je iedere letter uit dit boek opzuigt. De auteur verweeft zijn vertaalkunsten uit de Donna Tartt-verhalen samen met de gruwel van een Cody McFadyen-verhaal tot een, wat ik naam, literair/psychologische thriller.

Als dit verhaal het begin is van een volgende samenwerking tussen Marcini, zijn compaan Comello en zijn voltallig team, dan teken ik reeds in op een volgend verhaal. Moest een regisseur de bedoeling hebben om dit boek te verfilmen, zit ik reeds op de eerste rij op het puntje van mijn stoel.

Kleine waarschuwing: Niet geschikt voor gevoelige zielen!

Rating: 4,5/5