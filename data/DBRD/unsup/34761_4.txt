The Monk of Mokha van Dave Eggers is een avonturenroman waarin tal van zeer actuele maatschappelijke ontwikkelingen aan de orde komen. Om te beginnen de positie in de VS van immigranten met name uit het Midden Oosten. De behandeling die zij krijgen bij douaneposten, de kracht van onderlinge familiebanden en de Amerikaanse droom die sommigen van hen ondanks alles weten te realiseren. Een tweede maatschappelijk onderwerp is het streven naar een eerlijke beloning van de boeren in ontwikkelingslanden door consumenten direct met hen te verbinden. Daarmee gepaard het streven naar verfijnde en authentieke voedings- en genotmiddelen in plaats van bulkproducten. En tenslotte de kwalijke rol die de VS ni het Midden Oosten speelt door de levering van wapens aan dictatoriale regimes die daarmee ‘rebellen’ bestrijden, maar waarmee vooral burgerdoelen worden bestookt.
In het begin van het boek krijg je de indruk dat het de zoveelste biografie wordt van iemand die vanuit een onmogelijke startpositie uiteindelijk een groot bedrijf tot stand brengt. Het tegendeel blijkt uiteindelijk het geval te zijn. Mokhtar Alkhansali, de hoofdpersoon, is van Jemenitische afkomst, tweede generatie immigrant in de VS. Zijn leven wordt beschreven door Dave Eggers. Door toeval komt hij er achter dat Jemen het land is waar de koffieboon oorspronkelijk vandaan komt en waar nu nog steeds koffiebonen vandaan komen. Hij stelt zich tot doel om de koffieboon uit Jemen weer een belangrijke positie te geven in de wereld. Hij maakt een vergelijking met wijn: kwalitatieve wijn is afkomstig van een specifiek gebied, waarbij iedere wijn zijn eigen bijzondere eigenschappen heeft. Voor speciale wijn, waarvan de herkomst bekend is, wordt een veel betere prijs betaald dan voor bulkwijn. Hij gaat naar Jemen en selecteert daar enkele boeren, die kwalitatieve goede koffiebonen weten te kweken en die ook een goede nabehandeling weten te geven. Omdat Jemen in oorlog wordt het een spannende avonturenroman. Wat het nog interessanter maakt is dat het een echte gebeurd verhaal is. Op internet zijn verslagen vanbepaalde gebeurtenissen te vinden. Mokhtar Alkhansali heeft een Facebook-account en een website voor zijn bedrijf Port of Mokha, zodat het vervolg op het boek te volgen is.
Ik heb het boek achterelkaar uitgelezen en volg de hoofdpersoon nu op internet