“Weg met het gespuis”. Oftewel: zwerfvuil, weg ermee. Dat laat althans de moordenaar van respectievelijk een zwerver, een heroïnehoer en –dealer, haar vriend en een psychiater weten in de media. Commissaris Liese Meerhout staat in deze zesde politieroman rond haar persoon niet alleen voor dit raadsel. Ze worstelt ook met zichzelf omdat ze is overgeplaatst uit Brussel naar de Antwerpse ‘Cel Agressie’ nadat ze door een politiekogel gewond raakte. Ze moet dus een nieuw leven in een nieuwe omgeving opbouwen. Deze nieuwe setting geeft Coppers een mooie kans nieuwe personages in de serie te introduceren. Die vult hij dan ook fraai in: een begripsvolle baas – en een bullebak natuurlijk – maar ook collega’s waar Meerhout in meer of mindere mate mee overweg kan. En er gloort zelfs een nieuwe relatie. Daarbij blijft de plot echter overeind en is het resultaat een evenwichtige policier, zoals Coppers die de laatste tijd aflevert. Lees ook Stil bloed (2012, ****); Iris was haar naam