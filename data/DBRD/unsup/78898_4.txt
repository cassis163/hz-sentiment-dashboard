Linwood Barclay deed vele mensen al een groot plezier met zijn vorige thrillers over gewone mensen die toch steeds in de grootste problemen komen. Zoals bijvoorbeeld de thrillers Zonder woord of Dicht bij huis. Nu doet hij de thrillerlezers weer een groot plezier met zijn nieuwe psychologische thriller Vrees het ergste.
Tim Blake zijn leven als autoverkoper verandert in een dramatisch leven. De ergste dag van Blake begint op een ochtend, wanneer hij samen ontbijt met zijn dochter. Die zomer zal ze bij haar vader logeren. Tim wil haar dan ook eens goed verwennen, hij is echter fier op haar en wil na de scheiding van zijn vrouw ook niet zijn dochter verliezen. Op het moment dat ze bij haar vader logeert, heeft ze een vakantiebaantje bij een hotel in de buurt. Op een nacht komt ze niet naar huis. Tim maakt zich zorgen en wanneer hij langs het hotel gaat, om te vragen waar zijn dochter zou kunnen zijn, raakt hij in paniek. Een werknemer vertelt hem dat hij nog nooit van zijn dochter gehoord heeft en dus ook nooit in het locale hotel gewerkt heeft. Een ontvoering zou niet de oorzaak zijn van haar verdwijning. Er wordt bijvoorbeeld geen geld geÃ«ist. Heel wat nabije kennissen van Tim doen ook heel vreemd, en weinigen van hen zijn nog te betrouwen...
De thriller leert je hoe het voelt als je kind niet naar huis komt en hoe moeilijk het is om dat te verwerken. Tim Blake, het hoofdpersonage, doet er dan ook alles aan om zijn dochter te vinden. Hij stelt zijn vertrouwen in de politie, maar er gebeuren dingen die niet kloppen. Iemand lokt hem naar Seattle, er wordt bij hem ingebroken, en er vinden moorden plaats waarvan hij wordt verdacht. Het besef dat dergelijke situaties werkelijk plaatsvinden is choquerend.
Het boek is in de ik-vorm geschreven, waardoor het lijkt of je door de ogen van Tim Blake kijkt. Hierdoor voel je mee met zijn gevoelens en zijn doen en laten doorheen het verhaal. Dit hoofdpersonage is sterk. De andere personages lijken allemaal iets te verbergen.
Het boek wordt terecht als een echte aanrader bestempeld. Het is helder geschreven. De cliffhangers zijn zeer subtiel ingelast. Het verhaal is op de juiste momenten verrassend. Elk hoofdstuk geeft een klein stukje van de puzzel vrij. Alleen vind ik dat het boek weinig vaart heeft. Het eerste deel leest traag, pas op het einde komt het verhaal op gang waardoor er ook meer spanning is in het tweede deel. De personages zijn daarentegen goed uitgewerkt en de dialogen zijn geweldig goed geschreven. Eenmaal aan dit boek begonnen lees je tot de laatste pagina door.