Het boek beschrijft de levensloop van Picquart, een majoor uit het Franse leger
van omstreeks 1890. Hij wordt gezien als een erg ambitieus en veelbelovend
talent. Daarom wordt hij belast met de rapportage over het afhandelen van de
rechtszaak tegen de kapitein Dreyfus in het Franse leger. Dreyfus wordt beschuldigd van spionage en landverraad en wordt daarvoor erg hard gestraft, ondanks dat hij blijft ontkennen. Geen maatregel lijkt hard genoeg te zijn
en kosten nog moeite worden gespaard. Als dank voor zijn goede werk en als resultaat van zijn loopbaan wordt hij bevorderd tot chef van de Franse geheime dienst. De informatie die hij daar krijgt en de mensen waar hij mee samen werkt laten Picquart echter steeds meer twijfelen aan de schuld van Dreyfus. Al snel ontdekt hij een andere spion in het Franse leger die hij door mensen van de geheime dienst in het nauw laat drijven. Dan ziet hij ook een relatie met de zaak Dreyfus.
Maar hij merkt steeds meer dat hij stuit op een muur van onwil
van zijn superieuren om op de zaak terug te komen en iets aan de andere
spion te doen. Dat leidt tot zijn degradatie en uiteindelijk tot ontslag
uit het leger. Ondanks een aantal mysterieuze moorden en aanslagen weet
hij toch een rectificatie van het vonnis van Dreyfus te bewerkstelligen
maar pas na de lange periode van ongeveer 10 jaar !
Ook blijkt in het vonnis van Dreyfus antisemitisme een grote rol gespeeld
te hebben, maar ook door zijn karakter en opstelling heeft Dreyfus zeker geen
positieve bijdrage geleverd aan het geheel.
Opinie:
Het boek is adembenemend spannend geschreven en zodra begonnen wordt met lezen vrijwel onmogelijk weg te leggen. In het boek is erg veel historische feitenkennis verweven, maar ook de organisatie en de manier van denken in het Franse leger van die tijd.
Vanwege de fascinerende beschrijving van de leger organisatie en de directe opstelling van veel van de betrokken personen is het boek ook nu nog erg actueel. In tal van organisatie zijn ook nu nog vergelijkbare verschijnselen zichtbaar. Daardoor is het ook nu soms nog heel erg moeilijk en vraagt het een groot uithoudingsvermogen om onrecht te voorkomen of recht te zetten. Ook de beschrijving van de diverse karakters is heel erg goed maar ook heel herkenbaar.