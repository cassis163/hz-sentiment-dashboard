De nieuwste thriller Winterberg gewonnen bij A.W. Bruna Uitgevers, bij deze mijn recensie: Het eerste hoofdstuk begint al super spannend met een moord. Drie nichtjes (Isa, Lieke en Sophie) worden na het overlijden van tante Eva verzocht om naar Winterberg te komen omdat ze genoemd worden in haar testament. Tante Eva en Oom Dieter runnen al jaren een hotel in Winterberg en Isa werkt er ook. Uit het testament blijkt dat ze met elkaar moeten beslissen om het hotel te verkopen of het hotel te blijven uitbaten. Als na een ruzie Isa vermoord wordt aangetroffen in het hotel kan iedereen de dader zijn, is oom Dieter wel zo hulpbehoevend en zijn verzorgster Mara, hoe onschuldig is zij? En wat heeft Daan, de vriend van Sophie, gezien in de kelders van het hotel?

De schrijfstijl van Suzanne Vermeer is heel vlot, je wordt in het verhaal gezogen en kunt het niet meer wegleggen. Heel knap dat Suzanne Vermeer iedere zomer en winter zo'n bestseller kan schrijven!