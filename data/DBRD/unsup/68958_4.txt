Wanneer tattoo-artieste Marni Mullins tijdens haar lunchpauze op de tattooconventie een lijk vindt in een prullenbak, belt ze anoniem de politie. Ze weet dan nog niet dat ze wordt meegetrokken in een spannend kat- en- muisspel die de zoektocht naar een verzamelaar van tatoeages centraal heeft staan.

Hoewel er een aantal clich√©s in het boek zitten, is de opbouw erg sterk. Afwisselend lezen we vanuit Marni, haar ex-man Thierry, politieagent Francis, zijn collega Rory en natuurlijk de dader. Vooral de stukken die we vanuit de dader lezen zijn erg spannend. De gedetailleerde en lugubere teksten zijn beeldend geschreven en slaan zich hierdoor meteen op je netvlies op.

Het verleden van de personages komen op een goede manier aan bod en overheersen nergens het verhaal. Het wekt nieuwsgierigheid op omdat je wilt weten wat er zich voorheen heeft afgespeeld. Gestaag wordt die informatie beschikbaar en hierdoor krijg je fijne karakters waarmee je je kunt identificeren. Je gunt ze van alles en hoopt dat alles goed komt. Maar ook wordt er informatie over tatoeages op een fijne manier gegeven. Lezend als leek in deze wereld, weet je na het dichtslaan van het boek ineens toch een tikkeltje meer over tatoeages.

De tattooverzamelaar is echt een prima debuut en laat aan het eind ruimte voor een vervolg. Ik kan niet wachten, heb genoten van dit boek!