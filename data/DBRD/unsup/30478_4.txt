Wat een heerlijk boek was het toch! Je wordt meegevoerd in de levens van Darby en Rose die leven in verschillende tijden.
Het speelt zich vooral af in een appartementengebouw wat in de tijd van Darby alleen door verschillende soorten dames werd bewoond, terwijl het in de tijd van Rose door iedereen bewoond kon worden.
Een mooi onderdeel van het verhaal vond ik dat er in het Barbizon nog wel wat dames van de oude garde op een speciale afdeling woonden. Het was een mooie manier om een brug te slaan tussen beide verhaallijnen.
In de loop van het boek ga je meer en meer meeleven met de verschillende personages, je wil voor hun de keuzes maken waarvoor ze gesteld worden.
Er is mooi beschreven hoe jonge vrouwen in de verschillende tijden leefden en wat hun keuzes, dromen, verwachtingen waren. Je gaat dan toch nadenken over hoe het bij jezelf zit. En is dat niet wat er mooi is aan een boek? Je erin verliezen en daarna er de "levenslessen" voor jezelf uit halen. Wat mij betreft is daar dit boek van Fiona Davis helemaal in geslaagd.