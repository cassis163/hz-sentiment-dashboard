Dagen van Schaamte is voor mij mijn eerste kennismaking met Lieneke Dijkzeul. De cover maakt direct een goede indruk. Maakte me nieuwsgierig naar het verhaal.
De reden dat ik me op gaf voor #hebbanbuzz is vooral dat ik benieuwd was naar het voorgestelde isolement van Pieter Elting, en wat er met hem zou gebeuren als hij door de ontvoering een tijd in eenzaamheid doorbrengt.

Het boek gaat over de zakenman Pieter Elting. Die neergezet wordt als succesvolle, maar in mijn optiek foute man. Net gescheiden van zijn vrouw, vanwege een slippertje, blij van verlost te zijn van de simpele doos lijkt het. Hij lijkt te genieten van zijn herwonnen vrijheid als vrijgezel. Dit met de beschrijving van zijn huis en auto maken het beeld compleet. Op een warme zomeravond terwijl hij even op adem komt in zijn tuin na een drukke werkdag wordt er aangebeld, wanneer Pieter opendoet wordt hij overmeesterd en ontvoerd.

Pieter wordt in een lege kamer gestopt met een enkel raam. Hij krijgt een luier om, krijgt vies eten, wordt verbrand onder een hete douche, wordt buiten in de regen gezet en gedrogeerd. Treffend wordt door Lieneke beschreven hoe Pieter dit alles ervaart, bijvoorbeeld het moeten laten lopen van zijn urine en ontlasting. Het blijft voor Pieter een mysterie waarom hij is ontvoerd en er ontstaat een soort van spel tussen de ontvoerders en hem waarbij hij de ware reden van de ontvoering moet achterhalen. Lukt het Pieter deze reden te achterhalen en zo zijn leven te redden?
De reden van de ontvoering, een actueel maatschappelijk probleem, zet aan tot nadenken.

Een groot deel van het boek wordt het verhaal belicht vanuit het perspectief van Pieter. Je leest meer over het leven van Pieter en zijn ervaringen en gedachten tijdens en over de ontvoering. Dit is mooi gedaan, wel soms ook wat langdradig wat mij betreft. Wanneer het perspectief verplaatst naar de ontvoerders, is het al snel te raden naar het thema.
Ik vond het boek leuk om te lezen. Ik denk als het thema wat dichter bij je staat en dat is momenteel voor mij niet het geval, dat het dan meer binnenkomt. En het had van mij iets minder beschrijvend geschreven mogen worden, dat vind ik ook de kracht van het boek maar soms te en dat maakte het taai in sommige stukken.
Het perspectief van het aanvliegen van het thema vind ik gaaf en origineel.