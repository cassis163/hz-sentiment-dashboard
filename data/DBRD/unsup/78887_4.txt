De 100-jarige man is terug. En hoe! Ook in dit deel maakt hij weer allemaal bizarre en komische situaties mee. En alhoewel ik dit boek zo nu en dan iets langdradiger vond dan het eerste deel, heb ik er toch weer volop van genoten.
Jonasson heeft een heerlijke schrijfstijl. Hij weet met een vlijmscherpe humor een perfecte persiflage van Trump neer te zetten. En ook de gesprekken van Poetin zie je al helemaal in het echt ook zo gaan. Het boek zit weer vol actuele nieuwsfeiten. Bij sommige stukken kreeg ik een hoog ‘oh ja’ gehalte, bij andere stukken moest ik echt even opzoeken hoe dat ook alweer zat.
Het is niet alleen maar humor en lachen. Het stuk waarin hij schrijft over de douanier in Noord-Korea zet je echt aan het denken. Het wordt redelijk grappig beschreven, maar de ondertoon en de waarschuwing is meer dan duidelijk.
Wat mij betreft dus weer een aanrader van deze geweldige schrijver!