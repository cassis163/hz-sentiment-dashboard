Dit boek is het tweede deel van het tweeluik De kettingen van Amarath en De ring van Andor. Het verhaal gaat verder met de belangrijkste personages uit het eerste deel. De rol van Cindy blijft een groot vraagteken, er zijn allerlei beloftes gedaan en je vraagt je af wanneer er eens wat van uit zal komen. Het lijkt erop of er geen einde komt aan de strijd, zelfs niet wanneer ze even denken te kunnen rusten. De werelden lopen gevaar. Van Territoria is niet veel meer overgebleven. Een opdracht faalt en de strijd verplaatst zich. De spanning duurt voort en uiteindelijk worden de beloftes aan de lezer toch vervuld.