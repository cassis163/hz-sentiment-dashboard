Een waargebeurd verhaal. En hoe. 3 jonge meisjes worden in Cleveland op klaarlichte dag ontvoerd. Zij worden 10 jaar, ja echt 10 jaar lang vastgehouden. In een huis, vlakbij de ouderlijke woning van 2 van de meisjes. Deze 2 meisjes doen in dit boek hun verhaal hoe ze de ontvoering overleefd hebben. Een gruwelijk verhaal.
Als je dit boek leest kruipt het in je huid. Het leest als het ware als een thriller. Dat is het ook voor de meisjes. Ze worden geboeid, krijgen weinig te eten en worden misbruikt. Iedere keer weer krijgen ze van hun ontvoerder te horen: Binnenkort ben je weer thuis. Maar wanneer dan? Je voelt de eenzaamheid van de meisjes. Nog erger is dat zij op de televisie hun familie wanhopig zien en hopen op de thuiskomst van hen. De meisjes Amanda en Gina verlangen hevig naar hun familie. Zo dicht bij en toch zo ver weg. De onmacht die zij voelen en de twijfels waarom niemand er aan denkt zo dicht bij te zoeken. En zelfs als er dan dichtbij gezocht wordt, worden ze niet gevonden. De enige mogelijkheid die zij hadden om te ontsnappen in die jaren en de spijt het niet geprobeerd te hebben. Toch zijn zij ontzettend sterk en weten zij te overleven.
De inmiddels volwassen vrouwen, in samenwerking met de journalisten Mary Jordan en Kevin Sullivan, weten hun verhaal zo neer te zetten in dit boek, dat je de wanhoop maar ook de kracht van hen voelt. Wat een indringend verhaal. Als het om een thriller ging zou ik zeggen een goed plot. Maar het gaat hier om een waar gebeurd enorm ingrijpende gebeurtenis die 3 jonge meisjes overkwam en hun leven voor altijd op zijn kop gezet heeft. Toch weten zij zich wonder boven wonder staande te houden. Althans de twee die dit boek geschreven hebben. Ik neem mijn petje af voor het feit dat zij dit ook nog eens zo goed verwoord hebben.
Het boek heeft bij mij een diepe indruk achter gelaten. Waar ik wel benieuwd naar ben is, hoe het met het derde meisje gaat, want haar leer je eigenlijk helemaal niet kennen. Zij blijft een achtergrondfiguur. Maar ook zij schijnt een boek te gaan schrijven.
Een bij de keel grijpend boek.
Dit boek krijgt van mij 4 sterren.