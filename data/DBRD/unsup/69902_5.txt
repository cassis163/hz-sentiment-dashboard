Fantastische page-turner, ik ben eraan begonnen en kon het niet meer weg leggen. Het verhaal van Juliëtte krijgt een vervolg en maakt de trilogie compleet. Heerlijk om weer de Franse sfeer te proeven en te horen hoe het verder gaat met het wijndomein van de Bonaves. Alle delen zijn onafhankelijk van elkaar te lezen, maar uiteindelijk vallen nu wel alle verhaallijnen samen tot een mooi compleet geheel. Er komen hedendaagse thema's aan bod, zoals de manier van ecologisch leven die de Arnaudats naar la Borie brengen. De hele gemeenschap raakt geïnspireerd en bouwt mee aan hen huis. Maar ook de rol van het Franse verzet in de Tweede Wereldoorlog en de plaats die dat nog steeds in Frankrijk in neemt wordt mooi beschreven. Een feelgood roman over een sterke vrouw die voor haar eigen leven kiest en vecht voor haar plannen.