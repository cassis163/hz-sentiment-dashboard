Gwendolyn is een 17 jarig meisje dat gewend is om vaak te verhuizen, en niet zomaar naar een nieuw huis maar gelijk naar verschillende wereldsteden. Haar vader werkt namelijk als Diplomaat bij buitenlandse zaken. Tenminste…. dat dacht ze….
Opeens is haar vader spoorloos verdwenen en is de bagage die Gwen bij zich draagt uit haar verleden heel belangrijk geworden. Doordat zij veel van de wereld heeft gezien en veel talen vloeiend beheerst houdt zij zich staande in een wereld die ze niet kent op zoek naar haar vader.
Meedogenloos is een 1e deel van een nu al heerlijk spannende serie. Scott heeft mij erg geraakt met dit boek. Door de vele personages die goed zijn uitgewerkt en ook de situaties die in details zijn beschreven leef je voortdurend mee met Gwendolyn. Dit boek ga ik zeker aanraden! Helaas moet ik nog een jaar wachten op deel 2 maar dat de serie verfilmd gaat worden door Paramount Pictures doet mij dan weer glimlachen.
Het boek ontvangt van mij 5 sterren, het bevat alles dat een goed boek nodig heeft... diverse personages die goed zijn uitgewerkt in situaties die beeldend zijn geschetst waardoor ik echt werd geraakt en dit een boek is dat mij bij zal blijven.