De Noorse Viljar Gudmunsson is journalist voor Haugesund nieuws.
Voor een aantal jaren terug was hij bijzonder succesvol. Op dit moment is juist het tegenovergestelde een feit. Het gaat niet goed met hem, hij is uitgeblust en door het leven getekend.

“Die ochtend, vier dagen voordat het licht voorgoed zou worden gedoofd, stond journalist Viljar Ravn Gudmunsson wijdbeens in de vergaderzaal en nam de sfeer in zich op’.

Op een dag ontvangt hij een email van Stein Amli, een zogenaamde “scherprechter”. deze kondigt aan dat de volgende dag een vrouw vermoord gaat worden omdat deze persoon een misdaad heeft begaan en hiervoor nooit gestraft is.
Viljar neemt dit bericht niet serieus, totdat de volgende dag blijkt dat er wel degelijk een vrouw is vermoord. Wanneer hij even later weer een mail van dezelfde afzender ontvangt met daarin weer een aankondiging van een moord, wordt Lotte Skeisvoll, inspecteur, op de zaak gezet.

"Een meesterbrein, een Maestro, speelt een rol met de politie en positioneert zijn spelers zo dat hij alleen kan winnen. In Het Meesterwerk is de misdaadroman de held, de bestuurder, de levende kracht".

Geir Tangen neemt je in zijn boek mee naar het verleden 2010 en het heden 2014. Ook krijg je een blik te zien van Het Meesterwerk. De spanning weet hij van begin tot eind goed vast te houden. Ook maakt hij gebruik van onderhuidse humor bij dialogen en de monoloog van de dader. Tevens gebruikt hij bekende Scandinavische thrillers en passages waar de moorden plaats zullen gaan vinden. De beeldende beschrijving, prachtige zinsopbouw en de goed neergezette personages, vlotte schrijfstijl zijn de ingrediënten voor een fantastisch thriller debuut. Hij heeft het beste tot het laatst bewaard en een geweldig slotakkoord geschreven!

Geir Tangen is met meer dan 170.000 lezers de populairste crimeblogger en – recensent van Noorwegen. Het Meestwerk is zijn thrillerdebuut, dat hij begin 2016 in eigen beheer uitgaf. Maar na een maand kreeg hij een contract aangeboden door Gyldendal, een van Noorwegens meest prestigieuze uitgevers, en sindsdien maakt hij ook internationaal faam. Het boek zal in zo’n 20 landen verschijnen.