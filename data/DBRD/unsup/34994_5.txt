Na de Tweede Wereldoorlog komt Josip in een ongelukkig huwelijk terecht. Josip leert een andere vrouw kennen, maar postbode Andrej ontdekt bij het openen van de brieven dit bedrog en besluit Josip te straffen door hem af te persen. Later komt Josip iets over Andrej te weten en krijgt hij hetzelfde idee. Beide mannen weten niet door wie ze worden afgeperst en hierdoor ontstaat er een spel waarin beiden hun eigen karma veroorzaken. En dan komt er een volgende oorlog die het leven van zowel Josip als Andrej compleet overhoop gooit.

Martin Michael Driessen heeft een origineel, tragikomisch verhaal bedacht waarbij bedriegen en bedrogen worden hand in hand gaan. Wat is goed of fout en in hoeverre mag je het recht in eigen hand nemen? 'De pelikaan' gaat niet alleen over bedrog; ook themaâ€™s als eenzaamheid en opofferingsgezindheid komen aan bod. Josip en Andrej staan tegenover elkaar zonder dat ze het van elkaar weten, maar er ontstaat ook een vriendschap. 'De pelikaan' leest als een modern sprookje.