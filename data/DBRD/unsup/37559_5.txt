Heb Prooi inmiddels gelezen. Een van Meyer's beste, zoniet het beste. Dit laatste vooral voor wie gefascineerd is door de samenleving in Zuid Afrika. Een intens corrupte ANC president, drie obscure maar machtige (Gupta) broers, de desastreuse droogte ten tijde van dit verhaal, met het priv√© (laten) aanleggen van talloze boorputten om toch aan water te komen, de superluxe Rovos trein, de onmacht om aan alle nationale misstanden een einde te maken, de tegenwerking binnen 'het systeem', en dan nu een Jakhals-achtig plot om het presidentschap van Mandela's voormalige medestrijder tot een vroegtijdig einde te brengen. De twee grote, schijnbaar onverenigbare, verhaallijnen komen gaande het boek langzaam en overtuigend bij elkaar. Jammer als we weer zo lang op Griessel 7 (of 7,5) zullen moeten wachten.