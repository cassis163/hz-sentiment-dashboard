Direct van bij de proloog is duidelijk dat eens in dit boek begonnen , het nog moeilijk weg te leggen is.
De korte hoofdstukken zorgen ervoor dat het zeer vlot leest. En doordat de hoofdstukken afwisselend vanuit dader, slachtoffer, familie van het slachtoffer verteld worden, blijft de spanning erin. En wat met dat kleine meisje, wat is haar rol?
Hoewel je reeds van bij het begin weet wie het gedaan heeft, wat de beweegreden is, blijf je toch alert voor wat nog te gebeuren staat.
Hoe vergaat het de rijke man, raakt hij nog met zijn familie herenigd? Komt de ontvoerder ermee weg of wordt hij gepakt? Waar staat de titel "ijsengel" voor?
Van begin tot einde word je als lezer meegezogen in het verhaal, krijg je sympathie voor bepaalde personages en tegelijk afkeer voor andere.
En als je denkt dat je alles nu al weet, komen nog een paar verrassende wendingen.
Kortom, echt genoten van "Ijsengel"