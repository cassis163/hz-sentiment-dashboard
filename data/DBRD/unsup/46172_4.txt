Deze reeks moet met enkele waarschuwingen komen: ten eerste: wanneer je eraan begint is het moeilijk te stoppen en ten tweede: lees in de juiste volgorde anders ga je toch een en ander missen.

Frieda Klein is psychotherapeute, eigengereid en koppig. Ze blijft volhouden dat haar kwelgeest Dean Reeve niet dood is. Nu er een lijk onder haar vloer gevonden wordt, lijkt de politie eindelijk ook mee te willen gaan in die gedachte. Frieda wil wel samenwerken met de politie, maar maakt het de politie niet gemakkelijk omdat ze nogal op haar instincten verder gaat zonder bewijzen en omdat ze ook liefst in haar eentje werkt.
Nu worden haar vrienden bedreigd en kan ze niet anders dan het onderzoek een beetje uit handen te geven. Frieda is machteloos, iemand speelt een spel, is haar altijd een stap voor en treft haar via haar vrienden. Om het allemaal nog wat erger te maken springt de pers op het verhaal en Frieda kan niet anders dan uit de schaduw te treden. Ze gruwelt ervan maar kan niet anders.

Spannend, Frieda is ten opzichte van het eerste deel geÃ«volueerd. Ze heeft vrienden al kan ze er soms nog moeilijk mee omgaan, ze zijn er wel. Zoals in de vorige delen zit er ook veel humor in dit boek.