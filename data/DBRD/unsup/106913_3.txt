Mijn eerste boek van deze auteur. Ik verwachtte iets in de trant van Stephen King of John Saul, maar Koontz is toch een ander soort schrijver.
Deze auteur gaat veel dieper in op de personages en verweeft meerdere onderwerpen en verhaallijnen tot één geheel. Zo kom je veel over de personages en hun achtergrond te weten zonder dat het storend of saai wordt.
Huiveringen is een oud maar zeer spannend boek. Het onderwerp is beangstigend, zeker als je weet dat verborgen reclameboodschappen echt bestaan en veel feiten uit dit boek gebaseerd zijn op bestaand wetenschappelijk onderzoek.
Op de achterflap wordt terecht vermeld dat Huiveringen een mix is van horror, sciencefiction, suspense en een liefdesverhaal.