Gelezen in het Engels als "Cross and Burn". Na de vorige, die ik iets minder vond, gelijk doorgelezen omdat ik toch wel nieuwsgierig was nadat er zoveel in het leven van Carol en Tony was gebeurd. Gelukkig lijkt het er op dat Val McDermid niet de kant uit gaat van Patricia Cornwell. (Haar Kay Scarpetta boeken vond ik erg goed totdat Cornwell besloot om het leven van Kay miserabel te maken en Kay lange monologen te laten houden over hoe erg het allemaal wel niet was.) Val McDermid maakt het haar protagonisten bepaald niet gemakkelijk maar het oplossen van de misdaden blijft de hoofdmoot van het boek uitmaken. Omdat er naast de misdaden zoveel persoonlijke ontwikkelingen in de boeken plaatsvinden blijven de boeken interessant en na het lezen van dit boek wil ik eigenlijk doorlezen dus ik stort mij op het volgende, negende deel. Bingelezen van deze Tony Hill en Carol Jordan serie is als het bingekijken van een goede tv-serie.