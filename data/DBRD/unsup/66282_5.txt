Dit boek kent wat waardering betreft twee uitersten: er zijn er die het boek verguizen om diverse redenen en er zijn er die het een heel absurdistisch, vlot geschreven en rake roman vinden. Ik behoor tot de laatste groep.
Er wordt de draak gestoken met personages en niet alles klopt, maar daar heb ik me niet aan gestoord.
Deze roman van Laurent Binet is totaal anders dan HhhH..En dat vond ik verrassend. Mijn verwachtingen waren hoog gespannen door de diverse recensies in de media.

Wat een vaart weet Laurent Binet aan te brengen in deze roman! Het is een prachtig spel over wat taal eigenlijk kan bewerkstelligen, een heel krachtig wapen en eigenlijk zien we dagelijks de voorbeelden hoe het wel of juist niet moet. Er zit zeker spanning in het boek en niets is wat het lijkt, verschillende sociale klassen, plaatsen en decors maken een bonte lappendeken en inderdaad, veel seks, drugs en rock en roll.
Vanaf Venetië werd ik totaal één met het boek en liep bij wijze van spreken met zo'n masker in het publiek, geweldige ervaring.

Spanning, huiver en leesgenot voor wie van taal houdt!