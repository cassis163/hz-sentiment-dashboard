Niet het eerste boek van Bjork, wel het eerste dat ik van hem las. En het is een geslaagd debuut, zeer zeker!
Een lugubere vondst, het lichaam van een jonge naakte vrouw op een bed van veren omringd met kaarsen in de vorm van een vijfhoek. Is dit een rituele moord van een of andere sekte? De recherche staat voor een raadsel. De hoofdrechercheurs Mia Kruger en Holger Munch, die blijkbaar in meerdere boeken van Bjork een hoofdrol spelen, lossen het drama uiteindelijk op. Maar niet nadat er verschillende verkeerde oplossingsrichtingen zijn ingeslagen. Zowel Holger als Mia, zitten een deel van het verhaal absoluut niet goed in hen vel, wat je wel vaker tegenkomt in Scandinavische thrillers. Uiteindelijk weten ze uiteraard het geheim te ontrafelen en zijn (nog net) op tijd bij de plaats van het delict om een tweede moord te voorkomen. Dat is ook klassiek voor een thriller, en daar is ook niets mis mee. Over het tweede slachtoffer en de aanleiding van deze rituele moord kan ik hier verder niet uitweiden zonder te veel te verklappen. Daarvoor moet je het echt zelf lezen. De 4 sterren geven aan dat ik zeker meer ga lezen van Bjork! Het is net geen topper met 5 sterren, daarvoor mist het net wat aan originalitieit.