In korte hoofdstukjes met een zeer vlotte schrijfstijl nemen de schrijvers Sharpe & Skaye je mee in de gruwelijke werelden van hoofdpersonages. Als lezer heb je geen andere keus dan op te stappen in deze sneltrein en te blijven lezen tot het einde. De verhaallijnen kronkelen als giftige slangen door elkaar heen en naarmate het boek vordert blijken zij steeds meer in verband met elkaar te staan. Knap gedaan, omdat ik geen moment heb gemerkt dat er 2 schrijvers actief waren. Waar haak ik af? Voor mij persoonlijk is dit boek te hard, te zwart en te deprimerend. Ben je gek van dit soort verhalen dan zul je zeker smullen!