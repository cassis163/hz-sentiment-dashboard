Eva Krap (1982) is eigenaar van Erya Media, hoofdredacteur, recensent, schrijver en verslaggeefster. Daarnaast is zij kruidengeneeskundige en schrijft ze artikelen voor het tijdschrift van de Hemochromatose vereniging.
Han Peeters was een succesvol ondernemer totdat hij vanwege vermeende malversaties alles verloor. Opgekrabbeld na een lange, uitzichtloze periode, is hij momenteel uitgever en gepassioneerd schrijver.

Wanneer Han en Eva via de mail met elkaar in contact komen, besluiten ze al gauw elkaar over en weer verhalen uit hun leven te sturen en daar cijfers voor te geven. Wie kan de mooiste en leukste vertellen? Het gevolg is een intensieve uitwisseling van persoonlijke geschiedenissen waardoor ze elkaar steeds beter leren kennen en elkaar steeds meer gaan waarderen. Een persoonlijke ontmoeting kan niet uitblijven, maar welke gevolgen heeft dit voor hun relatie?

De verhalen zijn afwisselend hilarisch, ontroerend, opportunistisch en vrolijk. De mailtjes worden afgewisseld met korte dagboekachtige fragmenten waarmee de auteurs meer inkleuring aan hun gevoelens en emoties geven. Hierdoor komen ze wel wat dichter bij de lezer te staan. Aan de andere kant is Han & Eva een zeer persoonlijk document en met name bij de meer intieme en persoonlijke ontboezemingen voelde ik me eerder een voyeur dan een ge√Ønteresseerde lezer.
In zijn totaliteit vind ik het een aardig boek dat vlot wegleest, maar dat verder bij mij geen blijvende indruk zal achterlaten.