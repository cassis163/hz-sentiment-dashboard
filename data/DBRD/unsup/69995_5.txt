De cover van het boek is prachtig, vooral die bijl doet hem het bij de kinderen. Hij straalt een mysterieuze sfeer uit die kinderen aanspreekt op die leeftijd.

Ik lees het boek momenteel in de klas voor aan de kinderen. Ze vinden het super. Telkens als ik ga lezen wordt er luidop ‘yes’ geroepen en als ik stop na een hoofdstuk roepen ze ‘doorlezen’. Dat zegt eigenlijk al genoeg over het boek.

Het is een ontzettend leuk boek om te lezen omdat je er zoveel mee kan doen. Als je op de website gaat kan je uitzoeken op welk van de vijf hoofdpersonen jij het meest lijkt. Kinderen houden daar echt van en gaan tijdens het lezen zichzelf spiegelen aan het personages. Het zijn vijf echt verschillende karakters dus altijd wel ééntje die je past.
Op de website en de app kom je nog meer te weten over deze personen.
Na elk hoofdstuk staat er een QR-code die je kan scannen. Daarmee krijg je nog meer info over dat hoofdstuk en over andere personen in het boek.

Door deze interactieve mogelijkheden raak je nog nauwer betrokken bij het verhaal. Je kent de personages door en door.

Wat ik persoonlijk ook zo goed vind is de beschrijving van de thuissituaties van de kinderen. Die is ook heel uiteenlopend en voor vele kinderen herkenbaar. Het geeft ook stof tot gesprekken in de klas. Een vader die drinkt of een moeder die depressief is bijvoorbeeld.

Het verhaal is spannend, soms echt héél spannend. Het plot wordt goed opgebouwd en er komen een paar leuke wendingen in. De schrijftaal is geschikt voor kinderen vanaf 10 jaar vind ik. Korte hoofdstukken die duidelijk afgebakend zijn. In het boek staan een aantal illustraties die het verhaal visueel ondersteunen.

Echt een vernieuwende kijk op lezen voor kinderen. Een mooi opgebouwd verhaal met extra interactieve mogelijkheden. Dit is het soort jeugdboeken van de toekomst.