Chantal Zwart geniet in Parijs van de vrijheid die het leven als freelance journaliste haar biedt. Ze heeft het een en ander geërfd waardoor ze ineens op slag erg vermogend is. Op een nacht krijgt ze een telefoontje van Naomi, een oud-studiegenootje. Ze is in Parijs meegegaan met een aantrekkelijke Fransman, die dezelfde avond nog aan een hartaanval is bezweken. In paniek heeft ze het op een lopen gezet. Wanneer Chantal erachter komt dat het een bekende politicus is, gaan alle alarmbellen rinkelen. Dit is groot nieuws en zij krijgt de primeur op een presenteerblaadje. Ze vindt het huis waar Naomi die fatale nacht heeft doorgebracht, maar het lijk is verdwenen. In haar zoektocht naar de waarheid raakt Chantal verstrikt in een web van intriges, leugens en harde criminaliteit...
Dit was mijn eerste kennismaking met Michael Berg en wat een kennismaking zeg. Een boek dat je pakt en niet meer loslaat. Michael heeft een prettige schrijfstijl wat bijzonder prettig leest. De diverse personages zijn perfect beschreven zodat het niet echt nodig is dat je eerdere verhalen van de hoofdrolspeelster Chantal Zwart moet hebben gelezen om het verhaal te kunnen volgen. Het is alsof je aan het eind van het verhaal Chantal, Naomie, Saimier, Eveleyn, Hotze en Jarre heel goed kent.
Wat een verhaal, er gebeurt zoveel dat je gewoon door wilt lezen. Er zit ontzettend veel vaart in en de politieke omstandigheden geeft het verhaal heel veel diepgang. Ook het maatschappelijk tintje van discriminatie t.a.v. de Romas. Zij zijn uitgekozen als potentiële slachtoffers. De vooringenomenheid hierover dat Saimier overkomt stoort me vreselijk. Het is een Roma dus hij is schuldig. Ik had in het verhaal ontzettend veel compassie met Saimier en vond het vreselijk wat hem uiteindelijk is overkomen. Diverse verhaallijnen lopen door elkaar maar is absoluut niet storend. Deze verhaallijnen komen uiteindelijk allemaal bij elkaar. Uitstekend in elkaar stekend plot, met toch een verrassend einde.
Eén van de betere literaire thrillers die ik gelezen heb en ik ga zeker de andere boeken van Michael lezen. Een absolute aanrader!

Michael Berg is zeker toegevoegd aan het lijstje van mijn favoriete auteurs.

Ik ga op zoek naar je andere boeken en ga ze zeker lezen Michael. Je bent gewoon TOP!'