Hoofdinspecteur Thomas berg Is al jaren succesvol politieman in het belgische leuven. Ook is hij een groot kunstliefhebber en kent verschillende mensen in die wereld. Als hij dan op een dag een veiling bezoekt komt hij een bekende tegen die daar is om op een belangrijk item te bieden. Als dat mislukt en het item door een ander aangekocht word dan word er plots een moord gepleegd. En dan begint er een spannend verhaal vol mysterie en intriges die de hoofdinspecteur dient op te lossen.

Vanaf het begin van het verhaal word je als lezer meegenomen in de wereld van kunst. Monumentaal belgie en zijn schatten worden kunstzinnig beschreven met al zijn pracht en praal wat daarbij te vinden is. Het verhaal opent vlot en de leesstijl is lekker. Als lezer heb je direct het gevoel in het verhaal meegenomen te worden en eigenlijk ben je van het begin af aan benieuwd naar de afloop.

Spannend is het verhaal zeker, verschillende personages spelen interresante rollen en hebben zo hun aandeel in het geheel. Er word niet direct duidelijk hoe de gebeurtenissen in elkaar zitten en dat zorgt ervoor dat bijna tot het einde aan toe het verhaal spannend blijft.
Wel vond ik dat je bij het naderende plot je goed moest concentreren op de verhaallijn omdat dat best wel ingewikkeld in elkaar bleek te zitten. Wel heel goed bedacht en mooi geschreven,

Zeker een aanrader voor wie van spannende thrillers houd met een verhaallijn om door te denken.