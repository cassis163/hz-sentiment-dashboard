De zin die mij triggerde voor dit boek was: "Het Vijfde Seizoen is een genrebrekende roman over klimaatverandering, rassenscheiding en onderdrukking in een wereld waarin meedogenloze natuurkrachten complete beschavingen wegvagen." Ik was erg benieuwd hoe dit allemaal verwerkt zou worden. Het werd zeker erg mooi beschreven. Hoe precies kan het beste aangegeven worden door deze quote: "Beoordeel iedereen aan de hand van zijn nut: de leiders en de sterken, de productieven en de sluwen, de wijzen en de dodelijken, en een paar sterke ruggen om hen allemaal te beschermen."
Daarnaast wist Jemisin ook andere issues die wij in deze maatschappij ervaren op een manier te omschrijven alsof het de normaalste zaak van de wereld is (zoals het dus eigenlijk zou moeten zijn). Ik heb het dan over gender neutraliteit en seksualiteit. Het zouden ook geen issues moeten zijn. Go Jemisin!
Waar ik zeker ook in het begin moeite mee had was dat een gedeelte werd geschreven in jij-vorm. Dit las voor mij niet prettig.
Uiteindelijk blijkt het boek vrij briljant in elkaar te zitten waardoor ik blij ben dat ik verder heb gelezen.