Het verhaal begint met de verdwijning van Ylva Zetterberg. Zij wordt door haar buren gevangen gehouden in een huis naast het huis van haar man. Echter denkt de politie na een tijd dat Ylva niet meer terug zal komen en dat ze er met iemand anders vandoor is.
Haar man kan niet begrijpen dat ze verdwenen is, maar zijn leven en vooral dat van hun dochter gaat gewoon door.

Ylva zit gevangen in de kelder van het huis. Ze heeft alleen contact met haar ontvoerders, maar kan wel via de tv volgen wat haar familie doet.
Maar waarom zit Ylva vast, is er willekeur of toch een andere reden? En weet ze de buitenwereld op de hoogte te brengen van haar situatie?

Het boek is zeer duidelijk geschreven, Het boek verveelde me geen moment en las als een trein. Het einde komt misschien een beetje abrupt; maar dat maakt het verhaal er zeker niet slechter op. Er wordt tenminste niet rond de pot gedraaid.

Het boek maakt onderdeel uit van een trilogie; dus ik ben benieuwd hoe de schrijver het volgende deel zal laten verlopen.