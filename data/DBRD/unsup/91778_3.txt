Drakenkruid is een boek dat gelezen kan worden vanaf ongeveer 10 jaar. Het is een verhaal over verschillende personages, waaronder mensen, dwergen en elfen. De draak Bulder wordt na een lange winterslaap wakker en zorgt voor veel paniek. Bij de dwergen die tunnels graven in de bergen geeft zijn ontwaken de nodige problemen en ze zijn nu juist van plan om eens een tunnel naar boven te maken zodat ze ook de wereld boven de grond kunnen onderzoeken.
Daar, in de wereld van de mensen is er een oorlog aan de gang tussen twee volken. Hoe dat zo gekomen is, wordt in het boek verder verteld. Dit zorgt voor onverwachte wendingen in het verhaal waardoor je nieuwsgierig blijft.
De elfen zijn op een heel onverwachte plaats te vinden en met hen krijgt Amy te maken. Zij werkt bij haar oma in een kruidenwinkel en ze vraagt zich af waarom haar oma toch maar steeds het drakenkruid wil kweken in de tuin achter de zaak. Op een dag vindt ze haar oma dood in de tuin, de dag dat Bulder wakker is geworden. De draak komt op het kruid af en dan gebeuren er allerlei avonturen. Kan Amy de woeste draken de baas en hoe kan zij ervoor zorgen dat er toch weer vrede in het land komt? Heeft ze wel genoeg drakenkruid om de draken onder controle te houden of zullen ze alles verwoesten? En welke rol speelt die vreemde man met die kap over zijn hoofd die elk jaar drakenkruid komt kopen?
Een leuk avonturenverhaal met een wat ander dan gewoonlijke kijk op draken, elfen, mensen en dwergen. Leuk voor jongere lezers.