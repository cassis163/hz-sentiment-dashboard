Ik heb dit boek gewonnen met een actie bij Hebban! Erg blij mee. Het is wel een stevige pil met 450 bladzijden. Het voorwoord leest makkelijk weg en het is erg interessant om over de opkomst van de daderprofielering binnen de FBI te lezen. Ook mooi om te zien dat de schrijver betrokken is geweest bij een aantal beruchte zaken in Amerika als die van Ted Bundy en de Son of Sam. Verder lezende in dit boek word je meegenomen in een groot aantal verschillende misdrijven, met name begaan door seriemoordenaars. Ik vond het wel steeds lastiger worden omdat er steeds meer betrokkenen waren en je het overzicht een beetje kwijt raakt. Maar dat blijkt ook wel uit het feit dat het register met namen ruim 7 pagina's in beslag neemt. Daardoor werden zeker de laatste 100 bladzijden pittig om doorheen te komen. Neemt niet weg dat ik het wel een goed boek vind! Als je er tijd voor hebt is het zeker het lezen waard!