Alweer een hoogst intrigerend verhaal van auteur Stefaan van Laere, die na Botero en Tango Mortale met Koudvuur een derde keer commissaris George Bracke en echtgenote Annemie Vervloet ten tonele voert. Mij spreekt vooral de manier waarop de auteur zijn personages tekent aan. In dit boek verkent hij de politieke middens net voor de verkiezingen. Hij gaat hierbij de kleine kantjes van de politici niet uit de weg en schetst een beeld waarbij dit milieu niet echt fraai uit de verf komt. Uit het leven gegrepen?