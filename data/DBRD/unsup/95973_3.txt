Gwendy is een jong meisje dat op een dag aangesproken wordt door een heer met een bolhoed, die haar al een hele tijd observeert.
Hij geeft haar een knoppenkist cadeau, samen met de uitleg over de knoppen.
Eenmaal ze die kist in haar bezit heeft, gaat het Gwendy voor de wind. Alles wat ze graag wil, lukt en wat ze verafschuwt, kan ze doen verdwijnen.
Maar tegelijkertijd wordt ze geterroriseerd door dat ding, omdat ze niet wil dat iemand er van af weet.
Tot het geluk keert en haar vriendje een fataal ongeluk krijgt.
Ik had gehoopt op een goede kennismaking met deze auteur. Ik weet niet of dit boek een doorslag is van het werk van Stephen King, maar de spanning is ver te zoeken en het zet me zeker niet aan om nog boeken van deze auteur te lezen.
De cover is mysterieus en past wel bij het boek. Maar deze zet, mij althans, niet aan om het in de hand te nemen in een boekhandel.
De schrijfstijl is eenvoudig en dus leest het vlot.