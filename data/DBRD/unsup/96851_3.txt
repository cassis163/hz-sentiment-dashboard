Ook in 'Blind vertrouwen' speelt Chantal Zwart weer de hoofdrol, maar komen ook veel van de andere personages uit 'Twee zomers' weer voorbij. Dit keer interviewt ze de rijke Nederlandse auteur Peter Versloot. Hij heeft een boek geschreven over zijn leven in Frankrijk, in het bijzonder over zijn leven in het kleine dorpje waar hij woont. Dit interview zet een reeks spannende gebeurtenissen in gang...
Het is een lekker verhaal dat leest als een trein. Geen ingewikkelde zinnen, geen moeilijk taalgebruik. Ook het plot zelf is niet al te ingewikkeld. Vrij snel in de tweede helft van het boek weet je al wel wie de echte dader is. Maar dat doet niets af aan het plezier van het lezen. Prima tussendoortje!