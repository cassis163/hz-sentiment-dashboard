Een thriller uit de hand van Chantal en haar zusje, dat maakte mij natuurlijk nieuwsgierig naar het boek. Ik heb de romans van Chantel gelezen en die waren prettig om te lezen.
Het boek heeft de hele tijd een beklemmende spanning, mede doordat je de gedachten van Mick te lezen krijgt maar ook door de onmacht van de ouders/moeder. Mick weet iedereen te manipuleren en doordat hij erg slim is weet hij voor de volgende keer wat er van hem verwacht wordt en blijft zo iedereen een stap voor.
De spanning blijft voelbaar vanaf de eerste bladzijde en het verhaal is ook vlot geschreven maar toch mis ik iets, waarschijnlijk door het einde van het boek, dat viel me eigenlijk tegen. Was niks spannends aan en kwam eigenlijk uit de lucht vallen, net of het afgeraffeld is. Erg jammer want er waren voor mijn gevoel veel meer mogelijkheden voor een ander einde.