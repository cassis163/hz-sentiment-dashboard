Toch best knap dat Cussler zo vaak erin slaagt historische feiten en actualiteiten te combineren in een vermakelijk plot voor een boek dat als een actiefilm leest - spectaculaire achtervolgingen en reddingen met een superhoge dosis mazzel, knappe hoofdpersonen, sympathieke bijpersonen, eendimensionale schurken.
Door de kinderen van Pitt zijn er twee verhaallijnen die op het eind -zoals- altijd samenkomen. Gelukkig weet de schrijver naamsverwarring te voorkomen door consequent "Pitt" voor de vader te gebruiken en "Dirk" voor de zoon. Doordat er een paar echte personen in het verhaal voorkomen, kan het boek over een aantal jaar gedateerd aanvoelen. Maar het is dan ook een typisch vakantieboek dat is geschreven om hier en nu verkocht en gelezen te worden.