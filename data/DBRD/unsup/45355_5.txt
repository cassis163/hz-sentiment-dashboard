Dit debuut van M.J. Arlidge "Iene Miene Mutte" is een heel spannend verhaal! Ik had het boek ook zo uit. Wat smaken kunnen verschillen, want ik had er ook minder positieve reacties over gelezen. De schrijfstijl is heel vlot en het leest als een trein. Helen Grace is een ambitieuze inspecteur van politie, die met haar team rond Southampton een moordenaar zoekt, die hen steeds een stap voor is.

Ik hoorde, dat het tweede deel al in het Engels is verschenen en een Nederlandse vertaling er aan komt. Dat Arlidge al vijftien jaar voor Britse crimeseries heeft geschreven, is wel te merken. hij schrijft heel beeldend.
Southampton en omgeving hebben wij een keer verkend met B & B 's, toen mijn man met een schip van de marine in de haven van Portsmouth lag. Maakt het extra leuk als de omgeving een beetje bekend is.
Ik ben nu heel benieuwd naar het Volgende deel!