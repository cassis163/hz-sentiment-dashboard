Grand Hotel Europa, geschreven door Ilja Leonard Pfeijffer. Aan het begin van deze recensie wil ik al kwijt, dat het verhaal een waar meesterstuk is. Vanaf het begin voel je de verleden tijd, en dat voelt goed aan. Alhoewel ook dat rücksichtlos op de hak wordt genomen. Pfeijffer voelt op exacte wijze aan, hoe het gesteld is met het huidige Europa. En dat kan hij op een weergaloze manier beschrijven.
En daar doorheen loopt zijn eigen geschiedenis.
De liefde van zijn leven is ook al geschiedenis. Hij reisde achter haar aan vanuit Genua naar Venetië, en beschrijft in enkele volzinnen de hele problematiek van die stad. En zo ook van andere Europese steden. Ze worden bewierookt of verguist, maar steeds op een manier, die haast alleen Ilja Pfeijffer kan. Met weergaloos mooie volzinnen. Zo vol informatie, dat je sommige wel twee keer moet lezen om te begrijpen, wat er nou eigenlijk staat. Maar dat doet niets af aan de prachtige verhaalstijl.
Ook de onderwerpen kunnen aardig verschillen. Er komt zelfs een soort porno in voor, economie en politiek, maar prachtig beschreven. Eigenlijk is Grand Hotel Europa een opvoedkundig boek wat betreft de hedendaagse Europese problematiek, hoe ga je met je medemens om, en hoe gebruik je algemeen beschaafd Nederlands.