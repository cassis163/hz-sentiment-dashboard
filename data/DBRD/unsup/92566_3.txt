Een actuele Young Adult, die makkelijk weg leest. De vader van een Pakistaans gezin in Nederland heeft fraude gepleegd met zijn restaurant waarvoor hij een celstraf uitzit. Zijn oudste zoon Ayaan van 20 jaar moet het restaurant draaiende houden en omdat ook de familie in Pakistan onderhouden moet worden, komen een tante en 2 van haar kinderen naar Nederland om het restaurant draaiende te houden.

De nieuwe indrukken die tante Jandra en haar kinderen Reza van 16 jaar en Elena van 14 jaar in Nederland opdoen, zijn heel herkenbaar en zorgen voor een cultuurschok. Zij staan klaar voor de familie en hebben keurige normen en waarden, de familie in Nederland is minder zorgzaam en een beetje asociaal.

Als Ayaan zijn neefje uitlegt dat ze bloedbroeders zijn en hem langzaam het criminele circuit intrekt, ben je steeds meer op de hand van Reza en hoop je dat hij zich staande houdt en de waarheid vertelt.

Het boek wordt vooral naar het eind toe spannend omdat dan de diverse rechercheurs langzaam de puzzelstukjes in elkaar leggen.

Niet alleen een goed boek voor op de lijst van middelbare scholieren maar ook voor volwassenen!