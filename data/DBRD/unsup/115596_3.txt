James is verslaafd, woont begeleid en heeft niet echt een job. Hij verdient wat geld door met zijn gitaar te zingen in Londen. Op een dag komt hij thuis en ziet een kat voor de deur van een van zijn buren zitten. De dag erna zit de kat er nog. Het dier heeft geen chip, is niet van de buurman en dus neemt hij het dier onder zijn hoede en geeft het een naam, Bob. Voor even maar, tot het wat is opgeknapt.
Hij gaat ermee naar de dierenarts en neemt Bob mee wanneer hij de straat op trekt. Al snel worden James en Bob bekenden op straat. Hij verdient meer met zingen wanneer Bob erbij is.

James wil volledig stoppen met zijn verslaving, hij is van de heroine naar de methadon gegaan en wil daar ook mee stoppen. Dankzij Bob voelt hij zich sterk genoeg.

Verhaal over vriendschap tussen een kat en een man. Beide hebben elkaar nodig en lijken elkaar te respecteren.

Ik had dit boek gratis aangeboden gekregen en het past in Hebban challenge van een verhaal waar een dier de hoofdrol in speel (toegegeven, eigenlijk noemt de categorie zonder menselijke personages, maar ik heb dat een beetje opgerekt).