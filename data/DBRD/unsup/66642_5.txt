Wat heb ik genoten van dit boek. Deel 1 Galgenveld heb ik gelezen en nu deel 3 Ritueel. In principe hoef je deel 1 en deel 2 niet gelezen hebben, want je zit zo in het verhaal. Het boek heeft diverse verhaallijnen waardoor het spannend blijft en je graag door wilt blijven lezen. Je leest het verhaal van Maud, Kyra, Sarah en de moordenaar (maar van hem weet je niet wie dit is) om beurten. Elk hoofdstuk eindigt zo dat je het graag verder wilt lezen maar dan kom je eerst weer in een andere verhaallijn terecht die natuurlijk wel allemaal verband met elkaar houden. Ik puzzelde graag mee om er achter te komen wie de dader is. Er blijven nog veel vragen openstaan maar ik denk dat die wel beantwoord worden in deel 4 dus die staat zeker op mijn verlanglijstje.