Het boek begint met wat een gezellig weekend lijkt voor Lara en Rutger. Maar dan beziet Lara haar leventje wat beter, denkt eerst dat ze een dertigersdip heeft. Al gauw blijkt dat ze toch niet zo'n geweldige relatie heeft. Rutger lijkt wel altijd heel zorgzaam, maar toch mist Lara iets binnen de relatie. Heeft Rutger een ander? Hij blijkt niet altijd eerlijk te zijn... Uiteindelijk geeft Rutger toe wat er speelt en breekt de chaos los! Chaos in het hoofd van Lara, maar als ze probeert haar leven weer op te pakken blijkt er nog meer chaos te zijn ...
Heerlijk geschreven. Je leeft met Lara mee, maar je kunt je ook heel goed de reacties van vriendinnen van Lara begrijpen. Is het inderdaad zo mis in de relatie? Verbeeld Lara zich het niet? En wanneer Rutger eindelijk eerlijk is, kun je zijn kant ook wel een beetje begrijpen (doen ook vriendinnen van Lara) maar zoals begrijpelijk wil Lara dan haar vriendinnen er juist voor haar zijn, waardoor ook de vriendschappen onder druk lijken te staan. Zeer genoten van dit boek met eens een heel andere invalshoek dan gebruikelijk!