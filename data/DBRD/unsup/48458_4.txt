Ik moet eerlijk toegeven dat ik bij de start vrij sceptisch was over het verhaal. Het klinkt heel erg ongeloofwaardig (een gevangene die ontsnapt en kan vluchten naar Mongolië MET een gijzelaar… jeah right!) Toch was ik nieuwsgierig naar het verhaal.

Haar schrijfstijl is erg levendig, waardoor je jezelf helemaal kan verplaatsen naar Mongolië en alle andere plekken die voorkomen in het boek. Ook de personages die ze beschrijft zijn treffend weergegeven, waardoor je jezelf goed kan inleven in het verhaal. De schrijfstijl van Mara Li is kortom heerlijk!

Juliette, het hoofdpersonage in Half face, is ongelofelijk moedig. Ze maakt een enorme ontwikkeling door in het boek en dat is leuk om te lezen! Dankzij een personage als Juliette wordt Half face net een niveau hoger getild: er is een moraal in het verhaal, wat overigens ook voor een hartverwarmend einde zorgt.

Half face is een heel spannend verhaal, dat vlot leest. Het is helemaal niet dik (180 pagina’s), waardoor je het gemakkelijk op één of twee dagen kan uitlezen als je dat echt wil. Half face is een heel tof boek om als tussendoortje te lezen!