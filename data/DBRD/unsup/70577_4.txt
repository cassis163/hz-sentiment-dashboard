Alweer het derde deel in de Cazalet-serie heet Verwarring.
Met recht de perfect gekozen naam voor dit boek. Niet alleen de personen in het boek hebben verwarrende momenten maar als lezer ben je ook verward. Er gebeurd heel veel in dit derde deel dit in tegenstelling tot de 1e twee delen.
Verwarring is in veel opzichten anders dan de twee delen hiervoor. Het is minder beeldend geschreven, het gaat allemaal zeer snel en er gebeurd zoveel dat je als lezer het idee krijgt in een soap te zijn beland.
In geen enkele relatie is het pee en vree maar dit gaat iets verder, dat wil zeggen : elke relatie heeft een vreemdganger of iemand die bijna bezwijkt aan de verleiding.
Louise is getrouwd met Michael, een veel oudere man met een gevaarlijk vreemde relatie met zijn moeder. Zee (moeder van Michael) houdt haar vinger stevig in de pap, zij vult de vrije dagen van Michael in (Michael is vaak eerder vrij en brengt deze tijd bij zijn moeder door), zij beslist mengt zich in het prive leven van Louise en Michael en zij probeert Louise te manipuleren tot zelfs op het bedreigen af . Een zeer gevaarlijke vouw dus. Louise raakt na haar zwangerschap steeds verder verwijderd van Michael en gaat zich steeds vaker afvragen waarom ze met hem is getrouwd. Wanneer zij een buitenechtelijke relatie aangaat met Hugo (neef van Michael) en de twee op ondoordachte wijze dit bekend maken aan Michael wordt Hugo weggestuurd. Ook hier is het Zee die geregeld heeft dat Hugo ver weg wordt gestationeerd, zijn brief onderschept (welke door Michael wordt vernietigd) en later triomfantelijk slecht nieuws overbrengt aan Louise met het zogenaamde excuus dat ze dacht dat Louise het al zou weten.
Sid is van slag doordat Rachel nooit geen tijd voor haar heeft en vaak afspraken afzegt. Wanneer zij Thelma onder haar hoede neemt raak ze verward van de gevoelens die Thelma voor haar heeft. Het is allemaal verwarrend als ze een intieme relatie aangaat met Thelma en zich schuldig voelt naar Rachel.
Polly en Clary worden volwassen en brengen veel tijd door met Archie (de beste vriend van Rupert, vader van o.a. Clary). Voor alle drie zijn het verwarrende tijden, Polly is verliefd geworden en Clary is zoekende naar wat zij wil met haar leven. Archie wordt veel verteld, hij wordt beschouwd als deel van de familie waardoor een ieder bij hem terecht komt met vragen en verhalen. Dit is ook verwarrend voor hem want hij kan en wil zich niet altijd in iemands leven mengen. Hij is een behoorlijke steun voor Polly en Clary en ook voor Neville.
Deel 3 is bijna net zo goed als de vorige twee delen, bijna omdat het allemaal iets te snel is en er iets teveel gebeurd.
Hopelijk is deel 4 minder snel en minder soap-achtig maar desondanks blijft Verwarring een mooi boek en het is heerlijk om je onder te dompelen in de Cazalet-familie.