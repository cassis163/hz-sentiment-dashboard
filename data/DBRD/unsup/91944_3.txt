Ik twijfel tussen 2 en 3 sterren, dus dan toch maar het voordeel van de twijfel. Het boek is meer een boek voor tussendoor voor de lezer die een boek wil lezen waar je niet altijd even goed bij hoeft te blijven. Het boek komt traag op gang, heeft een best spannend middendeel en het slot geeft helaas een kater. Jammer, voor mijn gevoel is het slot afgeraffeld en heel voorspelbaar. Chris is ziek, maar wat hij nou heeft wordt niet duidelijk. De schrijvers zorgen er wel voor dat bij een aantal hoofdstukken in het midden van het boek een cliffhanger aan het einde zit, waardoor je het volgende hoofdstuk ook wilt lezen. Het boek is makkelijk te lezen en helaas ook makkelijk weer weg te leggen.