Ik ben onder de indruk van de heftige gevoelens, de angst en de onderliggende enorme spanning die er beschreven zijn in Waarheen je ook vlucht van Elizabeth Haynes.

Het verhaal van Catherine Bailey is een grote afschrikwekkende nachtmerrie.
Al op jonge leeftijd haar ouders verloren waardoor ze alleen is achtergebleven, stort Cathy zich in 2003 met haar vriendinnen regelmatig in het uitbundige nachtleven van haar woonplaats Lancaster. Daar ontmoet ze Lee.
Jaren later, in 2007,woont ze volkomen getraumatiseerd en zeer ernstig beschadigd in London.
Elizabeth Haynes vertelt in bloedstollende, afwisselende hoofdstukken wat er in de verschillende jaren met Cathy is gebeurd.
Het is begonnen met een relatie tussen Catherine Bailey en Lee Anthony Brightman.
Ze zijn hopeloos verliefd totdat de aanvankelijk subtiele en hartstochtelijke liefdesbetuigingen in schril contrast komen te staan met de perverse en brute seksuele handelingen die Cathy later zal moeten ondergaan. Niemand geloofd haar.

Elizabeth Haynes geeft nauwkeurige en emotionele beschrijvingen van CathyÂ’s onontkoombare lot.
Ze kruipt in de ziel van deze zwaar mishandelde vrouw en scant tegelijkertijd haar hersenen op realistische waarnemingen.
Het is onmogelijk om niet mee te leven met Cathy,om niet haar angsten te voelen,om niet bang te zijn.
Het sterk psychologische debuut van Elizabeth Haynes is far beyond eerder verschenen thrillers in 2011.