Cara, dochter van Daphne die plastische chirurge is, wordt op een feest aangevallen met zuur. Haar gezicht, hals, borsten en een arm zijn zwaar verbrand. Haar moeder heeft het erg moeilijk met hoe haar dochter eruit ziet, ze is niet meer perfect.
Omdat Cara niet alleen lichamelijk moet genezen, maar ook geestelijk, wordt een psychologe ingeschakeld, Kathleen Verlinden.
Blijkbaar hebben zowel Daphne als Kathleen het een en ander in hun verleden dat ze liever bedekt zien.
Een interessant kluwen wordt langzaam ontknoopt.

Blijkbaar is dit een reeks met psychologe Kathleen Verlinden, maar dit is het eerste boek dat ik ervan lees en het stoort niet, daaruit besluit ik dat de boeken uit de reeks op zichzelf kunnen staan.
Het maakt wel dat ik meer van deze reeks wil lezen want dit verhaal leest heel erg vlot.

Heel herkenbaar ook omdat enkele maanden geleden een vrouw aan een winkel met zuur aangevallen is geweest en je leest het ook geregeld dat het Pakistaanse, Afghaanse en Indische meisjes overkomt. Lijkt me in ieder geval vreselijk als je zo verminkt wordt voor het leven.