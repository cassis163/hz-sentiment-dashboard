Rose keert terug naar de academie. Ze is teleurgesteld in zichzelf dat ze Dimitri niet heeft kunnen vermoorden. Maar ze heeft wel Lissa nog kunnen redden ook al was ze aan de andere kant van de wereld. Ze probeert zich samen met Lissa te focussen op school, omdat ze weer een flinke tijd is weggeweest heeft ze nog een hoop in te halen. Het allerbelangrijkste zijn de testen die ze moet afleggen om een officiële hoeder te worden. Niemand weet wat die testen precies inhouden, maar ze zullen niet gemakkelijk zijn. Ieder jaar zakken er toch een aantal leerlingen voor de testen. Hoe dichterbij de testen komen hoe zenuwachtiger Rose wordt. De kans dat ze de testen haalt is dan misschien niet zo heel klein, maar of ze na haar stunt van het weggaan van school nog een kans krijgt om Lissa’s hoeder te worden weet ze niet. En dat beangstigd haar het meeste.

Als ze geslaagd zijn vertrekken ze allemaal na het hof voor een officiële ceremonie. Eén voor de nieuwe hoeders en een voor de geslaagde Moroi. Rose heeft niet veel behoefte om na het hof te gaan. Maar is meer dan klaar voor een nieuw leven.

Dit boek begint een stuk rustiger dan de vorige twee delen. Je merkt goed dat Rose erg zenuwachtig is maar verder hebben zij en Lissa niet echt problemen meer. Ze hebben de vorige dreiging van Lissa uitgeschakeld en focussen zich alleen op school. Zodra het verhaal aankomt bij het hof wordt het weer spannend. Niet alleen komen ze in de standaard problemen, er heersen ook een hoop politieke machtspelletjes en deze zijn anders dan Rose en Lissa gewend zijn. Hierdoor word het boek op een andere manier boeiend, spannend en onvoorspelbaar. Het neemt je mee in een ander deel van het leven van Rose en Lissa. Hun problemen zijn nu erger en hebben grotere gevolgen. Ik heb ervan genoten.