Een echte "Helen Vreeswijk", dit nieuwe boek! Dat is aan alles te zien: indeling, opbouw en spanning! Kortom: een must read voor elke fan!

De hoofdpersonen in het boek plegen een wraakactie, maar krijgen daarbij zo'n adrenalinekick, dat ze meer van dit soort acties plegen. Elke daad wordt erger, moeilijker en uitdagender. Waar stopt het? Wie maakt de eerste fout? In het boek van Helen Vreeswijk zie je het leven van de jongeren. Je kijkt met elke hoofdpersoon mee, waardoor je precies weet wat er aan de hand is. Dat maakt het verhaal spannend en vernieuwend! Wanneer de recherche in beeld komt, wordt het verhaal wat neutraler, maar voor de lezer blijft de vraag: worden de jongens gepakt?

Kortom; dit boek is zeker een aanrader! Vreeswijk heeft laten zien dat ze nog steeds kan schrijven!