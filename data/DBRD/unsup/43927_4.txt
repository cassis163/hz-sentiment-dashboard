Recensie De groene stad van Redmond O'Hanlon

O'Hanlon is een Britse ontdekkingsreiziger en schrijver. Hij is vooral bekend geworden van zijn reisverslagen, waarin hij zijn zoektochten beschrijft naar dieren en gewoonten die al uitgestorven leken. In 2009 voer hij mee op het schip dat de historische reis van Charles Darwin met de Beagle herdacht door deze te herhalen.

In 2015 is hij gevraagd door de gemeente Almere om daar te komen wonen en een boek te schrijven over de stad. Renate Dorrestein deed dat voor hem met haar roman Weerwater.
Hij heeft drie jaar in Almere gewoond in het stadsdeel Nobelhorst. Aanvankelijk vond hij het helemaal niets, maar bij nader inzien is hij van de stad gaan houden. Het centrum vindt hij nog altijd spuuglelijk, maar de nieuwbouwwijken buiten het centrum, de satellieten, vindt hij mooi.

Ik vind het heel verrassend om te lezen hoe stedenbouwkundigen te werk gaan.
In Almere zijn de theorieÃ«n van planoloog Ebenezer Howard tot leven gekomen.
Zijn Garden City lijkt een ideale stad. Howard heeft met zijn gedetailleerde plan voor een Garden City met ruimte en groen, de basis gelegd voor Almere. Een stad als landgoed met diverse woonkernen. Ik begrijp nu ook waarom er zoveel Almere's zijn.
Howard heeft een naar hem vernoemd park in de stad gekregen.

O'Hanlon besteedt aandacht aan de zwanen en ganzen in de stad. Hij duikt in het verleden van Almere en stuit op een viskeer, een scheidingswand in het water van 4500 jaar oud incl. een voetafdruk van een vroegere bewoner. Het valt hem op dat kinderen in Almere nauwelijks huilen. De wijken zijn zorgvuldig geconstrueerd. Kinderen uit koop- en huurwoningen spreken met elkaar. Almere is de stad van de toekomst, waarin ruimte is voor de natuur en de landbouw.

Hij schrijft niet alleen heel boeiend over de stad, maar ook over de Oostvaarders Plassen, de Marker Wadden en de bossen van Almere. Hij kan er niet bij dat alle bomen met de hand zijn geplant.
Ook besteedt hij aandacht aan de Floriade, die voor 2022 op de agenda staat.

Een heel verrassend boek, leuk verteld en je steekt er wat van op. Een stad wordt niet zo maar een stad, daar is over nagedacht! Door dit boek te lezen voel je je betrokken bij deze stad in wording.