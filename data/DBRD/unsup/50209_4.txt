Daphne Deckers, schrijfster, columniste, getrouwd met Richard Krajicek en moeder van twee kinderen schreef voor de maand van de spiritualiteit deze essay, Sterrenstof.
Nu ben ik niet zo fan van boeken die over spiritualiteit gaan, maar ik had al columns en boeken van Daphne Deckers gelezen en ik was nieuwsgierig in hoeverre zij dit zou verwerken.
Spiritualiteit gaat ook over hoe je in het leven staat en de fases van het moederschap die Daphne beschrijft in dit boekje sluiten daar goed bij aan.
Heel herkenbaar die fases, vanaf zwangerschap, geboorte tot puberteit en het lege nest syndroom.
Dat moeten loslaten en willen blijven beschermen van je kinderen zullen vele moeders en ook vaders herkennen.
Of zoals Daphne schreef, 'Het is één grote werkstage, die iedere dag opnieuw begint'
Daphne Deckers heeft een vlotte schrijfstijl en schrijft heel openhartig met humor en schroomt niet om haar eigen fouten toe te geven.
Een boekje met mooie en soms herkenbare quotes zoals 'Als je kind gezond is heb je duizend wensen. Maar als je kind ziek is, nog maar één' of over het leven,'uiteindelijk kom je verder met een paar krassen in je lak'
Kortom een heerlijk boekje en voor mensen die nog niets gelezen hebben van Daphne een aanrader om met deze essay eens kennis te maken met haar schrijfstijl.