De kleur van jaloezie is het eerste boek in een reeks rond inspecteur Jessie Driver. Driver is een buitenbeentje onder de detectives. Ze zet al graag eens een stapje in de wereld, meegesleept door haar flatgenote Maggie, een bekende presentatrice. Jessie is jong, ze rijdt met haar eigen motor, en vooral, ze is een vrouw. EÃ©n die snel opklimt in de moordbrigade, bovendien. Het wordt haar door haar collega's niet in dank afgenomen. Haar eerste grote zaak moet ze dan ook zelf uit de grond stampen. Niemand gelooft dat een skelet langs de oever van de Theems moet onderzocht worden. Tot Jessie een eigenaardige kwal ontdekt. Het blijkt een borstimplantaat van een bekende actrice, Verity Shore. Meteen bevindt Jessie zich middenin een mediastorm die niet makkelijk weer gaat liggen.

Jessie Driver is ongetwijfeld een aanwinst voor het detectivegenre: een jonge blitse vrouw die haar mannetje kan staan tussen haar overwegend mannelijke collega's. Er zit nog groei in voor komende boeken. Daartegenover staat een verhaal dat wel boeit, maar op het einde te warrig wordt. Voorlopig onthouden we vooral de strakke leren broek van Jessie Driver. De rest komt later wel.