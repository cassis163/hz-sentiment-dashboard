Zo af en toe is het heerlijk om eens een jeugdboek te kunnen lezen. ‘De Goudvisjongen’ van Lisa Thompson is zo’n boek die officieel voor de leeftijdscategorie 10 tot 14 jaar bedoeld is. Vele van mijn mede leesliefhebbers waren al eerder lyrisch over dit boek online en Nienke Pool was degene die mij dit boek persoonlijk aanraden. Zij vertelde mij dat het een boek is met inhoudt, een aparte setting waarin het verhaal zich afspeelt en humor bevat. Precies de elementen die ik op het moment van lezen goed kon gebruiken.

De hardcover uitvoering van uitgeverij Meis & Maas heeft een opvallende kleur blauw met oranje accenten. Niet alleen daardoor maar ook door de illustraties op de cover valt dit boek direct op. Ook in het boek bevinden zich aan het begin van elk hoofdstuk grappige illustraties. Dit alleen al maakt dat je het boek graag in handen hebt en door wilt blijven lezen. Tenminste wel in mijn geval want het oog wil tenslotte ook wat.

Inhoudelijk is de schrijfstijl van Lisa Thompson bijzonder prettig om te lezen. Het is absoluut geschikt voor kinderen in de beoogde leeftijdscategorie door de laagdrempelige bewoording en korte, duidelijke zinsopbouw. Toch is het ook zeker geschikt voor volwassenen omdat de zinnen alles behalve simplistisch zijn, ongeacht hun structuur en de oorspronkelijke doelgroep.

“Het was zo’n hartverscheurend kaartje, en er werd overheen gelopen alsof het zwerfvuil was.”

Het verhaal bevat diverse thema’s waardoor er voor de lezer, van welke leeftijd dan ook, veel uit te halen is. Naast de serieuze gebeurtenissen en onderwerpen waarmee het hoofdpersonage Matthew worstelt, moet omgaan in zijn jonge jaren, bevat het verhaal een soort lichtvoetigheid en hoop. Juist door alle thema’s is het boek leerzaam voor iedere lezer.

“Ik wil naar beneden gaan en me bij de levenden voegen.”

Het gehele verhaal speelt zich min of meer af vanaf één locatie, vanuit de slaapkamer van Matthew. Om het verhaal dan toch zo interessant en humoristisch te houden zodat je door wilt blijft lezen getuigd naar mijn idee absoluut van het schrijverstalent van Lisa Thompson.