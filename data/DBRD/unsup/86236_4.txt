Een leuk en ietwat speciaal coming-of-age boek vanuit de gedachtenwereld van een 8-jarig jongetje zonder vader. Het is prachtig om te lezen hoe hij in gedachten vanuit zijn eigen fantasie-leefwereld de gaten in zijn leven opvult, gaten die er zijn omdat volwassenen, in de eerste plaats zijn moeder, het niet nodig vinden om hem dingen te vertellen. Duidelijk blijkt dat wat anderen onbelangrijk vinden voor hem van het hoogste belang is.
Hij krijgt steun van zijn leraar (een perfecte leraar zoals er veel te weinig zijn) en van een vakantievriendinnetje.
En uiteindelijk, als het er werekelijk op aan komt, ook van zijn moeder. In die zin is het een feelgood boek met een dieper inzicht in de leefwereld van een kind uit een één-ouder gezin.
Aanrader voor het jeugdige doelpubliek, ongeacht het aantal ouders, ouders en vooral ook pedagogen en sociaal assistenten opdat hun oogkleppen mogen afvallen.