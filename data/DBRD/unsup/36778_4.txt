Wat heb ik genoten van Vals. Mel Wallis de Vries schrijft lekker vlot, maar ook ontzettend boeiend waardoor je maar één ding wil en dat is doorlezen! In rap tempo heb ik dan ook dit boek verslonden van haar.

Vier vriendinnen gaan met elkaar op vakantie in een huisje van Abby's ouders. Ieder heeft zo zijn eigen problemen, maar allemaal houden ze dit voor zich. In hoeverre ben je dan vriendinnen?

Het verhaal zakt nergens in en blijft tot het einde toe boeiend. De proloog begint erg sterk, daarna is het boek in 4 delen opgesplitst, waarbij ieder deel het verhaal verteld van een vriendin. De epiloog maakt het geheel helemaal af!