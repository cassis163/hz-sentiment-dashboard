Abby geniet in Chicago van haar losbandige en vrijgezelle leven als advocaat in milieurecht. Ver weg van haar geboorteplaats Barrens, dat ze tien jaar geleden de rug toekeerde. Wanneer Abby op een zaak gezet wordt wat onderzoek nodig heeft betreft illegale afvaldump in haar oude woonplaats, keert ze terug om het bedrijf Optimal Plastics goed te onderzoeken. Terug naar haar oude woonplaats, maar ook naar haar oude vrienden, klasgenoten en haar verleden. Er blijkt meer aan de hand te zijn dan het illegaal lozen van afvalstoffen, veel meer dan Abby voor mogelijk had gehouden...

"Life isn't like the Bible says it is. It isn't a choice between good and evil. It's about choosing which evils you can stand."

Bonfire begint traag en afstandelijk en houdt dit een hele poos vol. Pas tegen driekwart van het boek lijkt er verandering in deze toon te komen en vanaf daar komen er vele wendingen op je pad. Doordat het verhaal het mysterie zo traag onthult, is er voldoende ruimte voor diepte en lagen. Dit wordt benadrukt door regelmatige flashbacks en heeft tot gevolg dat het verhaal open en duidelijk is. Helaas blijft de diepgang wat steken bij Abby en stukken minder bij andere personages. Erg jammer, want door het trage verloop was er zeker meer ruimte voor diepgang geweest. Ritter kiest er echter voor om Abby uit te lichten en met Abby het bedrijf Optimal Plastics.

Dit debuut van Krysten Ritter leest fijn weg. De schrijfstijl is aangenaam. Vlot, recht door zee en af en toe lekker down-to-earth. De conversaties zijn niet zo heel diepgaand of bijzonder boeiend, maar toch maakt Ritter de lezer blij door op andere dingen in te gaan. In eerste instantie is er wat onduidelijkheid over het verhaal, maar de aangename wendingen zetten alles logisch op een rijtje, om uiteindelijk tot een nagelbijtend spannend slot te komen. Ook stelt Ritter de lezers niet teleur met mooie quotes, meer dan eenmalig zijn woorden tot mooie zinnen gevormd die ons even na laten denken.

"Strangers make you feel like family should be the most important thing. Blood is thicker than water, that kind of thing. How are you supposed to act when it's not?"

Leuk boek dat liefhebbers van verschillende genres zeer zeker zal vermaken.
Bonfire heeft me laten genieten en krijgt 3* van me.