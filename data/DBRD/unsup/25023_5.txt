Ryan is een kleine crimineel die nergens voor deugt. Hij heeft een schuld opgebouwd bij een hele grote crimineel die kennelijk heel slim uit handen van de politie kan blijven. Die crimineel Damon is echter meedogenloos en dus moet Ryan snel aan geld zien te komen. Hij vat het plan op iemand te ontvoeren en losgeld te eisen. Maar het loopt helemaal fout. Hij heeft zijn slachtoffer begraven en voor hij iets kan doen, wordt hij gearresteerd en verdwijnt achter de tralies. Ryan probeert het voorval te vergeten. Na enige tijd komt hij vrij. Een vrouw die hem geschreven heeft in de bajes gaat zich over hem ontfermen. Zij wil meer aar dat komt er niet van. Dan wordt de ex-vriendin van Ryan verkracht en mishandeld, en zijn moeder wordt ontvoerd. Dit kan geen toeval zijn en Ryan denkt dat Damon er achter zit.
Ryan krijgt steeds meer problemen en de man van zijn eerste slachtoffer kan de verdwijning van zijn vrouw niet loslaten. Hij krijgt een relatie maar het verloopt moeizaam.
Als Ryan inmiddels weet dat hij de vele schulden plus de torenhoge rente moet gaan terugbetalen, smeden hij en zijn vriendin Nora een plan en dat loopt weer helemaal mis.
Een prachtig geschreven thriller, waarvan haast elke bladzijde spanning belooft. Je wil het uitlezen maar met 478 pagina's gaat dat niet zo snel. Als je het uit hebt, is het jammer. Een besliste aanrader!
GH