Titel: Dagboek uit de rivier
Auteur: Frederik Baas
Uitgeverij: Ambo/Anthos
215 pagina's



Dagboek uit de rivier van Frederik Baas is een subtiele, ingenieuze thriller. Frederik Baas is een pseudoniem van Jan van Mersbergen, die eerder onder andere Naar de overkant van de nacht en De laatste ontsnapping schreef. Naar de overkant van de nacht werd genomineerd voor de Libris Literatuurprijs en won de BNG Nieuwe Literatuurprijs.

Na een aantal moeilijke jaren met haar man en een ingewikkelde scheiding kan het leven opnieuw beginnen voor Barbara. Samen met Rens, haar zoon van zeven, en haar nieuwe vriend Robbert gaat ze in de zomervakantie een weekje naar de Ardennen. Robbert is uitgever en een van zijn auteurs woont al jaren in deze streek en werkt daar aan zijn tweede roman. Zijn eerste was een overweldigend succes en dat legt een enorme druk op het maken van de tweede. Ze bezoeken hem en al snel ontstaat er vriendschap tussen de auteur en Barbara. Samen verzinnen ze een spel om Rens bezig te houden. Er is al jaren een meisje vermist in de streek en op basis van dat gegeven maken ze een spannende speurtocht. De speurtocht blijkt echter al snel in de richting van de werkelijkheid te wijzen...

Dagboek uit de rivier is een boek dat je oppakt en nadat je de eerste bladzijde hebt omgeslagen niet meer kan stoppen totdat je bij de laatste bladzijde bent aanbelandt.
De heerlijk schrijfstijl van Frederik als mede de korte hoofdstukken zorgen ervoor dat je mee stroomt als een blaadje in de rivier.
De personages zijn op eenvoudige wijze neergezet maar net genoeg om je te binden en waarbij de kleine jonge Rens een groot man is in het verhaal.

Frederik heeft met dit thrillerdebuut een mooi verhaal neergezet, waarin hij het kabbelende beekje weet om te zetten in een snel stromende rivier en de stroming ervoor zorgt dat je bij de juiste plek aankomt.


Plot. : 3,5
Schrijfstijl. :4,5
Originaliteit : 4
Psychologie : 3,5
Leesplezier : 4,5
Spanning. : 4

Ik geef ‘Dagboek uit de rivier’ 4 sterren