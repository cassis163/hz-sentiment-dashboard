"Fluwelen begeerte" is romantisch en een beetje erotisch, maar ook erg dramatisch. Ik raad dit boek aan iedereen aan. Ik heb het boek al een jaar of negen geleden gelezen, maar soms blader ik er nog doorheen en dan lees ik weer wat stukjes terug vanwege de mooie herinneringen. Voor mij is een goed boek waardevol. Daar kan ik écht van genieten. Je kunt dingen meemaken die je in je eigen leven nooit zullen overkomen en dat is zó fijn. Er gebeuren naast mooie, ook erg nare dingen in dit verhaal. Ik vind het spannend en interessant, een groot avontuur, en ik vind het leuk dat de verhalen van Sarah Waters zich in vroegere tijden afspelen. Zo speelt dit verhaal zich af in het Victoriaanse tijdperk. Sarah Waters is een ster in het beschrijven van die periode. Ik vind haar sowieso een sterke auteur. Ze schrijft op een boeiende, open manier. Ook kan ze grote, verrassende wendingen bedenken en het vertelperspectief op een fijne manier afwisselen. Ik ben fan! Vijf sterren!