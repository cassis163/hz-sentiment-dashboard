Dit verhaal gaat grotendeels over Maya, het containermeisje. Maya vluchtte weg uit Nepal omdat haar leven in gevaar liep. Ze was zwanger en is bevallen in het Sint-Pietersstation in Gent. Ze zoekt eerst onderdak bij Lara, de dochter van Maud. Maar daar is ze ook niet veilig dus verhuist ze naar Katia in Antwerpen.
Ondertussen komt Maud een oude studiegenoot tegen. Ze beleven weer leuke tijden samen maar dan komt Maud de afschuwelijke waarheid te weten.

In tegenstelling tot heel wat andere politiethrillers weet je hier al heel vroeg wie de dader/daders is/zijn. Je weet enkel niet hoe heel het spelletje in elkaar zit en dat maakt het toch nog spannend. Er komen ook originele elementen aan bod. Zo had ik nog nooit gehoord/gelezen van/over een irisscan. Blijkbaar bestaat dat ook al.

Waar ik ook van schrok, is de harde realiteit. We weten dat ze in het Verre Oosten het niet zo nauw nemen met de mensenrechten, maar dat het zo erg is (tot orgaanhandel toe) had ik me niet kunnen inbeelden. Afgrijselijk gewoon!

Over het algemeen is het een gesloten verhaal. De dader(s) is/zijn gevat, maar toch kan Belinda Aebi nog iets doen met bijvoorbeeld Maya.

Belinda Aebi heeft weer een leuk boek afgeleverd.