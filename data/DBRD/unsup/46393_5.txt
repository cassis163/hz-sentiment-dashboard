Reimer gaat stagelopen in Gouda bij een apotheker en hij heeft het daar in het gezin van deze apotheker naar zijn zin. Zij toekomst is eigenlijk al uitgestippeld. Hij zal net als zijn vader en overgrootvader apotheker worden. Maar als de pest uitbreekt en hij deze ter nauwer nood overleefd neemt hij zich voor om voor arts te gaan studeren.
Hij gaat naar Leiden waar hij niet echt aansluiting vindt bij de anderen studenten, op 1 jongen na, maar dat blijkt en grote fout te zijn.
Voor hij het doorheeft is hij aangemonsterd op het schip “de witte lelie” van de VOC. Hij weet zich nuttig te maken bij de chirurgijn en leert zo alsnog het vak van arts. Zijn roeping is om een medicijn te vinden tegen de pest en ook tegen andere ziektes die in die tijd vele slachtoffers maken. En kan hij zijn belofte aan de dochters van de apotheker waarmaken?
Reimer is een indrukwekkend levensverhaal over en jongeman tijdens het begin van de 17e eeuw. Er is veel aandacht voor de grote bekende en minder bekende geschiedenisfeiten uit die tijd zoals de tijd van de VOC en de oorlogen tussen de verschillende landen.
Als lezer duik je er echt in en Jaqueline Zirkzee houdt je op de hoogte van wat er afspeelt. Er komen verschillende onderwerpen voorbij zoals hoe mensen met elkaar omgingen, de rangen en standen, de armoe van het gewone volk en de rijkdom en de macht van organisaties zoals het VOC. Daarin schuilt altijd het gevaar dat je teveel in feiten en details verzandt en het saai wordt maar daar is hier totaal geen sprake van.
Er is ruimte voor Reimers ervaringen en gevoelens, met name rondom Hans die hem inwijdt in de Rozenkruisers. Hierdoor gaat Reimer wel nadenken over wetenschap tegenover religie en dat geeft het boek echt meer lagen en diepgang. Hij bespreekt dat ook met zijn leermeester. Boeiende stukken om te lezen.
Persoonlijk vond ik het heel erg bijzonder om te lezen over de studententijd in Leiden, hoe ze daar toen over het lichaam nadachten. Daar wil ik wel veel meer over lezen. Ook toen Reimer zijn eerste behandelingen uit ging voeren kon ik het boek niet meer wegleggen. Hij gaat op zoek naar hét medicijn tegen alle ziektes en roept daarbij de hulp in van de inlanders op de eilanden. Tegen alle gewoontes van de Hollanders daar in.
Reimer groeit in dit boek op van en 17 jarige verlegen apothekers leerling tot een zelfverzekerde chirurgijn die zijn eigen weg gaat….gelukkig met een open einde. Dit boek schreeuwt om en vervolg en ik wil het graag lezen!!