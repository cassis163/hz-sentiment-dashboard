Het is een heel apart boek! Christopher heeft een vorm van autisme en heeft daarom een hele andere kijk op de wereld. In het boek worden allerlei details beschreven, die ik nooit zou opmerken, maar hij wel. Meestal zijn het details die er echt niet toe doen, en dat klinkt saai, maar dat is het niet. Doordat zijn omgeving zo duidelijk wordt beschreven zie ik het allemaal voor me. Ook staan in het boek allerlei afbeeldingen: plattegronden, handschriften, voorbeelden van dingen die in het boek staan, etc. Wat ik nog wel het grappigste vind is dat de hoofdstukken niet van 1, 2, 3 gaan, maar het zijn alleen maar priemgetallen! 2, 3, 5, 7, 11, 13, 17, 19, 23, 29, etc.

Soms wordt het boek wel een beetje langdradig. Er is steeds een hoofdstuk dat over het verhaal gaat, en een hoofdstuk over wat Christopher bezighoudt. Hij houdt van Sherlock Holmes, dus er is een hoofdstuk dat daar helemaal over gaat. Dan wordt er een hele scène helemaal uitgeschreven. Tijdens school zit ik daar echt niet op te wachten, en ook een hoofdstuk over een wiskundige berekening waar niemand iets van snapt is niet erg boeiend. Maar toch vind ik het interessant om te lezen wat er omgaat in het hoofd van Christopher. Ook zijn de zinnen vaak heel erg lang, er staat dan wel vijf keer “and” in. Dat leest niet altijd even prettig, maar misschien laat dat wel zien hoeveel Christopher nadenkt over dingen, en dat alles een beetje door elkaar loopt.

Sommige acties worden heel droog beschreven, en daar kan je dan heel erg om lachen! Soms vind ik het ook wel een beetje sneu als ik bedenk dat Christopher best een lastig leven heeft, zeker na dé ontdekking die hij doet. Nadat hij dat geheim heeft ontrafeld weet hij niet hoe hij moet reageren, en dat vind ik dan zo zielig!

Dit is een heel apart boek: het is niet spannend, maar ook niet echt saai. Soms worden stukken te langdradig, maar dat is minder vaak dan je van tevoren denkt! Het is heel interessant om te lezen hoe anders Christophers kijk op de wereld is dan die van mij! Soms kun je om dit boek lachen, soms heb je enorm veel medelijden. Oftewel: mijn mening over dit boek is lastig te beschrijven! Ik raad het eigenlijk iedereen aan om te lezen, want het hangt denk ik niet allen af van je persoonlijkheid, maar van je mood af of je dit boek leuk gaat vinden. Je moet je aandacht erbij kunnen houden.