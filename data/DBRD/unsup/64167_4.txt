In dit verhaal kijk je mee in het leven van een jonge vrouw, die op de vlucht is. Ze moet uit de handen proberen te blijven van de man die haar jaren in zijn greep heeft gehad. Ze kan zichzelf niet meer zijn en moet steeds in de huid van een ander kruipen.

Af en toe komt er een krantenknipsel langs in het boek. Waar zij is geweest, vallen er dodelijke slachtoffers. Hebben deze iets met haar te maken? Je merkt dat ze enorm met zichzelf in de knoop zit. Ze kan het niet uitstaan dat mensen elkaar vreselijke dingen kunnen aandoen. Ze heeft zelf al zoveel meegemaakt. Het is bijna niet te geloven dat ze nog kan functioneren. Maar toch gaat ze ervoor: ze wil een normaal leven en vooral veiligheid. Als lezer gun je haar de rust die ze nodig heeft. Je kunt niet anders als meeleven. En je vraagt je af of jij zo zijn geworden, als jij zoâ€™n vreselijk verleden had. De mensen die dit soort dingen meemaken, blijken vaak doorzetters te zijn. Misschien wordt je dat dan ook wel? Het zet je echt tot nadenken. Wat is gerechtigheid? En wat zou jij doen om te overleven. En wie is er nu echt een monster in dit verhaal? Ik vind het altijd erg leuk om aan het denken gezet te worden als ik een thriller lees.

Psychologisch gezien dus echt een goed boek! Het mag van mij de naam psychologische thriller ook echt hebben!

De cover vind ik prachtig. Hij past echt goed bij het verhaal. Het hoofdpersonage is een Kameleon. Je kent haar niet. Maar je ziet haar ook niet ( daar doet ze haar uiterste best voor, om niet gezien te worden).

Dit boek was mijn eerste kennismaking met deze auteur. Maar ik kan nu al zeggen dat ik nog veel meer van haar wil lezen!

Dit is geen standaard thriller. Het is een origineel verhaal en ze werkt langzaam naar een hel goed plot toe. Het verhaal pakt je beet. Je moet weten hoe het in elkaar zit en wat er met deze vrouw is gebeurt! Het leest vlot, af en toe moet je er wel bijblijven omdat er stukjes uit het heden en verleden achter elkaar komen. Maar dat is goed te begrijpen. Er staan ook dagboekstukjes in, zo leer je het personage beter kennen. En je voelt nog meer met haar mee!

Ik geef het boek een dikke 8! Dat zijn dus 4****!