Een prachtig verhaal dat ik in één ruk heb uitgelezen. Ik weet niet veel van het lijden van het Koreaanse volk, maar na het lezen van "Pachinko" (Jin Min Lee) was ik ook heel nieuwsgierig naar dit boek. Dit boek gaat voornamelijk over de vrouwen van Korea. Wat een leed zij hebben moeten ondergaan en hoe zij dit jaren stil hebben gedragen.
Het was mooi om te lezen over de haenyeo op het eiland Jeju; over de sterke, trotse en onafhankelijke vrouwen. Het was akelig om te lezen hoe Hana als troostmeisje werd gebruikt, maar weer erg mooi als zij tenslotte bij een Mongoolse familie terecht komt. Haar zus Emi heeft ook een zwaar leven geleid. Zij heeft geleefd met de schaamte dat ze haar zus heeft laten meegaan, met de woede jegens haar echtgenoot en de afstandelijkheid naar haar kinderen.

Het boek heeft een bevredigend einde en daar houd ik wel van.