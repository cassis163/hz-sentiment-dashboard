De negen dagen van Rabbit Hayes


Wat een bijzonder mooi geschreven boek is dit. En hoewel het onderwerp zwaar is voelt het boek niet zo aan. Door de fijne schrijfstijl en de manier dat de schrijfster meerdere personages "aan het woord " laat, wordt het een compleet verhaal wat gebouwd wordt om de laatste negen dagen van Mia "Rabbit" Hayes heen. En hoewel de meerdere personages het verhaal compleet maken zorgt het in het begin van het verhaal ook voor de nodige verwarring.

Iedere personage neemt je mee in hun eigen gedachtes en herinneringen hierdoor leer je ze allemaal gedurende het boek steeds beter kennen. Het is mooi om te lezen hoe het verhaal van vroeger zich ontwikkeld naar het hier en nu. Hoe je leest dat broer en zus van close naar allebei gebroken van verdriet weer terug naar close met elkaar groeien. De schrijfster heeft tevens de verschillende manieren van rouw goed omschreven. Iedereen rouwt op zijn eigen manier en er is geen goed of fout hierin. De keuzes die in het leven gemaakt moeten worden hoe moeilijk ook komen ook heel even aan bod.

Dit boek was zowel mooi als emotioneel en ondanks dat ik de nodige keren een brok in mijn keel heb moeten wegslikken heb ik 'helaas' geen traantje weggepinkt. Maar ik moet dan ook wel eerlijk bekennen dat ik bij maar heel weinig boeken een traan heb gelaten.

Al met al is dit boek zeker een aanrader en zal het zowel een lach als misschien zelfs een traan op je gezicht doen laten verschijnen.