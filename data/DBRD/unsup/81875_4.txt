Een paar maanden terug heb ik al eens met dit boek in de handen gestaan maar door twijfel toch maar weer terug gelegd. Totdat een vriendin dit boek had gelezen en mij na het lezen van de laatste bladzijde direct appte dat dit boek echt iets voor mij is. Ik ben namelijk een enorme thriller liefhebber. Dus ik heb het boek gelijk gereserveerd bij de bibliotheek, ik hoefde gelukkig maar een week te wachten voordat ik hem op kon halen.Eenmaal begonnen in het boek kon het gewoon niet weg leggen, dit tot ergernis van mijn man en kinderen omdat ik de tijd vergat en zo dus te laat begon met koken. Het verhaal begon spannend en eindigde ook zo. Er worden telkens twee mensen ontvoerd die de keus krijgen, je moet de ander doden om hieruit te komen. De eerste dagen wachten de slachtoffers af, hopend om te worden bevrijd maar als de honger en dorst sterker wordt dan is de snelste de winnaar en kom dan vrij. Wat ik hier wel een minpuntje vond is dat ik miste hoe de ontvoerder de slachtoffers in de gaten hield, vaak zaten ze in een gesloten ruimte en werden vrijwel direct na de moord vrijgelaten. Daar heb ik dus mijn vraagtekens bij.Ook de rechercheur, Heleen Grace heeft zo haar donkere kanten en die worden ook op die manier in het boek beschreven, zo blijft ze een beetje de mysterieuze politie agent die ook haar geheimen heeft.In eerste instantie lijken de slachtoffers van de seriemoordenaar, hoewel die persoon zijn slachtoffers niet zelf om het leven brengt zo zien ze hem wel. Maar als blijkt dat er wel degelijk een link is tussen hen dan komen de geheimen van deze agent ook naar boven. Het plot was naar mijn idee toch nog onverwacht, je weet dat het allemaal met elkaar te maken maar toch kwam het als een verrassing.