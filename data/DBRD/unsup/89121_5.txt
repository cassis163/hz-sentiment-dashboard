Soms kom je boeken tegen waarvan je gelijk bij het begin weet: Ik ga dit boek geweldig vinden. ‘Als we elkaar terugzien’ van Kristin Harmel is zo’n boek. Van begin tot eind heb ik met volle teugen genoten van dit prachtige verhaal.

De combinatie van het verleden van Emily en haar reis in het leven van haar oma, maar ook de dingen die Emily moet verwerken zorgen ervoor dat je alleen maar wilt blijven lezen. Je nieuwsgierigheid wordt gelijk aan het begin van het verhaal gewekt en tot het einde blijft je die houden.

Ik kon me grotendeels inleven in Emily en had echt hetzelfde gedaan, ik ben nieuwsgierig en doe graag onderzoek naar dingen. Dit boek was dan ook echt op mijn lijf geschreven. Bij het einde heb ik echt wel even keihard zitten huilen, omdat alles zo mooi bij elkaar kwam, maar ook omdat het toch ook heel verdrietig was.

‘Als we elkaar terugzien’ heeft me van begin tot einde geraakt. Kristin Harmel heeft het verhaal zo goed opgezet, dat het niet gemaakt voelt maar meer dat Emily dit verhaal aan mij persoonlijk vertelde. Je kan je zo goed in haar inleven dat ze aan het eind van het boek bijna een vriendin van je is.

Kristin Harmel heeft me met ‘Als we elkaar terugzien’ een vriendin gegeven, een verhaal wat me van begin tot eind heeft geraakt en waarbij ik heel hard heb zitten huilen.