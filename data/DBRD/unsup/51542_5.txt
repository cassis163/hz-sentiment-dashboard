!In deze review komen spoilers en mijn ongezouten meningen in voor!
Review 8#

Jippie, ik heb het volgende e-book van MJ Arlidge weten te bemachtigen. Ik wordt nooit door zijn verhalen teleurgesteld. Ik hoop wel dat Schuitje varen wat langer is dan Alles in de wind. De voorkant is weer een typische MJ Arlidge voorkant.

Het verhaal:
De achttienjarige Helen Grace, net nieuw bij de politie, arriveert als eerste op de plek waar een dodelijk ongeluk heeft plaatsgevonden. Haar collega's zijn ervan overtuigd dat de dood van de jonge man een tragisch ongeluk was. Maar Helen is daar niet zo zeker van. Wie is hun mysterieuze slachtoffer? Waarom zou hij zijn leven riskeren door over een drukke weg te rennen? Waar rende hij voor weg? Een duister geheim is verborgen tussen de stille velden van Hampshire, een geheim dat Helen vastbesloten is te ontrafelen.
!Spoiler alert!
Dit verhaal speelt zich af voor Iene miene mutte. Helen is 18, stagiaire bij de verkeerspolitie en had blijkbaar toen al een liefde voor motoren. Daar bij de politie heeft ze te maken met seksistische opmerkingen, pesterijen, kleineringen enz. (die je normaal met stage of werk nooit moet accepteren. Altijd melden en werk van maken.) En dat allemaal wordt nog erger gemaakt door haar stagebegeleider McBain (die ik persoonlijk wel een klap zou willen verkopen) die haar de grond probeert in te boren.
Op een dag krijgt Helen een melding over een verkeersslachtoffer (dat later een illegaal blijkt te zijn), eenmaal aangekomen komt ze tot de conclusie dat hij voor de aanrijding al vreemde verwondingen had die duiden op mishandeling.
Na wat onderzoek en het vinden van bewijsmateriaal (zonder hulp van wie dan ook), mag Helen meewerken aan het binnenvallen van Manor Farm. Daar achtervolgt ze de eigenaar Raynor en arresteert hem. Na zijn arrestatie volgen er nog wat andere arrestaties op andere boerderijen, maar de vraag is steeds wie en waar is de mensenhandelaar?
Na een mislukte arrestatie bij de haven is het hele team terneergeslagen. Helen gaat op bezoek bij de ongelukkige automobilist Colin Patterson die de illegaal heeft aangereden, eenmaal daar vindt ze aanwijzingen die Patterson wel heel verdacht maken. Ding ding ding, hij is de mensenhandelaar die de illegaal expres had aangereden, zodat hij niets zou kunnen vertellen. Een achtervolging en gevecht later, arresteert Helen Patterson en is weer de held van het verhaal.

Serieus!? Hoe slecht zijn alle rechercheurs daar als een 18 jarige stagiaire de hele zaak oplost. Ze deed het helemaal in haar eentje. Alle anderen hadden net zo goed deze zaak aan haar kunnen geven en naar huis kunnen gaan, ze had het zo opgelost.
In dit verhaal vond ik de meeste mannelijke agenten maar zielig. Je afreageren op een stagiaire/toekomstige collega, omdat ze een vrouw is. Pfff, zielig (en omdat het me irriteerde, heeft MJ Arlidge het goed over te weten brengen.)
Toen Helen bij Patterson langs ging, kon je de link leggen met de aanwijzingen aan het begin van het boek. Je kon dus al heel snel raden wie het zou kunnen zijn.

Conclusie:
Ik heb genoten van weer een meesterwerk van de heer MJ Arlidge.
Fijn dat dit e-book langer was dan Alles in de wind en hoop dat dit exemplaar gebundeld gaat worden in een boek.

Cheen