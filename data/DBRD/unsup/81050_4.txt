LET OP: Deze recensie bevat spoilers van alle voorgaande boeken in de Grisha wereld van Leigh Bardugo. Het is dus noodzakelijk om eerst de andere boeken te lezen voor je aan King Of Scars begint. Dit omdat je anders aan het eind van het eerste hoofdstuk al vastloopt.

We hebben er even op moeten wachten, maar eindelijk was King Of Scars dan daar. Dit boek gaat over Nikolai, koning van Ravka, die zijn land probeert op te bouwen na het verslaan van de Duisterling. Alleen is hij zelf voor het leven getekend.

Korte inhoud
Nikolai Lantsov has always had a gift for the impossible. No one knows what he endured in his country's bloody civil war--and he intends to keep it that way. Now, as enemies gather at his weakened borders, the young king must find a way to refill Ravka's coffers, forge new alliances, and stop a rising threat to the once-great Grisha Army.

Traag begin
Het begin moest echt even op gang komen, ik vond het nogal traag. De perspectiefwisselingen zijn goed gelukt, zo leer je oude bekenden nog beter kennen. Ik begreep alleen niet waarom Nina in dit boek voorkomt, haar verhaal zou beter gepast hebben als een novella. Dit leidde nogal af van het eigenlijke verhaal over Nikolai waardoor ik daar weer helemaal uit was. Het verhaal van Nina is meer een vervolg op Kraai & Koninkrijk, want ze heeft het nog erg moeilijk met de dood van Mathias en is op een missie om iets aan jurda parem te doen. Dat paste totaal niet bij King Of Scars en dat is zonde. King Of Scars is namelijk meer een vervolg op Val & Verlossing, want veel elementen uit dat boek komen hierin terug.

Leugens en bedrog
Halverwege kwam eindelijk de vaart in het verhaal. Het verhaal werd vanaf daar gekenmerkt door gebeurtenissen die alles te maken hebben met leugens en bedrog. De oude heiligen kwamen weer naar voren. Met deze heiligen hebben we al eerder kennis gemaakt, in de Grisha trilogie. En dan dat einde, wauw. Echt, die zag ik niet aankomen.

Eén grote reünie
King Of scars is eigenlijk één grote reünie met oude bekenden uit zowel Ravka als Ketterdam. Dit is dus precies de reden waarom je niet zomaar in dit boek kunt duiken zonder de rest gelezen te hebben. Ook wordt er teruggegrepen naar gebeurtenissen uit de vorige boeken en komt Alina nog meerdere malen ter sprake.

Al met al krijgt King Of Scars van mij 4,5 sterren. Er gaat een halve ster af omdat ik het verhaal van Nina niet in dit boek vind passen en het begin wat traag op gang kwam.