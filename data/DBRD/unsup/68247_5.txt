Net als bij het vorige deel, weet iedere dertig-plusser wie de peinzende man op de cover van Het woord als gevoel van Marten Toonder is, ook al ontbreekt dit keer een heer van stand op de foto. Het is inderdaad Marten Toonder en over hem gaat ook dit deel. De heer Bommel is in dit deel overigens niet ver weg. Het blijkt dat Marten Toonder soms uit zijn naam sprak als het hem zo uitkwam zoals bijvoorbeeld in Feestrede waarin heer Bommel waarschuwt welke boeken je maar beter niet kan lezen en waarom niet en welke boeken je wel kan lezen en waarom je dat wel kan lezen. En ook in onder andere De nullijn in de economische praktijk heeft hij het woord aan heer Bommel waarin heer Bommel zijn ongezouten, humoristische mening geeft over de economie en de regering in 1977. Voor diegenen die 1977 bewust hebben meegemaakt, zal het herkenbaar zijn van hoe het toen was en zullen bepaalde namen bekend voor komen zoals bijvoorbeeld minister Den Uyl.
Vrees niet dat Marten Toonder in Het woord als gevoel alleen maar het woord gaf aan die heer van stand, hij heeft in zijn leven ook geregeld namens zichzelf gesproken en geschreven, maar je merkt wel dat sinds heer Bommel in zijn leven kwam, hij daarmee verbonden was en nooit meer echt losgelaten heeft ook al was hij al jarenlang gestopt met het tekenen van de strips van Tom Poes en heer Bommel.

Lees verder op https://surfingann.blogspot.com/2019/04/het-woord-als-gevoel-marten-toonder.html .