Opgesloten is het tweede boek van Belinda Bauer dat ik gelezen heb en opnieuw ben ik verrast over haar schrijfstijl en de manier waarop ze de sfeer en haar personages weergeeft.
Ook dit verhaal speelt zich af in Shipcott, een kleine, besloten dorpsgemeenschap waar iedereen elkaar kent.
Er wordt een bedlegerige vrouw vermoord in bed gevonden en aan Jonas Holly, de dorpsagent, de taak onderzoek te doen naar deze gruwelijke zaak.
Holly heeft er een zware taak aan, mede door het feit dat hij verantwoordelijk is voor de verzorging van zijn ernstig zieke vrouw, die in het laatste stadim van MS verkeert.
Holly heeft ervoor gekozen een baan te accepteren als politieagent in het dorp Shipcott, in plaats van een betere baan in de grote stad , om voor zijn zieke vrouw te kunnen blijven zorgen.
Na een tijdje wordt de zaak overgenomen door Marvel, een zeer botte politie inspecteur uit de grote stad, die het niet kan laten Holly te vernederen voor het oog van de dorpsbewoners.
Op een gegeven moment begint Holly dreigbriefjes te krijgen, verstuurd door een onbekende, die suggereert dat Holly wel eens de dader zou kunnen zijn.
Het blijkt, dat gebeurtenissen uit het verleden mogelijk met de gruwelijke gebeurtenissen uit het heden te maken zouden kunnen hebben.
Belinda Bauer beschrijft het verhaal knap, de spanning wordt langzaam opgebouwd tot er op het einde een toch nog verrassende ontknoping volgt.
Haar eerste boek - Rusteloos Land vond ik beter, 4 a 5 sterren waard, maar ook dit tweede boek heb ik met veel plezier gelezen en waardeer het toch nog met 3 sterren.