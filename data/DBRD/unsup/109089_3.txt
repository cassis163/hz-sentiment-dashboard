Wat een spannende titel! Dat dacht ik toen ik zag dit ik dit boek mocht lezen voor de boekenbingo. Het begint ook heel spannend. Er valt een stuk steen op de aarde en daarna is het ineens donker. Dit is raar want het is ochtend. Luuk en Hasna hebben het zien gebeuren. Iedereen wordt chagrijnig en Hasna en Luuk nemen het stuk steen mee en willen onderzoeken waar dit vandaan komt. Ze worden steeds dwars gezeten door meneer Benali van de sterrenkijkclub en door de politie. Je blijft tijdens het lezen bedenken wat het geheim van die steen en de donkerte is en het einde valt dan ook een beetje tegen. Ik verwachtte een spannende achtervolging en een goede uitleg van het geheim, maar die kwam niet.
Leuk dat dit boek is ontstaan door de 'het geheim van' wedstrijd. De tekeningen van Ivan en Ilia geven een completer beeld.

(50e boek voor boekenbingo 2016)