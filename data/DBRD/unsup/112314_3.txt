Op een dag komt Britt niet thuis van de turnles. Ze is ontvoerd, maar de ontvoerder laat niets van zich horen, er wordt geen losgeld gevraagd. Haar moeder is een alleenstaande moeder en uiteraard dodelijk ongerust. Haar vader zit in de gevangenis. Het verhaal wordt verteld vanuit het standpunt van Britt en van Lois, rechercheur die met haar zaak belast is. Net zoals in 'Aan niemand vertellen' kleurt Lois weer een beetje buiten de lijntjes.