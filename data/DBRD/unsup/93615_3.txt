In dit boek bespreekt Harari 21 lessen voor de 21ste eeuw. Waar hij in zijn vorige boeken sprak over het verleden het heden en de nabije toekomst schrijft hij hier over de wereld die er zou kunnen komen. In de eerste lessen legt hij AI, biotech en Infotech uit in zijn kenmerkende losse en toegankelijke schrijfstijl een genot om te lezen wat mij betreft. Vanaf circa les 15 begint hij echter flink af te dwalen en komen er uitgekauwde vergelijkingen betreffende: het fascisme, 1984 en het Nazisme voorbij de echte diepgang ontbreekt. Wat me wel erg aansprak was de mate waarop hij een bepaalde bewustwording inzake 'Big Data' bij mij teweeg brengt. Deze bewustwording maakt zijn zweverige hoofdstuk over meditatie bijna goed. Al met al een aardig boek om te lezen maar geen echte topper zoals Homo Deus.