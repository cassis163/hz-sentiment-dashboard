Kasper wordt een kip is een boek dat geschreven is door Sam Copeland, hij is geboren in Manchester en woont in Londen. Daarnaast zijn de illustraties getekend door Sarah Horne. Kasper wordt een kip is het eerste boek van Sam en heeft daarmee een geweldig debuut geschreven.

Kasper Verhoeven is een jongen van negen jaar, een jongen dat telkens weer opnieuw in een dier verandert. Vooral op momenten dat het het meest onhandig is. Maar waarom gebeurt dat? En wat kan Kasper daar aan doen? Dat gaat hij samen met zijn beste vrienden, Samir, Hogan en Flora. Maar er is ook iemand die alles probeert te dwarsbomen, dat is Dylan.

In het boek zijn voetnoten geschreven, deze hebben echter wel een hele leuke toevoeging. De grapjes staan er nog in uitgelicht en geven net dat beetje extra in het boek. Zeker voor kinderen is dit enorm leuk. De humor dat gebruikt wordt in het boek is dan ook hilarisch. Ik heb oprecht in een deuk gelegen door sommige opmerkingen en grapjes in het boek. Daar heeft de schrijver echt een feeling voor.

Flora is degene die met wetenschappelijke feitjes komt en een wetenschappelijk onderzoek wil starten naar Kasper, zodat hij niet meegenomen hoeft te worden door mannetjes in witte pakken. Maar dat kan natuurlijk niet zonder fouten gaan en brengt hilarische situaties met zich mee.

Vriendschap is belangrijk en zo ook in dit boek. Vertrouwen speelt een grote rol, maar ook gevoelens. De gevoelens die Kasper beleeft en hoe je daarmee om kunt gaan. Het is een mooie manier voor kinderen om te leren hoe ze met bepaalde situaties en emoties om kunnen gaan. Daarmee is dit boek een humoristisch, maar ook een erg leerzaam boek.

Dit boek is zeker een aanrader voor kinderen vanaf ongeveer 8 jaar. Het is een leerzaam boek, met veel humor en grapjes. Tijdens het lezen zal er een grote glimlach op je gezicht ontstaan. Ik beoordeel het boek dan ook met vijf sterren, aangezien ik er niets op aan te merken heb en me enorm heb vermaakt.