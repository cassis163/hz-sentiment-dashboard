In dit boek wordt elk hoofdstuk uit Ulixes van James Joyce besproken. De manier waarop Kees Tamboer dit gedaan geeft wat bagage mee voor degene die Ulixes willen lezen, zich willen voorbereiden op een trip naar Dublin of gewoon nieuwsgierig zijn.
Behalve de stadsplattegrondjes waarop te zien is waar de hoofdstukken zich afspelen is er ook informatie over de gebouwen die in Ulixes genoemd worden, sommigen bestaan nog steeds, al dan niet in hun oorspronkelijke functie.
Het boek is laagdrempelig geschreven, maar zeker niet oppervlakkig. Veel onderwerpen die worden aangestipt nodigen uit verdere informatie te zoeken.

Prachtig zijn de oude foto's die ter illustratie van de verhalen opgenomen zijn. Om een voorbeeld te noemen: De leeszaal van de National Library of Ireland. De bibliotheek is in hoofdstuk 9 van Ulixes het decor en is nog steeds te bezoeken.

Het laatste deel van het boek beschrijft de jeugd van James Joyce aan de hand van de vele huizen waar hij als kind gewoond heeft en geeft een goed beeld van de ellende waaraan de jonge James blootgesteld is, allemaal factoren die hem hebben doen besluiten zich af te keren van Ierland.