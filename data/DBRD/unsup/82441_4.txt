De flaptekst van het boek zorgt er al voor dat ik het MOET lezen omdat ik deel één en twee van Gaia al geweldig vond mocht ik deze natuurlijk niet missen!
Ik heb hoge verwachtingen van dit boek omdat deel één en twee al fantastisch waren!

Nadat in deel 1, Hart van glas Siem en Hester elkaar in een droom ontmoette en in het echte leven verliefd werden hebben ze veel mee gemaakt.
In deel 2, Hart van vuur werd Siem ontvoerd, en nam Hester de plaats in van Siem zijn zusje waardoor ze samen als beesten opgesloten zaten. Aan het eind van Hart van vuur willen Siem en Hester 1 week rust na wat er allemaal gebeurt is en om alles te verwerken. Echter mocht dit niet zo zijn want het avontuur laait al gauw weer op in Hart van smaragd.

Hart van smaragd wordt weer beleefd vanuit het perspectief van Hester. In dit deel komt de hele vriendengroep in actie om Sophia te beschermen voor de mutanten die zich op Rhodos schuil houden. Natuurlijk gaat dit niet zo soepel en makkelijk zoals ze hadden gehoopt. Want op het moment dat Mirella met Sophia naar het studenten huis komt waar Siem en Hester op dat moment verblijven wordt bekend dat de mutanten ze zijn gevolgd naar Nederland en de vader van Sophia al hebben gedood.

Siem, Hester en Mirella willen een eind maken aan deze mutanten en besluiten met ze alle naar Rhodos te gaan. Ze reizen in groepen zodat ze minder opvallen en ze de mutanten die in Nederland zijn om de tuin kunnen leiden. Helaas wanneer Hester en Siem bij Hester thuis zijn worden ze aangevallen en komt Hester haar moeder in het ziekenhuis te liggen.

De reis naar Rhodos gaat door, en wanneer Hester slaapt blijft ze in de droom kantine komen waar ze Lyssa ontmoet. Die probeert nog steeds te helpen en haar gerust te stellen. Want Lyssa heeft de gave van het zien en voelen van wanneer het goed komt en ze heeft er al die tijd nog niet 1 keer naast gezeten met maar voorspellingen.

Alle aanwijzingen die worden gegeven zijn ingepakt in raadsels waardoor je als lezer ook wordt geprikkeld mee te denken en het uit te puzzelen. Voor mij waren de raadsels net zo wazig als voor Hester dus kwamen we vrijwel gelijk op het juiste antwoord.

In dit boek staat reeds de liefde tussen Siem en Hester centraal en krijg je van Mirella haar kwetsbare zachtere kant te zien waardoor je haar beter kan en ook wilt begrijpen.
Lars komt bij deze reis weer helpen omdat hij ook wilt dat alles goed komt. Hij geeft veel om zijn vrienden en houd nog steeds heel veel van Hester.

Dit boek heeft me weer laten glimlachen maar ook weer verliefd gemaakt op Siem waardoor je Hester ook goed kan begrijpen. Het boek heeft voor mij ook aardig wat tranen laten rollen want er gebeuren toch wel verschrikkelijke dingen in dit verhaal.

Lang Verhaal Kort

Het slot deel van de Gaia trilogie laat je lachen en heel hard huilen. Het schrijfwerk van Miranda Peters is elk deel beter geworden en het verhaal blijft mij steeds boeien en echt mee slepen. je kan het niet neerleggen omdat je gewoon wilt weten hoe het verder gaat.
Haat voor mensen is sterk, maar een vriendschap zo sterk als in dit boek is uniek, zeker omdat er ook veel liefde voor elkaar is en niet alleen voor de koppeltjes in dit team.
Miranda heeft alle personages een plekje in mijn hart weten te geven en ik zou graag een spin of ervan lezen.