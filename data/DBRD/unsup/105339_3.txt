Evaluatie BOY 7 - Mirjam Mous


Ik heb erg genoten van het boek te herontdekken, enkele jaren geleden had ik het al eens gelezen maar nu ik het terug heb vastgenomen, ontdekte ik nieuwe details die me ervoor niet waren opgevallen. De zoektocht blijft spannend, en keer op keer neemt Mirjam Mous de lezer mee op een zoektocht naar antwoorden. Het verhaal wordt gedomineerd door de wie ben ik?-vraag van Sam, dit zorgt voor een onzekere sfeer vol raadsels en aanwijzingen die uiteindelijk worden opgelost. De spanning is constant aanwezig, en dit maakt het boek zo goed als thriller; de lezer wordt meegenomen en wordt pas losgelaten op het einde, wanneer het mysterie is opgelost. Zowel de opbouw als het thema van het boek (technologie, mysterie en zoektocht) maken dat Boy 7 een plezier is om te lezen voor jong en oud.
Over het algemeen is het boek realistisch geschreven, maar er zijn ook aspecten die minder geloofwaardig zijn, zoals het feit dat een puberende jongen een hele illegale organisatie kan ontmaskeren of de hoge technologie die gebruikt wordt. Dit doet een beetje afbreuk aan de spanning naar mijn gevoel. Wel is deze opmerking het enige minpuntje aan het boek.
Karel Berkhout verwoordt waarom het boek zo goed is - NRC Handelsblad (22/5/2009)- :
Boy 7 leunt vooral op de suspense. Maar die is dan ook top. Zo´n spanningsboog loopt bijvoorbeeld vanaf de scène waarin Boy 7 een achtervolger afschudt, via een wc, naar het moment waarop de benzine in de auto op dreigt te raken. Tussendoor zijn er kortere, net zo spannende scènes, met toespelingen op de actualiteit (hypotheekcrisis) en grapjes zoals de bowlingbaan die Big Lebowski blijkt te heten. Boy 7 is een toonbeeld van vakmanschap.