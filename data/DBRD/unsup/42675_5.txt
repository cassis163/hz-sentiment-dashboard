Suus heeft een zwaar ongeluk gehad, en is vanaf haar middel verlamd, ze accepteert moeilijk hulp, en is soms niet te genieten.
Dan is daar die ene therapeut die met nee geen genoegen neemt, en doorziet de ware aard van Suus.
Eigenlijk zat ik meteen al in het verhaal, door de norse opmerkingen van Suus naar Jacco toe ,en het niet willen accepteren wat er met haar allemaal aan de hand is, kreeg je niet alleen verdrietige maar ook erg leuke stukjes.
Jacco krijgt het voor elkaar om beetje bij beetje die muur af te breken, die Suus al jaren heeft opgebouwd.
Wat een geduld heeft die jongen, en wat een enorm groot hart. Ik ging van beide houden in het verhaal.
De erotische stukjes in het boek werden ondanks dat Suus geen gevoel had erg mooi beschreven, en het verleden van Suus maar ook van Jacco zijn aangrijpend en je voelt met hun mee.
Ik baalde dat het boek uit was, want ik had nog zoveel meer willen lezen.
Fijne schrijfstijl, en ik hoop dat deze schrijfster weer snel een nieuw boek uit gaat brengen. Aanrader!