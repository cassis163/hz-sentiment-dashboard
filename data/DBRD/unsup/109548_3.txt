Het eerste deel uit de Voor Altijd-serie was een aangename verrassing voor me. Het verhaal las als een Disney-sprookje, er zat veel humor in en ook de personages waren een pluspunt. Tegelijkertijd was het ook vrij voorspelbaar en inhoudelijk misschien niet al te sterk maar beide zaken konden de leespret niet verpesten.

Voor altijd geliefd loopt zonder hapering door. Het lijkt wel alsof de bladen die van de drukpers rolden gewoon abrupt werden doorgesneden en vervolgens in twee boeken werden gebonden in plaats van één. Nog steeds volgen we de perspectieven van zowel Flynn als Natalie. Dit keer is het echter Flynn die het startschot mag geven.

Alleen bleek al vrij snel dat in dit verhaal de humor die me erg aansprak in het eerste boek grotendeels vervangen werd door drama, een hoge dosis meligheid én vrijscènes. Dat ik op een bepaald moment las dat iemand een award kreeg voor zijn achterwerk, terwijl er toch wel degelijk acteerwerk stond, geeft al een beetje aan dat er heel veel erotische fragmenten in dit boek zitten. Daar ben ik niet persé tegen hoor, op voorwaarde dat het verhaal in zijn geheel me wel nog steeds aanspreekt.

...

Mijn volledige recensie kan je terugvinden op zwartraafje.be