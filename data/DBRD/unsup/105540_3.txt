In 1995 verscheen een nieuwe misdaadauteur met zijn boek Het vierkant van de wraak op de boekenmarkt. Nu, 15 jaar later, is Pieter Aspe de meest gelezen misdaadauteur in Vlaanderen en Nederland. Manteau, de uitgever van deze thrillerreeks, mocht in 2004 pronken met zijn nieuwe boek Tango. Ook in dit verhaal moet de eigenwijze inspecteur Van In weer op onderzoek. Bijgestaan door zijn team en door zijn vriendin Hannelore moet hij deze keer ook afrekenen met de maffia, die ook in Brugge neergestreken is.
Het verhaal gaat volgens mij over doorzettingsvermogen en vertrouwen. Tijdens zijn onderzoek krijgt Van In te maken met zo veel tegenslagen dat het hem praktisch onmogelijk wordt gemaakt om het tot een goed einde te brengen. Het is dan ook bewonderenswaardig te noemen dat hij keer op keer weet door te zetten en echt wel tot het uiterste gaat om zijn kinderen in goede gezondheid terug te brengen. Ook moet hij blindelings vertrouwen op zijn team en eveneens op zijn vrouw Hannelore. Vermits zijn kinderen betrokken zijn bij de zaak, wordt het voor hem soms moeilijk om logisch na te denken. Het is dan ook van groot belang dat hij op die momenten kan rekenen op de hulp die hij krijgt. Anderzijds mag hij ook weer niet te veel mensen in vertrouwen nemen, omdat een heel aantal hogere ambtenaren banden blijken te hebben met de maffia. Het wordt Van In misschien niet echt gemakkelijk gemaakt, maar hij wil moet en hij zal zijn kinderen weer veilig bij hem en Hannelore brengen.
Tot slot zou ik het boek Tango een 6,5 op 10 willen geven. Het verhaal sprak me zeker en vast wel aan, maar het duurt net iets te lang voor we aan de echte ontknoping komen. Omdat het zo lang duurde, had ik dan ook een zeer spannend einde verwacht. Dit spannende einde viel echter een beetje zwak uit. Ook de beschrijvingen die de auteur soms maakt, vind ik af en toe net iets te langdradig. Kort samengevat, een goed verhaal met hier en daar een iets te lange beschrijving en een veeleer matig einde.