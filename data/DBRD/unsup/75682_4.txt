Misschien zijn sommige aspecten in 'Tot op de bodem' wat ongeloofwaardig maar schrijfster Lisa Gardner verricht voor haar boeken terdege onderzoek dus stel dat, stel dat de geschiedenis van Nicky Frank waar zou zijn...wat dan?

Met korte zinnen als 'Ga ervandoor, ga ervandoor.' en ‘Vlucht en kijk niet om.’ of ‘pas op, pas op, pas op.’ blijft ze mij intrigeren en verbazen over het lot van Nicky Frank, de vrouw die een auto ongeluk overleefd en dringend vraagt op zoek te gaan naar Vero.

'Vero! Waar is Vero?'

Rechercheurs Wyatt Foster en Kevin Santos bijten zich vast in de geschiedenis van de vrouw als ze verbouwereerd vaststellen dat er meer te vertellen is over de gebeurtenissen die avond en nacht toen Nicky in haar luxe ‘Audi Q5 premium suv’, haar man en huis verliet.

Wie is Thomas, haar man? Wie is Vero, een kind, een jonge vrouw, is ze dood?

Gaandeweg wordt er meer duidelijk en komt er een angstaanjagende en ontstellende bekentenis van Nicky Frank.

'Maar hoe passen de puzzelstukjes in elkaar?'

Lisa Gardner houd mij met haar laconieke schrijfwijze in haar greep en ik kan niet anders dan bij haar blijven, ze neemt me mee 'Tot op de bodem'.

Het is een complex en onthutsend verhaal met een dramatisch einde, een verrassende, sterke thriller.