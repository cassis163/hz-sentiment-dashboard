Elin is een ietwat naïeve vrouw die denkt dat ze de hele wereld aankan. Zij is haar hele leven voorgelogen en gaat op zoek naar antwoorden. Ze maakt een eind aan haar relatie met Vincent en gooit het roer om. Wie zijn haar biologische ouders? Wat zijn de geheimen uit het verleden? Tante Will en tante Toos doen uitspraken die haar nog meer aan het twijfelen brengen. De band met Elin haar moeder verslechterd wanneer Elin niet door de muur van geheimen heen kan komen. Hoe dieper ze graaft hoe donkerder het wordt maar ze blijft tegen beter weten in toch door zoeken. Om aan antwoorden te komen gaat zij als sociotherapeut werken in een TBS-kliniek en komt daar op haar afdeling in aanraking met verschillende zware criminelen. Haar collega’s Jurgen en Siham maken dat ze zich al snel thuis voelt en hierdoor voelt Elin ruimte om verder op zoek te gaan. Zij leert haar bewoners en collega’s steeds beter kennen waardoor ze ook zichzelf steeds beter leert kennen en hierdoor wordt zij alleen meer vastberadener om verder te graven. Gaandeweg komt ze achter antwoorden maar dan blijkt dat ze zichzelf meer bloot moet geven dan ze wil en komt ze voor zeer moeilijke keuze’s te staan. Keuze’s die ze eigenlijk niet wil en kan maken…
Het verhaal verspringt regelmatig van heden naar verleden waardoor je goed na moet blijven denken. Dit maakt wel dat je je goed in kunt leven in Elin en snapt waarom zij doet zoals zij doet. Je voelt echt van mijlenver aankomen dat ze in de problemen gaat komen. Het zijn korte hoofdstukjes maar wel zodanig opgesteld dat ze je trickeren om door te lezen. Ogenschijnlijk onbelangrijke details komen uiteindelijk samen tot een spannend plot met een einde wat je totaal niet verwacht. Het verhaal is rauw, heeft onverwachte wendingen en zet je op het verkeerde been. Er zijn een aantal gebeurtenissen waar ik mijn vraagtekens bij zet maar dat maakt niet dat de spanning minder wordt. Het boek is harder dan de debuut-thriller van Ilse maar daarom zeker niet minder goed. Het leest makkelijk weg en grijpt je bij de strot. Heerlijk. Ook vind ik de beeldende vlinders erg mooi, heel bijzonder. Ik geef het boek dan ook 4,5 ****(*) sterren.