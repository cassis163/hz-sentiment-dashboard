Verloren grond is het debuut van Murat Isik en wát voor een debuut!

Verloren grond is een mooie en indrukwekkende familiegeschiedenis die zich afspeelt in het Turkse dorpje Sobyan, waar de twaalfjarige Mehmet en zijn familie woont.
Het gezin leeft van de inkomsten van het vee en de vader is de verhalenverteller van het dorp ,de mensen hangen aan zijn lippen als hij aan het vertellen gaat.
Nadat vader Selim een ongeluk heeft gehad besluit hij terug te keren naar zijn geboortedorp en verkoopt hij het vee.
Hij heeft plannen om daar op zijn eigen grond te gaan verbouwen,maar na al die jaren hebben dorpsbewoners bezit genomen van zijn land.
Ze worden niet met open armen ontvangen en er gebeuren vervelende dingen.
Murat Isik schrijft zo beeldend dat je je zelf in het dorp waant,de karakters van de personen worden erg goed weergegeven,je leeft met ze mee.
Ik vond het een héél boeiend verhaal,zou wel willen dat er een vervolg op kwam om te weten hoe het verder met de familie zou gaan.
Kijk in iedergeval uit naar zijn volgende boek.