Dit boek verdient alleen al een goede waardering vanwege de titel. Dat vond Agatha Christie zelf overigens ook, zoals ze één van de personages in dit boek laat zeggen:

'And that very same evening - that very same evening - Lord Edgware dies. Good title that, by the way. Lord Edgware Dies. Look well on a book stall.'

Verderop in het boek geeft Christie thrillerschrijvers nog even een lesje:

'One cannot be interested in crime without being interested in psychology. It is not the mere act of killing, it is what lies behind it that appeals to the expert.'

Dat is precies wat me aantrekt in de boeken van Christie. Ze probeert niet zo schokkend mogelijk te zijn met haar omschrijvingen van de moord, haar boeken draaien altijd om de dader en zijn of haar motief. Dat levert naar mijn mening betere boeken op dan verhalen waarin alles maar zo gruwelijk mogelijk moet zijn en het wie, wat, waar en waarom ondergeschikt is.

Dit boek heeft uiteenlopende personages (soms hilarische karikaturen, soms 'van vlees en bloed' waarvan je hoopt dat ze niets met de moord te maken hebben) en weer flink wat humor. Het einde zag ik niet aankomen. Prima boek, goede spanningsopbouw en vooral een fantastische titel.