Caitlin, ze is zielsgelukkig met haar vriend Steven, hij is alles wat ze altijd had willen hebben. Als ze met vriendinnen een paar dagen naar Londen vertrekt verbreekt hij de relatie. Ze is er kapot van en besluit impulsief om in Londen te blijven.

Max Jordan, acteur, charmeur hartenbreker. Als hij Caitlin ziet, weet hij we ze is, hij heeft haar eerder getroffen, maar of zij dat nog weet?

Als hun wegen elkaar kruisen brengt dat nogal wat te weeg. Beide zijn ze kwetsbaar en hebben een verleden. Twijfels zijn er in overvloed, maar een vriendschap is niet uitgesloten.
Caitlin wordt heen en weer getrokken in haar gevoelens en twijfels, zal zij in het reine komen met haar verleden en de juiste keuze maken?

Zoektocht terug is een prachtige roman, met echte mensen en vol mooie beschrijvingen van Londen en Cornwall.

De cover bepaald direct de sfeer, eb en vloed als tegenstrijdige gevoelens en de rotsen als symbool voor obstakels en zo goed passend bij het boek. Ook opvallend is de kleur, de diversiteit blauw en vooral het zeegroene element.

De kracht van het boek is het beschrijven van de personages en de dialogen in diverse situaties. Het is zo echt, zo reÃ«el alsof je er zelf bij bent. De twijfels en onzekerheden, maar ook de mooie momenten van groeien en ontdekken, het boek heeft het allemaal.

De korte hoofdstukken lezen prettig, Het is vooral het leven van Caitlin wat je als lezer volgt, maar ook aan Max wordt veel aandacht besteed.
Het einde brengt nog een twist, je hoopt op het beste voor Caitlin, maar wat als ze de verkeerde keuze maakt?

Een boek dat boeit vanaf het begin en je meeneemt in een herkenbare wereld van liefde en onzekerheid, met een prachtig einde om mee af te sluiten.