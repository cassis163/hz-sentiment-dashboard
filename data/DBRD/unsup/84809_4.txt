Het Genesis verhaal van Eva is hier verteld als, en gegoten in de vorm van een historische roman. Dat vond ik origineel en interessant, omdat er logica in het verhaal zit en de grove historische feiten kloppen met mijn gevoel. Ik geloof gewoon dat het werkelijk zo gegaan is met de bijbelverhalen van vroeger. Het verhaal start bij Eva’s vlucht van haar huis in de bergen terug naar haar geboorteplek. Haar oudste zoon Kaïn heeft haar jongste kind vermoord en ze moet met haar gevoel in het reine komen. Schuldgevoel, angst, verdriet en woede, alles wordt ontrafeld aan de hand van haar jeugdherinneringen die terugkeren bij het zien van het ‘lusthof’ waar zij van afstamt. Ze doet verrassende ontdekkingen en het lijkt er op dat ze Adam een handje in de liefde en zijn rouwproces moet helpen. Het boek Eva is een bijbelverhaal in een modern jasje. Zo vind ik de Bijbel voor ongelovigen, van Guus Kuijer ook zo’n mooie serie!