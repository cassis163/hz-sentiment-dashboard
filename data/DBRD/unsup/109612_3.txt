Dit is zo'n boek dat afschrikt. De omvang is niet direct uitnodigend of er moet 'tijd' aan je voeten liggen. Het is zo'n boek waarbij je een aanbeveling nodig hebt van iemand die je hoog hebt staan of zo'n boek waarbij iemand naar jouw mening erover vraagt. Zo'n boek dus. 757 Bladzijden. Zwaar, volle bladspiegel, kleine letter, dun papier (leve de ebookvariant).

Het boek begint spannend. Hup gelijk een mysterieuze moord.
Vandaar uit veel spinrag, veel zijwegen, veel kruispunten, veel beschrijvingen en aardig wat personages die je wel moet onthouden. Ze pakken op een of andere manier een draadje op in de loop van het verhaal. Het web komt ooit af. Dat verzeker ik je . Blijf nieuwsgierig. En dat lukt. Welk draadje knoopt zich waar aan vast en wat is nu de functie van een zijpad, van een gesponnen draad? De man die ooit Scott Murdoch heette, maar binnen de spionagewereld vele indentiteiten kende - het is zijn verhaal. Zijn presidentiÃ«le opdracht een ramp te voorkomen. Via zijn emoties volg je de wereld van de Saraceen die zichzelf de opdracht gaf in ieder geval Amerika te vernietigen. Scott, met als codenaam 'De Pelgrim' zit hem op de hielen, doorgrond de motivatie van de Saraceen, vindt zijn zwakke plek en wonderwel lost hij tijdens die spannende zoektocht de moord van het begin ook nog op. Zelf met nog meer bijvangst: het oplossen van nog een moord.

Zoals de titel van mijn kijk op de zaak doet vermoeden: ik vond het veel, regelmatig onwaarschijnlijk, maar knap geconstrueerd, onderhoudend en als je tijd hebt: het lezen waard. Zou overigens een zeer spannende serie opleveren als verfilming! Drie sterren is eigenlijk te weinig, maar vier vind ik dan weer te veel.