Een bakboek met uitsluitend bruikbare recepten, waar vind je dat nog?
Rutger van den Broek bewijst met deze bijbel dat het kan: modern, praktisch, met een receptuur die voor iedereen begrijpelijk is en met gebruikmaking van alom verkrijgbare ingrediënten.
Bakbenodigdheden, basisbakbegrippen en -technieken en basisrecepten worden helder uiteengezet. Wél doorlezen is mijn advies, ook als je alles al denkt te weten, want de tips en trucs van Rutger - in een afwijkende kleur gedrukt - zijn echt handig. Een mens is nooit te oud om (bij) te leren of nieuwe ideeën op te doen.

Er staan zo veel lekkere baksels in de Bakbijbel dat het moeilijk kiezen is waar te beginnen. Appel-notentaart? Ricottacake met blauwe bessen? Kokosbollen? Of toch pecannoten-karamelkoek? Ik heb nog niet besloten, maar dat er gebakken wordt is zeker. Kan ik meteen mijn nieuwe mixer inwijden.