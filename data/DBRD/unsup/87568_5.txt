Drarrie in de nacht' gaat over 4 jongeren die op straat ronddolen op zoek naar zichzelf, in een maatschappij die ze de rug hebben toegedraaid omdat deze er voor hen ook niet was. Een jongen met de naam Ayoub, net zoals in El Azzouzi's roman "Het schapenfeest", is de protagonist van het verhaal en door zijn ogen leer je dan ook de andere personages kennen. Soms lees je met een glimlach over hun streken, dan weer met grote teleurstelling. Het lukt hen niet op het rechte pad te blijven. En dan ... komt het échte Islamgeloof uit de lucht vallen als een redding. Het is nog wel de Vlaamse jongen die hierin 'het voorbeeld' [sic] stelt, en zijn Marokkaanse vrienden probeert te overtuigen hierin mee te gaan. In hoeverre hem dat lukt, lees je maar aan het einde van dit verhaal. Fikry El Azzouzi is één van de nieuwe Belgen die zijn wereld beschrijft in zijn eigen taal en hem mee vorm geeft in plaats van alles maar over hem heen te laten komen. Hij is tevens columnist en theatermaker en een naam om te onthouden. Weeral een nieuwe schrijver waarvan ik graag ander werk wil leren kennen.