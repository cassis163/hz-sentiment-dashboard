Het boek heeft een interessant en boeiend begin: de vondst van een lijk. Dat al een tijdje in het park ligt en er daardoor niet al te fraai meer uitziet. Bij zo'n begin kan een boek bij mij al gauw niet meer stuk. Het wekt dan altijd de indruk dat je wat kunt verwachten. Dat het spannend wordt. Hartendief heeft deze verwachting volkomen waargemaakt. De spanning die een goede thriller moet hebben, komt in het hele boek voor. En behalve dit, zijn er ook nog eens verrassende wendingen waar je niet op rekent. Dit alles zorgt ervoor dat Hartendief een goed en vlot leesbaar boek is geworden dat ik met veel plezier heb gelezen. Alleen is het jammer dat dit een vervolg is op Hartzeer, dat ik nog niet heb gelezen. Maar dat ligt meer aan mij dan aan Chelsea Cain.