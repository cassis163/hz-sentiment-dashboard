Over de eerste keren dat ik met Lockwood & Co op geestenjacht ging wil ik niet veel kwijt, deels om de identiteit van de slachtoffers te beschermen en deels omdat het zulke gruwelijke incidenten waren, maar in de eerste plaats omdat we er, op allerlei vernuftige manier, in zijn geslaagd om van al die zaken een bende te maken. Zo, ik heb het toegegeven! Niet één van die eerste zaken hebben we zo netjes afgerond als we hadden gewild. Ja, de Gruwel van Mortlake is verdreven, maar niet verder dan Richmond Park, waar de geest tot op de dag van vandaag rondwaart tussen de stille bomen. Ja, zowel het Grijze Spook van Aldgate en de entiteit die Rammelende Botjes werd genoemd zijn vernietigd, maar daar zijn wel nog diverse (en, denk ik nu, onnodige) sterfgevallen aan voorafgegaan. En wat betreft de sluipende schaduw die de jonge Mrs Andrews achtervolgde, en haar geestelijke gezondheid en roklengte in gevaar bracht, waar ze nu ook rondzwerft op deze wereld, het arme ding, daar volgt de schaduw ook. Wij, Lockwood en ik, liepen op die mistige herfstmiddag dan ook zeker niet met een onbesmette reputatie over het pad naar Sheen Road 62. (blz. 9)

Lucy werkt sinds kort bij Lockwood & Co. Dit is een kleine detectivebureau dat voor opdrachtgevers op zoek gaat naar spoken en geesten, Bezoekers genoemd, en ervoor zorgt dat ze worden vernietigd of opgesloten. Alleen mensen onder de 18 jaar kunnen deze Bezoekers zien. Als ze op jacht gaan naar een Bezoeker hebben ze van alles

Zoals Lucy in het begin van het boek verteld gaat het niet altijd goed met de opdrachten die Lockwood & Co uitvoert. Zo hadden ze pas een opdracht waarbij een deel van het huis waarin deze Bezoeker woonde afbrandde. De eigenaren van het huis willen hier een schadevergoeding voor, maar daar heeft Lockwood & Co geen geld voor. Zouden ze nu met hun werk moeten stoppen? Gelukkig krijgen ze een grote opdracht. Van een rijke fabrikant krijgen ze de opdracht om zijn buitenhuis geestvrij te maken. Hij vertelt dat er meerdere spoken en geesten in zijn huis wonen.

Lockwood & Co neemt de opdracht aan en een paar dagen later reizen ze naar dit spookhuis. Een team van een ander bureau heeft dit huis al eens bezocht en niet iedereen van dit team overleefde het. Lockwood, Lucy en George zijn ontzettend zenuwachtig, maar ze bereiden zich goed voor. Ze willen deze opdracht graag tot een goed einde brengen.

Zal het ze lukken om de geesten en spoken te verjagen? Kan Lockwood & Co blijven bestaan?

Lees de rest van mijn recensie op Ikvindlezenleuk