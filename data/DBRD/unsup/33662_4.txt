vlot geschreven debuut,Spoorloos is het debuut van de Ierse auteur Jane Casey. De Nederlandse Uitgeverij Anthos heeft een tweeboekendeal met haar gesloten. Momenteel woont Casey in Londen en werkt ze voor een kinderboekenuitgeverij.
Sinds het verschijnen van Spoorloos, wordt haar naam al in Ã©Ã©n adem genoemd met Simone van der Vlugt en Nicci French, een prestatie waar ze trots op mag zijn.
Wanneer de kleine Charlie wordt vermist, staat het leven van Sarah Finch en haar familie volledig op zijn kop. Nu, zestien jaar later, is Charlie nog steeds spoorloos. Sarah is lerares geworden en woont uit schuldgevoel nog steeds bij haar moeder, die alleen maar met Charlie bezig is. Zelfs zijn kinderkamer is nog helemaal intact.
Haar moeder is een lopend lijk; ze kijkt de hele dag tv zonder daadwerkelijk iets te zien en ze heeft de hele dag een fles drank aan haar lippen. Haar vader is jaren geleden overleden. Als op een zonnige dag de vader van Ã©Ã©n van Sarahs leerlingen treurig de klas binnenloopt om vervolgens mede te delen dat zijn dochter Jenny wordt vermist, staat het leven van Sarah opnieuw op zijn kop. Deze gebeurtenis voert haar terug naar de tijd die ze had willen vergeten. Vanaf die bewuste dag is de school een broedplaats voor journalisten.
Sarah is degene die het lijk van de vermoorde Jenny vindt tijdens het joggen, hierdoor gaat niet alleen alle media aandacht naar haar, maar ook de politie houdt haar vanaf dat moment nauwlettend in de gaten. Als de media er lucht van krijgt dat Sarah dicht betrokken is geweest bij de vermissing van twee kinderen, die van haar broertje Charlie en die van haar leerling Jenny, weet de politie niet meer waar ze het zoeken moet; is Sarah getuige, slachtoffer of verdachte?
Spoorloos is zeker een boek dat vergeleken kan worden met de boeken van Nicci French, al mist het wel een beetje het psychologische waar het schrijversduo zo bekend om staat.
Het verhaal is vlot en spannend geschreven. Mede hierdoor zijn de ruim vierhonderd paginaâ€™s zo uitgelezen. Hoofdpersonage Sarah Finch is een geloofwaardige, sterke vrouw die, net als ieder ander, wel eens dingen doet zonder erover na denken.
Het verhaal wisselt heden en verleden met elkaar af. Zowel vroeger als nu wordt een kind vermist, en dat onderwerp is de leidraad van het verhaal. De ontknoping doet een beetje afbreuk aan het sterke verhaal, maar komt wel geheel onverwacht. Spoorloos is zeer zeker een goed debuut, een heerlijke vrouwenthriller.