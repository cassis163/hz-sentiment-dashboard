Sofie is haar vader verloren en door verdriet is ze de weg kwijt. Ze weet zich geen raad met haar gevoelens en heeft ook het gevoel niet bij haar vrienden terecht te kunnen. Haar moeder heeft geen tijd voor haar, want die heeft het te druk met het zoeken naar de oorzaak van haar man's dood. Sofie kan haar verdriet goed kwijt bij haar leraar, Hugo. Hij geeft haar een luisterend oor, maar al snel worden zij verliefd op elkaar en loopt het uit de hand...

Ik moest even in het verhaal komen, maar het boek leest zoals ook de andere boeken van Martine Kamphuis als een trein. Als young adult thriller vind ik 'm zeker geslaagd!