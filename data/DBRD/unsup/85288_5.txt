Wat een prachtig poëtisch sprookje waarvan de schoonheid verdrievoudigd wordt door de prenten die zijn toegevoegd. Ik heb het twee keer gelezen + bekeken en ben zwaar onder de indruk. Alleen al de naam van de hoofdpersoon rolt als een pareltje over je tong ... Hervé Joncour uit het Zuid-Franse dorpje Lavilledieu. Spreek dat maar eens een paar keer hardop uit.
Het verhaal is simpel, hoewel met nog een aardig verrassende plotwending. De essentie is veel meer het vertellen van een verhaal. Da's meer dan geslaagd en dus ook een compliment voor de vertaler.
Dit is een boek om te hebben (mijn exemplaar is van de bib) om het zo nu en dan eens door te bladeren of te herlezen in een stil moment.