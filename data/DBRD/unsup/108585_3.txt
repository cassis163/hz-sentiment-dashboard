De Brexit heeft net plaatsgevonden, zes Eurocommissarissen worden ontvoerd en een trio bestaande uit een journaliste, de president van de Europese Unie en een onderhandelaar krijgen de taak om de Eurocommissarissen vrij te krijgen. Kunnen zij deze taak vervullen? Wie zit er achter de ontvoeringen? Europa, Rusland, Verenigde Staten, of toch een terroristische organisatie?

Een makkelijk en vlot te lezen boek. Het verhaal speelt in de huidige tijd en behandelt een actueel onderwerp. Dat maakt het verhaal boeiend. Nadeel is dat het boek is geschreven in de 'ik' vorm. Elk hoofdstuk wordt door een andere hoofdpersoon verteld. Het wordt daardoor verwarrend. Je moet steeds terugkijken naar de titel van het hoofdstuk om te kijken wie van de personages aan het woord is. Voor lezers uit Nederland is het af en toe wat lastig qua taal, omdat het boek duidelijk voor Vlamingen is geschreven. Je moet soms wat uitdrukkingen twee keer lezen om het goed te begrijpen.