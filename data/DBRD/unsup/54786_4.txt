Wanneer Bill een zigeunervrouw doodrijdt en ook nog eens onder een veroordeling uit komt, spreekt de vader van de vrouw een vloek over hem uit. Magerder. Bill weegt een goede 125 kilo en eerdere halfslachtige pogingen om af te vallen zijn niet gelukt. Nu begint hij af te vallen, ook al eet hij evenveel of zelfs nog meer. En het gaat snel, heel snel. Zijn vrouw denkt dat hij kanker heeft of dat er iets met zijn stofwisseling is, maar dat is het allemaal niet. In zijn hoofd hoort hij steeds weer die vervloeking.
Hij zoekt uit waar de zigeuners zijn en gaat ze achterna. Hij wil dat de oude zigeuner zijn vloek intrekt.
Uiteraard loopt het allemaal anders dan hij gepland had, helemaal anders en dit is toch weer een echte Stephen King.
Genoten, op een dag uitgelezen.