Rainie en Quincy hebben de zorg van Sharlah op zich genomen. Een meisje dat op heel jonge leeftijd een drama heeft meegemaakt waarin ze haar ouders heeft verloren.
Het gezin is samen met hond Luka gesteld op elkaar. Een mooi gezin waarin respect en elkaar ruimte geven belangrijk zijn.

Op een dag worden Quincy en Rainie opgeroepen om een dubbele moord op de Duvalls te onderzoeken. Wat volgt is een jacht op een moordenaar en de waarheid. Al snel blijkt dat ook de familie Duvall een pleegkind heeft, en dit is niemand minder dan Telly, de uit het oog verloren broer van Sharlah.
Telly is door het verleden hoofdverdachte nummer 1 en heeft zo zijn eigen doelen om te behalen.
Wat volgt is een goed omschreven jacht op de dader en de waarheid. Tussendoor wordt ook steeds meer duidelijk over de verschrikkelijk ervaring van Sharlah en Telly. Waardoor eens te meer blijkt dat niets is wat het lijkt.

Achter je is een goed geschreven verhaal met een interessant plot en sterke personages. De onderlinge band is sterk en geloofwaardig. Enkele gebeurtenissen zijn dat niet, maar in dit verhaal stoort dat totaal niet.

Lisa Gardner heeft mij in ieder geval laten zien dat ze een prettige schrijfstijl heeft. Wat mij betreft een schrijfster om meer van te lezen.