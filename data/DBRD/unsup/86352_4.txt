Een echte chicklit en voor een chicklit een betere in zijn soort.
Het boek gaat over Zoe en Ed, die al erg jong een relatie hebben gekregen en uiteindelijk met elkaar zijn getrouwd. Op dit moment bevindt hun huwelijk zich in zwaar vaarwater en hebben ze ruzie gehad op de ochtend voordat Ed naar zijn werk vertrekt. Die ochtend verongelukt Ed en heeft Zoe voor altijd spijt…..’
De rest van het boek laat je een kijkje in het leven van Zoe en Ed zien, de hoofdrolspelers maken een goede ontwikkeling door en je ziet hoe hun leven verloopt, met alle lastige worstelingen.
Wat goed is dat er wordt verwoord, dat kinderen krijgen geen vanzelfsprekendheid is en dat kinderloosheid een groot stempel op je huwelijk kan geven. Het boek blijft niet oppervlakkig, maar gaat de diepte in.
Dit was mijn eerste boek van Clare Swatman, in de toekomst zullen er vast meer volgen.