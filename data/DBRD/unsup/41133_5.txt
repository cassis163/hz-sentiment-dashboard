Het verhaal gaat over Marguerite Caine. Haar ouders zijn wereldberoemde wetenschappers. Ze hebben de vuurvogel uitgevonden: een apparaat waarmee je tussen verschillende dimensies kunt reizen en het lichaam kunt overnemen van je andere ik in een parallel universum. Haar vader wordt vermoord door hun onderzoeksassistent Paul, die naar een andere dimensie is gevlucht. Ze twijfel geen moment en gaat achter hem. Ze komt verschillende versies van Paul tegen en gaat daardoor steeds meer in zijn onschuld geloven.

Toen ik de achterkant van het boek had gelezen was ik al helemaal verkocht. Ik wist gewoon zeker dat ik het een geweldig boek ging vinden. Gelukkig ben ik alles behalve teleurgesteld: het was een geweldig verhaal. Ik vond het super interessant om telkens over een andere dimensie te lezen. Vooral keizerlijk Rusland was mijn favoriet. Dit boek is al vanaf het begin super pakkend. Ik kon dit boek niet wegleggen, het was zo goed! Ik vond de schrijfstijl van Gray erg fijn. Ik kan niet wachten op het vervolg 'Tienduizend hemels boven jou' die 23 augustus verschijnt. Het is nu al een van mijn favoriete boeken van 2016!