Dit boek vertelt het indringend levensverhaal van William Stoner, geboren aan het einde van de 19de eeuw als zoon van een arme boerenfamilie. Zijn vader laat hem naar de landbouwschool gaan, maar uiteindelijk kiest hij voor een Engelse literatuuropleiding. Hij wijdt zijn volledig leven aan taal en letterkunde als docent aan een universiteit.
Eigenlijk is Stoner een zielig persoon, die tekortschiet in zijn carrière maar ook in de liefde.
Ik heb dit boek dikwijls aan mij laten voorbijgaan, omdat de korte inhoud mij niet echt aansprak. Toch heb ik het gedownload en op slechts 3 dagen was het boek uit. Het is een traag verhaal, geen spanning maar toch zo mooi en subliem geschreven.
Niet alleen Stoner is een triestig en saai persoon, maar ook zijn echtgenote en bij beiden ontbreekt het liefdesgevoel en toch proberen ze hun volledige leven bij elkaar te blijven met alle ups en downs. Alle personages worden zo mooi getekend, dat je de indruk krijgt om ze persoonlijk te kennen.
Een aanrader voor iedereen, die een mooi verhaal weet te appreciëren!