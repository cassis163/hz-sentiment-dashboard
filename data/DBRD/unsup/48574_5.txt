De laatste van ons.

Het verhaal begint in 1969 in Manhattan. Werner Zilch, een geadopteerde jongeman, is met zijn zakenpartner en beste vriend Marcus aan het lunchen als hij zijn vrouw van zijn leven tegenkomt. Haar naam is Rebecca en ze krijgen een onstuimige relatie.
Daarna wordt je meegenomen naar Duitsland in 1945. De oorlog is bijna voorbij en de moeder van Werner raakt zwaargewond bij een bombardement, zij is op dat moment in verwachting van Werner.
In het noodhospitaal komt Werner ter wereld en overlijd zijn moeder vlak na de geboorte. Haar laatste worden waren: "Hij heet Werner, Werner Zilch. Verander zijn naam niet, hij is de laatste van ons."

Als Rebecca op,een gegeven moment Werner voorstelt aan haar ouders, schrikt haar moeder zo van Werner en verwijst zij hem naar het verleden. Na deze avond is Rebecca ook van de aardbodem verdwenen. Werner wil er alles aan doen om Rebecca terug te krijgen, maar hiervoor moet hij ook terug gaan naar het verleden en zijn eigen afkomst. Afwisselend wordt je meegenomen van Manhattan 1971-1972 en Duitsland 1943-1945 en valt alles op zijn plek.
Een prachtig indrukwekkend verhaal waarin de gruwelijkheden van de oorlog duidelijk naar voor komen en de impact die het heeft gehad op de slachtoffers en hun naasten in hun verdere leven.

Ik heb dit boek in een ruk uitgelezen en het is nog lang in mijn hoofd blijven hangen. Ik vond de afwisseling van het heden en verleden erg prettig lezen omdat je daardoor ook blijft doorlezen, je wilt weten hoe het afloopt en erachter komen wat zich in het verleden heeft afgespeeld.