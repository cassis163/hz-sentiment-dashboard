Oma Elise heeft 20 jaar geleden zelfmoord gepleegd, hoewel haar lichaam nooit is gevonden. Sylvie, haar dochter heeft een radioprogramma en krijgt tijdens een uitzending telefoon van een luisteraar die doet doorschijnen dat Elise nog leeft. Josje, het blinde dochtertje van Sylvie beweert dat oma Elise 's nachts bij haar op bezoek komt.
Sinds de zelfmoord van Elise krijgt haar vader elke week telefoon waar nooit iets gezegd wordt. Ook hij is ervan overtuigd dat Elise nog leeft. Er gebeuren nog meer rare dingen...
Sylvie en Josje gaan in behandeling bij Kathleen om alle gebeurtenissen te verwerken.
Wat is er aan de hand? Leeft Elise nog of niet?
Kathleen heeft het in haar priv√©leven ook niet makkelijk, een oude bekende duikt op en dit heeft vele gevolgen.
De vragen stapelen zich hoofdstuk na hoofdstuk op, pas helemaal op het einde vallen de puzzelstukjes op zijn plaats.
Elk hoofdstuk is afwisselend geschreven vanuit het zichtspunt van verschillende personages, wat maakt dat je wil blijven doorlezen. Aan het begin van elk hoofdstuk staat wie aan de beurt is, daardoor wordt het nooit ingewikkeld.
Een goede mix van spanning, verdriet, hoop, dit alles overgoten met een scheut romantiek. Kortom, dit boek heeft alles wat het moet hebben.
Well done Anja Feliers