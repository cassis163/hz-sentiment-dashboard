(Recensie komt oorspronkelijk hiervandaan: https://nlboekenrecensies.wordpress.com/bella-italia-suzanne-vermeer/)

Bella Italia – Suzanne Vermeer

Hans en Petra besluiten met hun elfjarige zoon Niels te gaan kamperen aan het Gardameer in Italië. Niels maakt er snel vrienden en trekt veel met hen op. Totdat hij op een avond niet op de afgesproken tijd terug is. Hans gaat ongerust op zoek en doet een verschrikkelijke ontdekking. In de bosjes vindt hij het lichaam van een jongen. Niels zit er vlakbij, in shock. Omdat de vermoedelijke dader na een achtervolging door Hans in het Gardameer verdronken is, beschouwt de politie de zaak snel als afgerond. Thuisgekomen gaan ze met Niels naar een psychologe, omdat hij nog steeds niet over de gebeurtenissen kan praten. Wat is er die avond toch gebeurd? Een paar maanden later horen ze dat er in hetzelfde gebied weer een moord is gepleegd. Ze worden gevraagd om voor het politieonderzoek naar Italië te komen. Dat hadden ze beter niet kunnen doen…

Hans en Petra besluiten dit jaar om samen met hun zoon Niels naar het Gardameer te gaan. Hun zoon Niels maakt snel vrienden waar hij mee omgaat op de camping. Hans en Petra trekken op met een ander gezin, de zoon van dat gezin gaat ook om met Niels. Als Niels en hij op stap zijn, gaan Hans en Petra even wat drinken bij hun buren op de camping.

Hans maakt zich soms wat zorgen, omdat Niels soms wat later thuiskomt als ze hadden afgesproken, wat hem een onprettig gevoel geeft.

Als op een dag Niels na een half uur na de afgesproken tijd nog steeds niet thuis is, besluit Hans op zoek te gaan naar hun zoon. De andere vrienden waarmee Niels optrok, zeiden dat Niels samen met een vriendje nog wat wilden doen, maar toch vertrouwd Hans het niet helemaal.

Als Hans later zijn zoon vindt in de bosjes, naast het lichaam van zijn vriendje, schrikt hij natuurlijk heel erg. Een zwerver die op dat moment dicht bij de jongens was, wordt gespot door Hans die een achtervolging inzet. Hij jaagt de man de zee in, waardoor hij verdrinkt. Echter is het nog steeds niet opgelost, wat de zwerver was niet de moordenaar.

Een paar maanden later wordt gevraagd of ze voor het politieonderzoek toch terug kunnen komen naar het Gardameer. Hans en Petra twijfelen heel erg, omdat ze bang zijn dat dit heftige gevolgen kan hebben voor Niels. Niels zegt echter dat het wel gaat.

Alleen weten Hans en Petra niet dat ze een grote fout gemaakt hebben om terug te gaan naar het Gardameer…

Het boek Bella Italia van Suzanne Vermeer, is een boek wat je lekker kan lezen in de zomer, want naar mijn idee is het echt een summerread. Sommige hoofdstukken waren wel wat moeilijker door te komen, omdat daar vrijwel niks gebeurde, wat het saai maakte.

Behalve dan die moeilijk doorkomende hoofdstukken, leest het boek in totaal wel goed weg. Dat maakt het juist een summerread, plus het feit dat het zich natuurlijk afspeelt op een vakantie bestemming.

Het boek was ook weer wat anders, want in veel van dit soort boeken, wordt juist het kind van de ouders vermoord. Dit gebeurde niet bij dit boek, waardoor het weer wat anders werd.

Ook is er in het begin een hoop onduidelijkheid wat betreft de moordenaar, hierdoor wordt het boek niet voorspellend, wat het natuurlijk veel leuker maakt!

Dit boek raad ik zeker aan, vooral omdat het echt een summerread is en het natuurlijk zomer is!

Ik geef het boek 3.5/5 sterren.