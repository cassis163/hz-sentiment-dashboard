Het eerste deel van het boek heet : Het thuisfront. Met een armoedige Londense volkswijk als decor schetst Stefan Brijs het leven kort voor en na het uitbreken van WO 1. Weer eens wat anders dan in de meeste Nederlandstalige literatuur, waarin vooral Vlaanderen aandacht krijgt. Dat is in het tweede deel aan de beurt: Het westfront. Voor het gehele boek geldt, dat de personages goed uitgewerkt zijn, dat het psychologisch sterk in elkaar zit en dat het verhaal tot de laatste bladzijde van dit dikke boek spannend blijft. Alle ellende die voortkomt uit een oorlog komen aan bod en dat is veel meer dan wat er op het slagveld gebeurt.
.........
Niet alles kan hier beschreven worden voor wie het zelf nog lezen wil. Maar ik kan zonder overdrijven zeggen dat ik 509 pagina's lang een spannend en psychologisch goed opgebouwd verhaal heb gelezen. Met waardevolle historische achtergronden die ik nog niet kende. En waarin de kracht van vriendschap, liefde en trouw een grote rol is toebedeeld. Net als die van hoop, verdriet en gemis. En dat alles in een prettige schrijfstijl die je vlot door het verhaal loodst.

Wil je mijn uitgebreide recensie lezen? Zie dan: http://mijnboekenkast.blogspot.nl/2016/03/stefan-brijs-post-voor-mevrouw-bromley.html