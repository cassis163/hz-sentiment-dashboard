De zoon van Oscar verongelukt en Oscar is er van overtuigd dat hij weet wie het ongeval heeft veroorzaakt. Bij de politie vindt hij geen gerechtigheid en daarom neemt Oscar de zaak in eigen handen. Hij laat zich leiden door woede en wraak en gaat daarin wel erg ver. Hij kwetst en misbruikt personen die hem eigenlijk toch wel dierbaar zijn. Als lezer heb je zowel sympathie als onbegrip voor Oscar zijn daden. Toch knap van de schrijver dat hij de lezer zo'n dubbel gevoel kan meegeven! Maar heel het verhaal draait ook om de verwerking van het verlies van zijn zoon.

Het verhaal is goed opgebouwd. Door de flashbacks in het begin van het verhaal kan de lezer de situatie goed schetsen. Ook de nevenpersonages zijn goed verweven in het verhaal.

'De juiste man' is vlot leesbaar, aangename schrijfstijl! Zowel de kaft als de korte inhoud beloven een spannende thriller. 'De juiste man' is het tweede boek geschreven door Max van Olden. Het verhaal speelt zich voornamelijk af in de wereld van de advocatuur, maar er werden geen moeilijke termen en begrippen gebruikt.