De stem van Suzanna Esther vertelt het verhaal van Lisa, Maarten en Hans. Lisa is de dochter van een zakenman en zij werkt samen met Maarten op dezelfde afdeling. Hans is de projectleider die desondanks hij juist zijn ontslag heeft gekregen, toch nog probeert te sjoemelen door middel van een nieuw project waarbij hij Lisa wel kan gebruiken.
Maarten is een eenzaat die vrij onopgemerkt zijn dagen slijt op zijn job. Bij toeval begint een stem hem te zeggen wat hij moet doen. Dit verandert hem van schuchtere kerel tot een open, modebewuste kerel die goedlachs is maar voornamelijk ook zorgzaam, met name dan voor Lisa.
Op een gegeven avond verdwijnt Hans van de aardbodem en komt het verhaal in een hogere versnelling terecht waarbij iedereen wel iets te verbergen heeft.
Met De Stem heeft deze auteur een onderhoudende roman neergezet. Spanning is niet heel erg hoog maar dit wordt goedgemaakt door de verwikkelingen en de nodige dosis humor die de stem aan de dag legt.
Vlot geschreven met de nodige twists, korte hoofdstukken waarbij duidelijk aangegeven wordt welke persoon aan het woord is, is De stem zeker een geslaagde roman.