Liefdesverhaal over een jonge, aantrekkelijke weduwe die door omstandigheden terechtkomt in Delft en door haar schildertalent een rol zal spelen bij het ontstaan van Delfts Blauw porselein. Dit was voor mij het eerste boek van Simone van der Vlugt, dus ik wist niet wat ik moest verwachten. Ze schrijft mooi, maar de verhaallijn in dit boek vond ik eerlijk gezegd een beetje simplistisch, en meer iets voor jong volwassenen. Sommige gebeurtenissen zijn een beetje kort door de bocht, maar het biedt de lezer wel wat leuke weetjes over het ontstaan van Delfts blauw en leest soepel weg.