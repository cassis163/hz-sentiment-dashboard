‘Koudvuur’ Cilla & Rolf Börjlind
Als groot fan van de serie Springvloed, waarvan seizoen 2 nu te zien is, was ik heel benieuwd naar de boeken van Börjlind. Toen thrillzone een leesclub ging houden van dit boek heb ik me ook gelijk ingeschreven en ik heb geen spijt.

Inmiddels al een stuk verder dan seizoen 2 (naar boek 2 uit de serie) had ik al een plaatje bij de figuren in het boek en voelden ze al vertrouwd. Misschien dat dat helpt. Tom Stilton is in Thailand samen met Luna op retraite in Thailand. Hij dreigt, zoals al wel vaker is gebeurd, weer weg te zakkken, steeds dieper wetende dat dit kan leiden tot een psychose. Luna heeft contact met Mette, politiecommissaris, inmiddels met pensioen. Zij heeft wel een idee om Tom aan het werk te zetten en uitdaging te bieden zodat hij uit die put komt. Daarnaast speelt de verhaallijn van Olivia, die een moordaanslag onderzoekt. Uiteindelijk wordt iemand opgepakt en veroordeeld maar het zit Olivia en ook Mette, die vlak voor ze met pensioen ging aan deze zaak heeft gewerkt, niet lekker. Er lijkt iets niet te kloppen. De ontknoping zorgt er voor dat de verhaallijn van Thailand en Zweden samen komen.

Het was een heerlijk boek, in het rustige tempo dat zo kenmerkend is voor Scandinavië. De verhaalstijl is volkomen uniek naar mijn mening. Korte zinnen waarin bevestigd wordt gegeven op het voorafgaande. “Dat moet Olivia zijn” en kort daarna “Dat was zo”. Het is meeslepend geschreven maar niet nagelbijtend spannend en dat hoeft ook niet hierbij.
Het boek is net zo goed, zo niet beter dan de serie omdat je nog een terug kan bladeren of kan stoppen om na te denken en dat is bij een serie compleet anders. Het boek krijgt daarom 4 sterren en ik hoop nog lang te mogen genieten van Börjlind!