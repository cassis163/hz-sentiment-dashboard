Recensie Voorlopers, met dank aan Hebban voor het mogen deelnemen aan de Leesclub.

Ik ben iemand die hoofdzakelijk thrillers leest. Young Adults zijn niet nieuw voor mij, maar het is niet het genre dat ik als eerste zal kiezen. Nu heb ik Voorlopers gelezen en ik vond het boek GEWELDIG !

Het gaat over een vijftienjarig meisje genaamd Emma die anders is als alle andere kinderen. Ondanks dat ze een goede relatie heeft met haar moeder, haar kleine broertje Sam en een beste vriendin Madelief, voelt ze zich een buitenbeentje en wordt ze ook gepest. Op een dag komt zij Philana tegen en krijgt ze de kans meer over haarzelf en haar vader te weten te komen.
Ze vertrekt samen met Philana naar een bergdorp in Frankrijk waar allemaal andere Voorlopers een bestaan hebben opgebouwd.
Inclusief haar vader die haar, haar moeder en haar broertje twee jaar geleden heeft verlaten omdat hij zich niet meer thuis voelde tussen de ''gewone'' mensen.
Emma vindt hier antwoorden op een hoop vragen en raakt verzeild in een spannend avontuur.

Je zit meteen in het verhaal en het wordt lastig deze los te laten. Emma en haar vrienden hielden mij bezig. Ik leefde erg mee met de personages. Met name met Emma die echt een persoonlijke verandering doormaakt. Dit verhaal kwam zo realistisch over. Echt topwerk !

Ik kan het eenieder aanraden die bekend is in de wereld van YA maar ook aan degene die graag kennis wil maken met dit genre.

Tot mijn grote opluchting las ik dat er een tweede deel aankomt!
Deze zal ik dan ook zeer zeker lezen.

Vijf sterren voor Voorlopers.