Nikkie Zeevenslooten is een meisje van dertien jaar oud. Haar leven is zo gewoon als het maar kan zijn. Ze ontvlucht haar alledaagse leven door middel van haar schetsboek.
De volwassenen in haar leven, behandelen haar als een klein kind. Daar heeft ze een hekel aan!
Op een dag gaat ze een dagje met haar vader mee naar zijn werk. Hij werkt bij de gemeente.
Ze vlucht al snel weg naar een rustig plekje, waar ze niet kan worden gestoord.
Ze ziet daar iets gebeuren wat absoluut onmogelijk is! Als ze erachter komt dat ze op een heksenwaag zit, prikkelt dat haar interesse. Ze gaat naar het museum met een heksenwaag om meer informatie te vinden. Vanaf dat moment verandert haar leven in een nachtmerrie. Ze komt in een wereld terecht van heksen die kotervlees eten. En zij is de volgende op het menu. De barones van deze wereld achter de sluiers is dol op ‘de wilde jacht’. Geen een enkel kind heeft dat ooit overleefd. Wat er met die kinderen gebeurt? De antwoorden zijn te vinden op het landgoed van Koterije, waar de barones woont. Het woord heks vinden ze trouwens akelig. Ze zijn Nornir, een volk wat al heel lang bestaat. Ze bestaan al sinds de heksenvervolging honderden jaren geleden.
Het boek leest heel vlot. De prachtige illustraties geven je een goed beeld! Er zijn landkaarten en schetsen van Nikkie toegevoegd aan het boek.
Ik heb het boek in een ruk uitgelezen. Het einde vraagt om meer!
4,5 sterren...aangezien ik geen 4,5 kan aanvinken...Zet ik het op 5 sterren...Want 4 is te weinig;-) Een ruime 9 in cijfers!
Waarom die halve ster? Omdat het verhaal van mij meteen door had mogen gaan;-) Ik wil meer!