Mijn mening

Wat een serie is Lucinda Riley aan het schrijven! Na elk deel denk ik dat het niet beter kan, maar toch weet ze me weer te verrassen. Wat het moeilijker maakt om sterren te geven, aangezien het vorige boek ( Storm ) al 5 sterren van mij heeft gekregen.

Waar ik het meest enthousiast van word in deze boeken is de combinatie van het heden en het verleden. Alle zussen hebben een link met een bekende gebeurtenis of persoon uit de geschiedenis. Deze verhalen worden goed uitgewerkt en spreken zeer tot te verbeelding.

Star is de stille van de zussen, als ze niet hoeft te praten zal ze het ook zeker niet doen. Daardoor leeft ze al jaren als schaduw van zus CeCe. Het wordt tijd om haar eigen identiteit te ontdekken en te ontwikkelen. Door de informatie die ze van Pa Salt heeft gekregen na zijn dood, gaat ze stapje voor stapje op pad. Op weg naar zelfstandigheid?

Ik ben dol op Groot BrittaniÃ« en vind het dus extra leuk dat dit boek zich concentreert in dit land. De beschrijvingen van het landschap, het Engelse karakter van de inwoners, simpelweg genieten. Ik waande me echt in het land. Zowel in het heden als het verleden.

Leuk detail blijf ik vinden dat de zussen uit eerdere boeken, met hun verhaal, ook een rol spelen. De zussen die nog niet aan bod zijn gekomen, komen wel voorbij, maar meer zijdelings. Maar als je de vorige boeken hebt gelezen is de herkenning leuk!

De boeken lijken maar beter en beter te worden en ik kan niet wachten tot het volgende deel: Parel.

Toch weer 5 sterren, iets anders is gewoon niet mogelijk!