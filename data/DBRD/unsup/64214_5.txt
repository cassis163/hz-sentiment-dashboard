‘Kristallen hart’ van Cocky van Dijk is een mustread! Het is een fantasierijk, spannend, meeslepend, origineel boek, waarvan ik van begin tot eind genoten heb. Wat maakt dit boek tot een mustread?
Om te beginnen is dat het spanningsveld tussen het individu en de groep. Dit thema speelt voor vier personages op verschillende wijze een belangrijke rol. Dit zorgt voor een bijzondere dynamiek tussen deze personages. Het levert niet alleen ontroerende situaties op, maar ook spannende! Door de perfecte afwisseling tussen deze twee, wil je alleen maar doorlezen.
Daarnaast is de ontwikkeling van het wisselkind weergaloos beschreven. Met een angstaanjagende subtiliteit beschrijft Cocky van Dijk hoe het wisselkind zijn ware aard ontdekt en de tweestrijd die dit proces oplevert. Een subliem, origineel, duister onderdeel van het verhaal
Verder zijn de draken in het boek geweldig: krachtig, kwetsbaar en daardoor geloofwaardig. Iedere draak in het verhaal is op zijn/haar manier een aanwezig bv. door leeftijd, persoonlijkheid of grootte, maar allemaal hebben ze ook mentaal of fysiek een kwetsbare plek en deze combinatie maakt hen voor mij geloofwaardig en sympathiek als personage. En dat geldt voor alle draken.
Als laatste wil ik kort stilstaan bij de interactie tussen de personages en de omgeving. Vloeibaar water is een symbool dat verwijst naar emoties, gevoelens, intuïtie, waardoor ijs een stagnatie of vastzitten hierin betekent. En hoe dit overeenkomt met de situatie waarin enkele personages (en een draak) zich bevinden is geweldig.
Kortom, de combinatie van de thematiek, geweldige draken en originele ontwikkeling van het wisselkind maken voor mij dit boek tot een mustread!