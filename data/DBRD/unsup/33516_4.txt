In een kleine stad aan de Adriatische kust was nooit veel veranderd. Totdat postbode Andrej, die al jaren stiekem enveloppen open stoomt, de buitenechtelijke relatie van Josip ontdekt en hem daarmee chanteert. Op zijn beurt ontdekt Josip de werkwijze van de postbode en besluit hij Adrej terug te chanteren. Op de achtergrond sluimert de beginnende oorlog in Joegoslavi—ë en mannelijke dorpsgenoten delen hun niet altijd even correcte gevoelens op het plaatselijke terras. Maar er blijft een zekere mate van begrip. De mannen chanteren elkaar onderling, zonder het van elkaar te weten. Er ontstaat een vorm van vriendschap en steeds wordt overwogen te stoppen met de ander te chanteren, maar tegelijkertijd vinden de mannen een nieuw argument om de chantage in stand te houden. Door de oorlog echter verandert het leven van beide mannen drastisch. Met toegankelijk en direct taalgebruik, loodst Driessen twee mannen hun leven door, waarbij actie en reactie zich door omstandigheden op een verrassende manier afwisselen. De soms wat abrupte gebeurtenissen leiden tot beslissingen van Josip en Adrej, die je soms niet voor mogelijk houdt, maar achteraf steeds wel kan begrijpen. En de Pelikaan? Die reist ieder seizoen weer van Afrika naar het Noorden en terug.