Het is 19 jaar later en Harry Potter is inmiddels vader van drie kinderen. Hij werkt als ambtenaar bij het ministerie van Toverkunst. Toch blijft het verleden hem achtervolgen.

Alle drie zijn kinderen gaan naar Zweinstein. De jongste zoon Albus heeft het moeilijk op school door de bekendheid van zijn vader. De band tussen vader en zoon is niet heel erg best.

Albus en zijn vriend Scorpius Malfidus, komen erachter dat bij het ministerie van Toverkunst een tijdverdrijver is verstopt. Ze willen deze hebben zodat ze Carlo Kannewasser weer tot leven kunnen wekken. Want hij is 25 jaar geleden omgekomen tijdens het Toverschool Toernooi toen Harry nog op school zat.

Het verleden is nog niet klaar met Harry Potter...


Het boek is in een toneelversie geschreven. Gelukkig wen je snel aan deze schrijfstijl en vlieg je zo door het boek heen. In het boek staan dialogen met korte beschrijvingen van situaties. Helaas wordt er weinig om de dialogen heen verteld, bijvoorbeeld over gevoelens of de omgeving.

Wel moet je de vorige delen hebben gelezen om het verhaal goed te kunnen begrijpen. Want er komen veel personages en verhaallijnen in terug.

Geweldig spannend boek met de nodige magie. Dit boek kan mooi op de plank naast mijn andere Harry Potter boeken.