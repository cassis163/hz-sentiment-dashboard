Een lekkere spannende thriller, die uitnodigt om in 1 keer uitgelezen te worden.
Een hoofdpersonage dat veel sympathie oproept, een boef van wie de slechtheid afdruipt en een kruimeldief die voor erger behoed wordt. Behalve deze personages staat ook een bloeiende liefde centraal.
Buiten het verhaal om stel je jezelf wel even de vraag of het maken van regen werkelijkheid kan worden en of dat dan een goed ding zou zijn. Net als in het boek blijft die vraag moeilijk te beantwoorden.
Ik heb het met veel plezier gelezen. Niet hoogdravend maar gewoon om je lekker in te verliezen.