P.C. Cast - Godin bij vergissing, (Partholon Trilogie, deel 1)

Stel je eens voor, dat je van de het ene moment naar het andere ineens van wereld kunt ruilen.
Dit overkomt de zeer humorvolle lerares engels Shannon Parker. Ze komt op een veiling een vaas tegen die haar niet zomaar aantrekt. Als ze besluit de vaas te kopen, begint haar nieuwe leven.
Van Oklahoma naar Partholon is echt een grote verandering. Ze komt in een wereld terecht waar centauren de normaalste zaak van de wereld zijn. Oh, ja en zij zelf word aangezien voor een Godin. De geliefde van Epona. Ze wordt wakker en bevindt zich meteen in een vreemde situatie. Haar toekomstig echtgenoot blijkt namelijk half paard, half mens te zijn. Wat moet ze daar nu in vredesnaam mee? Voor ze het weet moet ze ten strijde trekken tegen Fomorianen. Dat zijn vampierachtige wezens die bijna niet te verslaan zijn. Ze moet ze wel verslaan, anders is er geen leven meer voor haar en alle andere vrouwen in deze prachtige wereld. Er zijn geen autoâ€™s, geen computers en geen lastige leerlingen. Wel mist ze bepaalde dingen als haar auto, maar dat is snel over als ze haar mooie merrie Epi leert kennen. Ze moppert wat af, maar dat is echt geweldige humor. Veel zelfspot en grappen die hier op aarde inslaan als een bom, maar die ze in Partholon niet echt begrijpen. Ik heb echt een heleboel keer de tranen uit mijn ogen moeten vegen om de humor in dit boek. Ook zit er toch wel een aardig groot stuk romantiek in. Veel spanning en humor ten volle!
Een dikke aanrader, ik ben blij dat de andere 2 delen al klaar liggen. Die zal ik niet lang kunnen weerstaan. Heerlijk boek, leest gewoon snel, ookal is het ruim 600 blz dik. Leest als een speer op volle snelheid! Verdiende 5 sterren***** omdat ik het niet weg kon leggen en het gewoon spannend was van begin tot het einde!