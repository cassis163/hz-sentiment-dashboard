Het is dat Simon Beckett over voldoende schrijverskwaliteit beschikt, anders zou 'Niets blijft verborgen' van mij een onvoldoende (**) krijgen. Gebrek aan spanning, kromme verhaallijnen, toevalligheiden, Bouquetreeksachtige tafereeltjes, rommelig, kortom weinig boeiend. Trouwens, ook qua schrijfstijl blijft dit boek achter bij de voorgaande drie in de reeks. Veel dubbelingen, herhalingen, waarbij je denkt 'ja, nou weten we het wel'. Daarnaast laat ook de vertaling nu en dan weer te wensen over.
Ondanks het zouteloze verhaal weet Beckett de lezer bij de les te houden. Dat is een kwaliteit op zich, daarmee toont hij zijn klasse aan. Laten we hopen dat de auteur zich in deel 5, 'Watergraf', weer van zijn beste kant laat zien!

[spanning 2, plot 2, schrijfstijl 3, leesplezier 3, originaliteit 3, psychologie 2]