"Een nieuw meisje in de klas zet de vriendschap van Froekje en Mies onder druk. Kan Tessa hun nieuwe vriendin worden of drijft ze hen juist uit elkaar?
En wat is eigenlijk haar relatie met Kasper, de pestkop van de school? "

In Gemeen Spel leer je Froekje en Mies kennen doordat je leest door hun eigen perspectief. Per hoofdstuk staat een tekening van het hoofd van een van de meisjes, zo kun je makkelijk zien in wiens hoofd je zit in het hoofdstuk. Heel fijn dat de hoofdstukken afwisselend zijn van lengte, soms 2 bladzijden, soms 5. Froekje en Mies zijn beste vriendinnen, totdat Tessa in de klas komt. Tessa komt van een andere school en werd op haar oude school gepest. Dat wil Tessa nu anders aanpakken. Hoe ze dat doet, dat lees je in het boek ;-) Ook leer je Kasper kennen, de pestkop van Froekje en Mies. Hij kent Tessa wel, maar hoe goed?

De tekst is heel herkenbaar voor kinderen van de leeftijd van groep 5. Wat er in de klas gebeurt, wat er op het schoolplein gebeurt, allemaal herkenbare situaties. Op moeilijke momenten maken Froekje en Mies bepaalde keuzes, sommige pakken niet goed uit. Hoe ze dat dan weer oplossen is zeker leerzaam voor de lezer.

Ik kijk uit naar het volgende deel! Ben heel benieuwd naar de avonturen op het Scoutingkamp.