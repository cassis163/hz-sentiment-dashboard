Met haar thrillerdebuut bewijst van den Berg dat ze, naast feuilletons, in staat is om een 351 pagina’s dikker thriller af te leveren die prettig leest. Met de proloog komt er direct enige spanning in het verhaal, doordat je gelijk zicht krijgt op de nare herinnering zonder precies te weten wie er allemaal betrokken zijn. Personage Joy is kunstenares en onderweg om beroemd te worden, terwijl ze moet dealen met haar herinneringen en de wraak die ze daarvoor wil nemen. Partner Stefan vervuld een kleine maar belangrijke rol doordat hij jachtevenementen organiseert en daarmee de link is naar het milieu waarin Joy zich zal moeten begeven. Een andere belangrijke persoon is Annechien, die zowel op privé al zakelijk vlak zichzelf aan het herontdekken is. Van den Berg heeft interessante karakters neergezet, zeker de dames zijn de moeite waard om te leren kennen. Het plot van Joy zit goed in elkaar en door de wendingen in het verhaal wordt krijg je als lezer met regelmaat niet datgene wat je verwacht. De spanningsboog blijft echter wel wat laag voor een thriller, ook al zijn er wel een aantal pieken waarmee van den Berg de lezer wakker houdt. Joy is een goed thrillerdebuut, maar laat zeker ook ruimte voor van den Berg om groei te laten zien in volgende boeken.