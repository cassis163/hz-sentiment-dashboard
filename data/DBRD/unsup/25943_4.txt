‘Echt Sanne’ is het negende deel over Sanne en haar vrienden en familie. IHet zijn heerlijke verhalen om te lezen, waarin voor vrijwel iedereen een vorm van herkenning voorkomt.

De personages zijn leuk en levensecht; je sluit ze gewoon in je hart. Ook al komen er af en toe nieuwe personen voorbij, gelukkig blijft de vaste kern intact. Twee van mijn favorieten zijn Daan en Abel. Zij zijn leuk, grappig en dol op Sanne. Als Sanne met hen op pad is, gebeurt er bijna altijd iets bijzonders. Tijdens het lezen zie ik hen helemaal voor me. Een verhaal zo levensecht schrijven, krijgt niet elke auteur bij mij voor elkaar.

In ‘Echt Sanne’ komt Sanne in een diep dal terecht. Als lezer leef je ontzettend met haar mee. Van den Berg heeft deze periode uit Sannes leven heel geloofwaardig beschreven.