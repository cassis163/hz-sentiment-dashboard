Internationale bekendheid geniet Peter Robinson evenals zijn alter ego Alan Banks. Inmiddels heeft deze in Canada wonende maar in Engeland geboren auteur zeventien (inmiddels achttien) interessante verhalen rond zijn protagonist geschreven en allemaal met evenveel succes. Dwaalspoor is het voorlaatste verschenen avontuur dat zich deels afspeelt in Estland. Ook zijn jarenlange collega Annie Cabbot krijgt in dit avontuur een niet onbelangrijk rol toebedeeld. Inspecteur Allan Banks kan weer volledig aan de bak als Lorraine Jenson het lichaam vindt van Bill Quint. Quint is een van de agenten in het team van Banks. Om die reden krijgt hij inspecteur Joanna Passero van Interne Zaken aan zijn zijde die is belast met het interne onderzoek. Tijdens dat onderzoek wordt al snel een relatie gevonden met een zes jaar eerder verdwenen jong meisje, Rachel Hewitt. Als even later ook nog het stoffelijk overschot van een journalist wordt gevonden is het Banks volledig duidelijk. Quint en de journalist hebben samen aan de zaak van Rachel Hewitt gewerkt dus zal de zaak opgelost zijn als de verdwijningszaak wordt opgelost. Het onderzoek kan beginnen_. Het is als thuiskomen of als een warm bad stappen, zo lezen de boeken van Peter Robinson. In een sterk tot de verbeelding sprekende stijl weeft hij zijn verhalen van losse draadjes tot een homogeen geheel. Met bijna filmische beschrijvingen van mensen en omgevingen gebruikt hij alle voorhanden kleuren die tot zijn beschikking staan en levert hiermee een kleurrijk geheel af. Altijd heerlijk om te lezen en met kort Banks aan te lopen in zijn zoektocht naar het kwaad. Want dat is wat de lezer wil, zelf een keertje in de huid van deze opvallende inspecteur kruipen. Eindoordeel: 4 sterren Spanning: 4 sterren Plot: 3 sterren Leesplezier: 4 sterren Schrijfstijl: 4 sterren Originaliteit: 3 sterren Psychologie: 4 sterren