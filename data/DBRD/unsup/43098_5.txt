Patricia Rodiers is een undercoveragente en heeft de taak om tijdens een blind date een seriemoordenaar te ontmaskeren. Als de blauwogige man voor haar zit, strook dit niet met het beeld dat ze van de dader heeft…Hij kan het gewoon niet zijn. Ze gaat op haar gevoel af en blaast alles af. Ze neemt het gezichtsverlies tegenover haar korps voor lief. Maar dan krijgt ze een email , die niet mis is… “als je had gedacht dat ik een aantrekkelijke vrouw zoals jij zomaar zou laten gaan, dan heb je het goed mis” staat er…zit ze er dan toch naast? Hoe weet de dader dat zij hem wil ontmaskeren? Patricia wil weten wie deze man is, ze heeft ook een prive reden om dat te doen en ze is erop gebrand hem te pakken.
Het karakter van Patricia komt goed naar voren, waardoor je je goed kan inleven in haar situatie. Ook de karakters van de andere personages zijn goed uitgewerkt. Je kan je zelfs in de dader inleven, omdat de schijfster hem goed beschrijft qua karakter.
Je leest het verhaal vanuit verschillende personages, die van de dader en die van Paticia zijn wel de belangrijkste. Het verhaal leest vlot en is vanaf het eerste moment spannend. Die spanning is het hele verhaal voelbaar.. je kan het boek maar moeilijk wegleggen. Het thema is erg actueel ,internetdating en de gevaren die daar aan kleven. Je moet weten waarom de dader op online dating sites naar slachtoffers zoekt, wat doet hij met ze, is er een verband in werkwijze? Wie zitten er allemaal op zo’n site? De vragen worden allemaal beantwoord in de loop van het verhaal, steeds meer stukjes vallen op zijn plek. De opbouw naar het plot is zeer goed en de ontknoping is meer dan verrassend te noemen. Ik ben een paar flink op het verkeerd been gezet.
Dit is een goed thriller met voldoende spanning, het verhaal is geen moment saai of traag. Ik hoop dat de schrijfster meer boeken gaat schrijven met Paticia en haar team, dat is me goed bevallen.