Dit boek heb ik met veel plezier en interesse gelezen!
Zelf heb ik het prikkelbaar darmsyndroom dus toen ik Giulia Enders bij RTL Late Night langs zag komen dacht ik: `dat boek wil ik lezen!´
Ze schrijft ook over de prikkelbare darm; hoe darmen de hersenen beïnvloeden, over de nervus vagus (de belangrijkste zenuw van de darm naar de hersenen) en ...nou ja het gaat te ver de inhoud van dit boek te beschrijven. Maar ik vond een stuk erkenning voor mijn darmziekte!

Het is een boek om te leren en je te verwonderen. Ik kreeg nog meer respect voor mijn lichaam en alles wat daarbinnen in de darmen gebeurd inclusief de bacteriën (darmmicrobiota). Ook het stuk over pro, pre en antibiotica vond ik boeiend. Evenals over slechte bacteriën als salmonella en toxoplasma gondii en wat goede hygiëne inhoudt.

Niet alles was nieuw voor me omdat ik hier al langer mee bezig ben maar het stimuleerde mij om er nog meer over te willen weten. Haar schrijfstijl is toegankelijk en met humor, de tekeningentjes zijn grappig gemaakt en ondersteunen de tekst.
Een aanrader!