Rory de Raaf is een jongen die samen met zijn moeder en oudere broer in een gewoon huis woont, in een gewone straat. Maar eigenlijk is het niet zo gewoon want Rory, moet je weten, is eigenlijk een detective. Hij heeft een echte speurdersneus en die heeft hij hard nodig want hij wil er achter komen waar zijn vader is gebleven. Op zijn speurtocht blijkt er toch genoeg in de straat aan de hand, een vervelende straatjongen, een vage buurman, iemand die de boel lijkt te vergiftigen, genoeg om als detective te gaan onderzoeken. Ondertussen moet zijn grote broer steeds zeggen dat hij geen detective is en gelooft zijn moeder hem ook niet altijd. Maar ondanks dat geeft Rory niet op en gaat gewoon door.

Een leuk formaat, knalgele cover en de illustraties van Ralph Lazar zijn aan de ene kant eenvoudig maar aan de andere kant spreken ze wel aan. Op de eerste plaats dacht ik daar gaan we weer, weer een van de vele graphic novels Omdat kinderen ze bijna opeten verschijnen er heel veel op het moment en is er ook veel van hetzelfde.

Gelukkig is dat bij Rory de Raaf niet zo. Het is origineel en leuk om te lezen. Het zou geschikt zijn voor zeven jaar en ouder zowel voor jongens als meisjes. Gezien de weinige tekst in verschillende vormen en de vele illustraties klopt dit wel. Er zitten geen moeilijke woorden in. Voor de wat oudere kinderen zal het al snel te makkelijk zijn maar ze kunnen er zeker een paar uurtjes leesplezier aan beleven. Het verhaal bevat namelijk ook de nodige humor en sommige grapjes zullen een 7jarige niet altijd op zal vallen en de wat oudere dan weer wel. Leuk genoeg om gniffelend dit avontuur mee te beleven. Net als Rory blijf je als lezer met wat vragen zitten aan het einde van het boek. Dit open einde is eigenlijk niet zo erg omdat het toch wel op een goede manier wordt afgesloten en ook wel logisch omdat het een eerste deel isâ€¦

Rory de Raaf was voor mij een origineel en aangename verrassing!