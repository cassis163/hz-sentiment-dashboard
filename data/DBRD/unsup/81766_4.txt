Overal opa’s en oma’s is een aangenaam voorleesboek. Het boek is voorzien van mooie kleurrijke fantasievolle illustraties van Mariëlla van de Beek en bevat daarnaast prachtige korte verhalen. Verhalen die zich (bijvoorbeeld) prima laten lenen om kort voor het slapen gaan voor te lezen, elke dag een verhaaltje! De verhalen zijn soms grappig, soms vrij leerzaam en soms best pittig. Maar allemaal hebben ze een ding gemeen; ze gaan over, (misschien wel de belangrijkste, grappigste en meest bijzondere mensen in je familie) de opa’s en oma’s.

Zo vindt je in het boek bijvoorbeeld een leuk verhaal over een opa met wel heel veel rimpels, waarin de kleindochter van de opa leert dat rimpels niet altijd weggesmeerd hoeven te worden, maar juist ook erg mooi kunnen zijn. Naast alle indrukwekkende, grappige en educatieve verhalen zijn er ook fijne gedichten in het boek te vinden. Gedichten die er bijna om vragen om ze regelmatig te herhalen, zo blijven ze je lekker lang bij. Fijn boek ook om klassikaal te gebruiken, de verhalen uit diverse culturen, legendes en sprookjes zijn boeiend en zullen een hoop kinderen aanspreken.