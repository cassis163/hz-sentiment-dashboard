Kort voor het lezen van deze historische thriller was ik in Leiden geweest en heb daar heel veel informatie over de Pilgrim Fathers gelezen op de verschillende plaatsen die ook in het boek beschreven staan. De beschrijvingen van de locaties lieten mij daardoor nog beter het verhaal meebeleven. Het boek leest prettig doordat het verhaal vanuit het perspectief van verschillende personen beschreven is en het zich zowel in het heden als in het verleden afspeelt. Je blijft geboeid lezen omdat je wilt weten hoe de informatie uit het verleden invloed heeft op het heden en welk verhaal er achter de moorden zit. Wat is echt en wat niet. Kortom spanning tot het einde en het lezen meer dan waard.