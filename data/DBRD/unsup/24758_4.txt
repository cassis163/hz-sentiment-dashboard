Uit de dood herrezen, althans zo noemt Martin Pistorius het zelf in zijn boek. Jarenlang zat Martin Pistorius gevangen in zijn lichaam. Als gezonde 12-jarige jongen werd hij getroffen door een geheimzinnige griep. Hij belandt in een soort coma waarin hij totaal geen contact meer met anderen maakt. Volgens de medici is er geen herstel mogelijk en zal Martin's situatie binnen twee jaar eindigen door de dood.

Echter niets is minder waar! Martin ontwaakt na drie jaar uit deze toestand. Hij ervaart alles om zich heen, maar niemand heeft dit in de gaten. Tot dat een verpleegkundige kleine signalen opvangt. Een lange weg van vallen en opstaan volgt en maakt van Martin wie hij nu is.

Een onvoorstelbaar verhaal over een jongen die eigenlijk ten dood opgeschreven was, maar door eigen kracht en met veel geloof, hoop en liefde door zijn directe omgeving zijn leven weer volwaardig heeft weten op te bouwen.