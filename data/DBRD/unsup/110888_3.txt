Hannah is een klein jaar geleden getrouwd met Mark. Ze denkt hem te kennen. Maar wie is hij eigenlijk? Als hij op een dag niet op de terugvlucht van New York zit, en ook nog eens niks van zich laat horen, komen er vragen. En Hannah is vast voornemens daar antwoord op te krijgen.
Het verhaal is wat breedsprakig, zowel in flashbacks als in de innerlijke overpeinzingen en omgevingsbeschrijvingen. Soms lijkt het meer op bladvulling dan functionele toegevoegde waarde. Halverwege komt er wat meer vaart in. Een zekere finale zie je wel aankomen al is dan wel de vraag hoe die exact zal uitpakken.