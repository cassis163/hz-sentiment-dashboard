Ik was aangenaam verrast toen Sophie Kinsella met een jeugd boek kwam, en was dan ook erg nieuwsgierig.
Omdat ik zelf niet meer echt onder de jeugd val moest ik erg wennen aan deze schrijfstijl van haar. Het is een erg leuk boek, zeker voor de jeugd, en ik kan me dan ook wel voorstellen dat dit boek zelfs kan aanzetten tot lezen bij de jongeren. Het is vol humor en makkelijk geschreven, en laat je vele kanten zien van angststoornissen. Maar ook de verslaving van Frank die het gamen niet kon laten. Dit gezinsleven staat totaal op zijn kop en dat brengt leuke momenten met zich mee.
Geschreven vanuit de 14 jarige angstige Audrey, waar je een kijkje in haar hoofd krijgt, met wat ze voelt en ziet.
Ik zelf lees toch iets liever de ouwe vertrouwde boeken van Kinsella en hoop dat er ook in dit genre snel weer een boek uit gaat komen.