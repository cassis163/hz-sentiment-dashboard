Als dit boek de echte waarheid achter de oorlog tegen de Taliban en IS is, dan is het niet gek dat Donald Trump de volgende president van Amerika wordt.
Het is een tegenstrijdig verhaal: eerst heeft Amerika miljarden dollars en wapens geleverd aan Osama bin Laden en later, toen ze de controle (die ze dachten te hebben) erover verloren, heeft het nog meer geld en levens gekocht om hem te bestrijden.
Niemand wilde de oorlog in Irak/Afghanistan, maar Bush heeft ze om de tuin geleid en zijn zin doorgedrukt.
Daarna, om de gedachte positief te houden in Amerika, de feiten verdraaid om de oorlog te verantwoorden.
Als je de statistieken bekijkt, hoeveel procent van de soldaten door eigen vuur om het leven komen, dan is dat schrikbarend hoog.
Dit boek is wel een eye-opener over het 'geweldige' land Amerika. De een na de andere knullige/onkundige president aan het roer (Obama was een positieve uitzondering in dit opzicht), verdraaide feiten, een en al politiek spel met een dubbele agenda.
Deze laatste presidentsverkiezingen zijn een goede weerspiegeling van het bedroevend politiek beleid van zo'n groots land!