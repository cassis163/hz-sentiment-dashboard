Ik mocht het boek(je) ‘Weihnachtsoratorium’ lezen voor de Hebban leesclub. Ik had van Anke Kranendonk ook al haar boek ‘Altijd vrolijk’ gelezen en was benieuwd naar een verhaal over het weihnachtsoratorium omdat ik ook zelf zing in een koor.
Het boek gaat over Helle, die sinds kort sopraan zingt in een koor met overwegend oudere koorleden. Voor de uitvoering komen Helle haar zoon en haar man Frank kijken maar helaas halen ze beiden het eind van de uitvoering niet. Helle kan de reactie van haar zoon begrijpen maar is geschokt door de vroegtijdige afwezigheid van haar man. Dit is de bekende druppel waardoor hun huwelijk wankelt.
Anke Kranendonk heeft een bijzondere schrijfstijl die moeilijk te omschrijven is. Er zit een zekere humor in het boek al is het een tragisch verhaal maar ik weet niet of dit mijn humor is. Het raakt me niet heel erg en het verhaal is me, net als ‘Altijd vrolijk’ niet lang bijgebleven. Maar is zeker geen onaangenaam verhaal geworden. Daarom heb ik er 3 sterren voor gegeven.