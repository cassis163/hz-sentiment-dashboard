De omslag is fascinerend. Een vage foto van een meisje op de rand van een badkuip. Het hoofd geheven, voeten in het water, haar handen op de knieÃ«n. Ze straalt iets verlorens uit.

De lezer wordt het verhaal binnen gezogen. Meteen is daar het drama. De vondst van de vermoorde Catherine. De schok, de ontluistering, de speculaties. En dan volgen de flashbacks. Eerst het verhaal van de Hales, de eerdere bewoners van de onheilsplek. Het duurt even, voordat het verband met Catherine, George en Frannie gelegd kan worden, maar dan ontvouwt het verhaal zich vanzelf. Sfeervol en filmisch belicht vanuit verschillende goed uitgewerkte personages. Aan de hand van deze mensen leef je mee in Chosen, een klein gehucht in Amerika. Het wisselende vertelperspectief zorgt voor dynamiek. De sluimerende spanning dwingt je om door te lezen tot het bittere einde.