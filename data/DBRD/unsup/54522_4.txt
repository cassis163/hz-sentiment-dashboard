Een verhaal over de triestigheid van een volksbuurt in afbraak. Alles in naam van de vooruitgang. De politiek die losgekoppeld van de werkelijkheid de wereld van de buurtbewoners overhoop haalt. Alle bewoners worden vol compassie beschreven. Het verhaal neemt de lezer mee naar de periode van verplichte vernieuwing, nieuwe muziek, nieuwe normen, nieuwe huizen. Leslie moet mee in de vaart der volkeren maar moet ook voor zijn autistische broertje zorgen. De problemen stapelen zich op maar leslie geeft niet op en blijft strijden tegen het onrecht. Die metafoor van zijn broertje staat ook voor behoud van oude normen. Het is niet allemaal slecht. Onder de buitenkant gaat veel schoonheid verborgen. Ik heb dit boek met veel plezier gelezen en kan het iedereen aanraden.