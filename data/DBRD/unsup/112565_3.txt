Jij en ik & andere verhalen door Jojo Moyes

Een nieuwe Jojo; ik lag languit voor de brievenbus te wachten ;)
Jij en ik ziet er super mooi uit. Geweldige cover, heel stijlvol en uitnodigend. Het boek heeft een klein formaat, dus handig mee te nemen in je handtas. En het kan dicht gestrikt worden, met een satijnen oranje lint: chic!

Dan nu over de inhoud: die is minder dan ik van Moyes gewend ben. Dat kan ook aan mij liggen hoor want ik ben geen kortverhaal fan. Wat ik het beste vind aan Jojo is dat zij een verhaal, dat bij een andere schrijver gewoon chicklit zou zijn, kan optillen naar een niveau ver daar boven, en daar heeft ze op dit beperkt aantal pagina’s per verhaal niet de ruimte voor.

Maar ze blijft wie ze is en dat is fijn. Haar verhalen zijn fris, sprankelend en bevatten een ruime dosis humor. Het éne verhaal is al leuker dan het andere. Je moet dit boek niet benaderen als een reep chocolade, zie het eerder als een doosjes bonbons. Eén per één te savoureren. Aanbevolen dosis: ééntje voor het slapengaan.

Geniet er van, en met de feestdagen in het verschiet: elke Jojo fan wil dit boek graag onder de kerstboom zien liggen, daar ben ik zeker van.