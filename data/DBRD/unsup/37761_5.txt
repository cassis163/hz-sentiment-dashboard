Hoe leuk is het als je een boek mag lezen terwijl hij nog niet uit is. Dit mocht ik doen met boek Cody van Bernice Berkleef.
Wat mij opviel was de schrijfstijl van de auteur. Het leest erg makkelijk weg, wat ik als zeer prettig ervaar.
Door de opbouw van het boek wordt je steeds heen een weer geslingerd van de ene naar de andere hoofdpersoon en op deze manier wordt het verhaal verteld vanuit verschillende invalshoeken. Uiteindelijk komt alles bij elkaar en volgt de ontknoping.
Doordat het boek lekker weg leest en ik te nieuwsgierig was hoe de volgende persoon in dit verhaal stond bleef ik lezen. Gedurende driekwart van het boek dacht ik te weten hoe het verhaal in elkaar zat. In het laatste kwart nam het verhaal een bijzondere wending waardoor mijn vermoedens totaal niet klopte.
Persoonlijk vind ik dat een compliment voor de auteur, die de lezer op het verkeerde been weet te zetten. Het verhaal zit zeer goed in elkaar maar zoek je spanning, dan moet ik je teleurstellen. Voor mij was het meer een psychologische thriller maar daarom wel de moeite waard om te lezen. Ik zal Bernice Berkleef blijven volgen en ben dan ook zeer benieuwd wat zij in de toekomst zal uitbrengen.