Mia gaat in deel twee, waarin opgenomen de maanden april, mei en juni, verder met haar avonturen als escort. Ze doet dit om genoeg geld te verdienen, zodat ze haar ex het geld terug kan betalen, dat haar vader hem schuldig is. Ook zorgt ze voor haar zusje.
In april begeleidt Mia een honkbalspeler, Mason Murphy. Erg Amerikaans en voor mensen, die niet ge√Ønteresseerd zijn in de honkbalwereld bepaald oninteressant. Bovendien wordt alles wat in de eerste helft van dit verhaal beschreven wordt, in het tweede uitgebreid herhaald, samen met allerhande avonturen uit vorige maanden. Niet zo geslaagd en tamelijk slaapverwekkend.
In het mei deel gaat Mia naar het tropische eiland Olahu. Een modeontwerper wil haar als model voor zijn badmode. Haar partner bij die fotoshoots is een inwoner van het eiland, Tai, die zeer aantrekkelijk is en waarmee Mia de nodige tijd doorbrengt.
Haar vriendin en zusje brengen ook een week op het eiland door, want Mia heeft haar eigen bungalow en haar opdrachtgever vindt het prima wanneer ze die gebruikt op een manier die ze zelf kiest.
In juni is haar opdracht gever een 'oude man' van zo'n zestig jaar. Zijn zoon is de jongste senator van Amerika, senator van California en voor het oog aantrekkelijk. In het gebruik wat minder.
Mia helpt haar baas om andere rijke mensen ertoe te bewegen geld te geven voor een liefdadigheidsactie waarmee hij bezig is. Ze sluit vriendschap met de door die mannen onderhouden stoeipoezen en leert ook nu weer en heel andere wereld kennen.
Imtussen bemoeit ze zich ook met het liefdesleven van haar opdrachtgevers. In een oogwenk weet ze wie op wie verliefd is en krijgt ze de onwetenden bij elkaar.
Het is wel aardig hier en daar. maar veel meer ook niet.