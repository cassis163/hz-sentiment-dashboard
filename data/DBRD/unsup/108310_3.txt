Harald Poppe, een Zweed, die sinds kort weduwnaar is, gaat met een groep naar Frankrijk, om daar een aantal champagnehuizen te bezoeken.
Bij een van die bezoeken hoort hij gekreun in een van de gangen achter hem. Hij gaat op zoek en vindt een man op de grond, die nog net iets kan zeggen en dan sterft.
Het blijkt de keldermeester te zijn, de man, die bekend staat om zijn enorme reukvermogen. Dat was in zijn werk van groot belang.
Harald ontmoet Zijn kleindochter Isabelle, die niet gelooft, dat haar grootvader zelfmoord heeft gepleegd, zoals de plaatselijke politie wil doen geloven.
Dit verhaal wordt afgewisseld met het verhaal van Vivianne Décleux, eigenaresse van het champagnehuis. Bij haar huwelijk in 1940 werden de huizen van haar en haar man samengevoegd. Haar liefde ging echter uit naar de 'Champagneführer' Otto Klaebisch. Een onmogelijke liefde in bezettingstijd, die koste wat het kost geheim moest blijven.
Een aardig boek, spannend ook wel. Met grote kennis van de wereld van de champagne geschreven.
Maar de lezer moet zelf ook interesse hebben voor al die details, die soms wat teveel van het goede waren.