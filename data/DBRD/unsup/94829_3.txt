Dit was mijn eerste kennismaking met het werk van Jet van Vuuren.
'Als een getrouwde lerares in de kerstvakantie zonder haar echtgenoot gaat logeren bij zijn familie in Groningen, wordt ze geconfronteerd met schokkende familiegeheimen.'
Dit is wat mijn aandacht trok en ik was blij dat ik een exemplaar aangeboden kreeg om te lezen.
Voorin staat een overzicht van de personages. Hier heb ik zo nu en dan naar teruggebladerd.
Hoe zat het ook al weer in elkaar?
'Wintergast' is onderverdeeld in 106 korte hoofdstukjes. Telkens vanuit een wisselend gezichtspunt, meestal van Bea, Grietje en Trijn. De hoofdstukjes vanuit het perspectief van Grietje en Trijn zijn in een ander lettertype gedrukt en bestaan uit dialogen tussen de twee zussen.

Je leest er vrij vlot doorheen, met name omdat je meer over het familiegeheim te weten wilt
komen. De karakters zijn wel goed uitgewerkt vind ik. Alleen had ik vooral op het laatst, mijn
bedenkingen over hoe de personages zich gedroegen ten opzichte van hoe ze zich eerder in het boek
gedragen hebben. Een beetje ongeloofwaardig naar mijn mening. Ook jammer dat er sprake is van een afdruk uit de jaren '50 van een polaroidcamera. Thuis heb ik dit soort afdrukken weg moeten gooien (was zelfs uit de jaren '60) Daarom was dit gegeven voor mij ook ongeloofwaardig. Jammer !
Na een veelbelovend begin werd het boek bovendien minder spannend dan ik graag gezien had.
Een aardig vakantieboek, met een voor mij toch nog verrassend einde.

Ik waardeer dit boek met 3/5 sterren.