Verhaal met hoog psychologisch gehalte

Al worden de boeken van Sabine Thiesler bestempeld als normale thriller, toch zit er vaak een overmaat aan psychologische spanning in. Dus eigenlijk vallen deze boeken allemaal in de subcategorie psychologische thriller. Haar laatste boek De mensenrover zelfs met nadruk!

De dochter van Jonathan Jessen, de 19-jarige Giselle, wordt door een jeugdige automobilist die onder invloed van alcohol verkeert, dood gereden. De bestuurder, Tobias Altman, komt er met een te lichte straf vanaf omdat de vonnissprekende rechter, Engelbert Kerner, een vriend is van de vader van Tobias.
Jonathan is laaiend en zint op wraak. Hij gaat scheiden van Jana en vertrekt naar Italië, naar het dorpje Ambra in Toscane. Daar ontmoet hij Sofia die sprekend op zijn doodgereden dochter lijkt.
Als enkele jaren later de dan gepensioneerde rechter Engelbert Kerner, in Ambra van een vakantie komt genieten, ontstaat er een duivels plan in de geest van Jonathan.
Een plan dat volledig drijft op de haat die hij heeft naar de ongestrafte moordenaar van zijn dochter Giselle.

De mensenrover is een spannende psychologische thriller waarin Thiesler je in een flow meetrekt waarin je als lezer niet precies weet waar je goedkeuring naar uit gaat. Naar het slachtoffer of de dader, hoewel.. als je zover bent dat je weet wie het slachtoffer is en wie de dader