Dit is mijn eerste boek die ik gelezen heb van Gert Erauw. Het is een echt Vlaams geschreven boek waardoor ik moeite had om in het verhaal te komen. De cover is opvallend qua kleur maar niet veelzeggend. De citaten boven elk hoofdstuk en de twee verhaallijnen zijn daarentegen een toevoeging voor het boek.

De hoofdpersoon is een veertiger in zijn midlife crisis, zonder werk, gescheiden en zich enorm verveelt. Als hij de beeldschone Anne Sophie tegenkomt laat hij alles achter zich en gaat met haar mee naar Frankrijk om gezamenlijk het familiehotel te runnen.Zijn schoonmoeder en haar flirterige gedrag naar de hoofdpersoon geven een bepaalde "flow" aan het boek.

Ginette, Anne Sophie haar moeder, heeft een rijkelijk verleden die mooi uitgewerkt wordt in het boek. Het maakt de relatie van moeder/dochter duidelijk gedurende het lezen.

De gebeurtenissen van het lootje en het graven naar het graf zijn leuk bedacht maar het maakt dat het boek zeker geen thriller is. Ik vind het boek meer het genre "voor tussendoor".