Thomas Engström (1975) is een Zweedse schrijver en journalist op het gebied van internationale politiek en veiligheidsbeleid. Hij studeerde rechten en specialiseerde zich in internationaal recht en mensenrechten. Hij werd columnist en debuteerde met “Ten Westen van de vrijheid.” Hiervoor ontving hij de prijs voor het Beste Zweedse Debuut. Het eerste deel van een vierluik, met als hoofdpersoon Ludwig Lust, oud-Stasi medewerker en eigenaar van twee restaurants in Berlijn. Hij moet een klusje voor de CIA opknappen nadat er in Marrakech een drievoudige moord is gepleegd. Het verhaal leest lekker vlot weg, echter de personages worden redelijk vlak neergezet. Hier had nog wat meer diepgang in mogen zitten. Daarentegen speelt het verhaal zich in Berlijn af en voor wie een beetje bekend is in Berlijn zijn er veel oh ja momenten te lezen. De plot is verrassend en hopenlijk zullen in de volgende delen: Ten zuiden van de hel, Ten noorden van het paradijs en Ten oosten van de afgrond (die allen in de loop van 2017 uitkomen) de personages beter tot hun recht komen.