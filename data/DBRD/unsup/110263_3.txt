De werkelijk zeer goede recensies die aan mijn recensie vooraf zijn gegaan kan ik maar ten dele bevestigen. Esther Verhoef heeft inderdaad een zeer vlotte pen en schrijft heerlijk strak, direct en duidelijk. Echter zo duidelijk dat het verhaal zich vaak voorspelbaar gaat ontwikkelen en dat is jammer. Het haalt een stuk spanning voortijdig weg en dat kan zeker de bedoeling niet zijn van de schrijfster. Het zou helemaal AF zijn als, in de aanloop naar de ontknoping van een spannende scene, het wazige gordijn nog meer ondoorzichtig wordt gemaakt. Maar een debuut hoeft zeker niet helemaal volmaakt te zijn en dit boek heeft de toets der kritiek zeer ruim doorstaan. En inderdaad, van een Nederlandse schrijfster, dus ik verwacht er nog veel goeds van.