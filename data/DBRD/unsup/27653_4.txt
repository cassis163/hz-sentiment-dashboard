'Verdraaid Goed' is het eerste deel van de 'Verborgen Littekens' trilogie. Het is een Young Adult boek die geschreven werd door Susanne van den Beukel-Hendriks. Dit boek (EPub) heb ik ontvangen van de schrijfster en ik was zeer benieuwd naar het verhaal. Het verhaal draait rond het meisje Crystal, zij werd vroeger gepest en hierdoor is ze onzeker over zichzelf. Ze heeft 1 droom: DJ worden. Ik was benieuwd of haar dit zou lukken… haar onzekerheid overwinnen.
Het verhaal is heel vlot geschreven. Aangenaam om te lezen, maar misschien had het verhaal dieper mogen uitgewerkt worden. Het verhaal is uit het standpunt van Crystal geschreven en zij doet heel veel: studeren, koerier, sporten,… maar hierop wordt niet verder op ingegaan. Haar liefde voor Michael Jackson komt wel in het hele verhaal naar voren.
Ik vond het spijtig dat het verhaal wat aan de korte kant was, want ik had gerust nog verder willen lezen. Maar een zeer mooi debuut! Ik ben wel heel benieuwd naar het volgende deel van deze trilogie.