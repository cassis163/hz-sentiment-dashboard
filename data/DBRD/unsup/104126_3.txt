Paper Towns gaat over een jongen die een crush op zijn buurmeisje heeft. Ze zitten samen op school, maar Margo ( het meisje) is totaal onbereikbaar voor Q (de jongen). Op een avond klimt Margo het raam van Q's kamer binnen en gaan ze allemaal grappen uithalen. De dag erna is Margo vermist en gaat Q met zijn vrienden naar haar opzoek.
Paper Towns was een nogal langdradig boek. Het eerste deel las heel snel en was ook superleuk, maar daarna... Daarna kwam het op mij over als een zoektocht naar niets. Er gebeurt heel weinig na het eerste deel en dat viel heel zwaar tegen. Als je de andere boeken van John Green hebt gelezen zoals Looking For Alaska of The Fault In Our Stars dan heb je hele hoge verwachtingen bij dit boek die niet worden waargemaakt. Ik vond het heel jammer, maar omdat het begin zo goed was, geef ik alsnog drie sterren.