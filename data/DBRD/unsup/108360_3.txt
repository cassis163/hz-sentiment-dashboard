In het vliegtuig naar Spanje lees ik Eat that frog. Gekocht op de luchthaven. Ik herken de slogans op de cover: ook ik lijdt aan uitstelgedrag, te volle agenda's en veel tijdsbesteding aan overbodige zaken.
Het boekje leest als een trein, zelfs in het vliegtuig. Veel open deuren, herkenbare situaties en voor de hand liggende oplossingen. Maar wel handig en praktisch opgeschreven. Volg de lijst met aanwijzingen en tips en er zal vast iets aan je (mijn) gedrag veranderen. En bedenk: het lezen van het boek is slechts een hulpmiddel. Je moet het echt zelf doen. Maar ook dat schrijft Tracy. Bij mij blijft het in ieder geval hangen. Tijd om die kikker aan te pakken, in de wetenschap dat ik geen prins zal worden.