Ik had dit boek eens gekocht voor een lange treinreis omdat ik het me wel een leuk boek leek en ik de schrijver nog niet kende.

Een meisje overleefd een auto ongeluk en komt terecht bij een vrouw. Wanneer ook zij overlijdt, loopt ze weer weg en neemt een lift aan van drie jonge mannen in een auto. Twee van hen worden daarna vermoord teruggevonden. Waar is de derde? En waar is het meisje?

Ik vond dit een heel aangename thriller. Het verhaal was onderbouwd, niet altijd even spannend, maar meer met vlagen, en het verhaal las lekker weg. Ik kende Jan Seghers nog niet voor ik dit boek las, maar ik ben nog steeds benieuwd naar meer van zijn boeken. Vind het alleen jammer dat ze altijd zo duur zijn. Maar misschien komt het ooit ook wel uit als een pocket. Hij heeft een fijne schrijfstijl, maar misschien is het boek niet zo geschikt voor mensen die van veel actie in korte tijd houden, want het duurt een tijdje voor het verhaal op gang komt.