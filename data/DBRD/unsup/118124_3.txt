Alice Salmon is net begonnen als journalist als dood wordt gevonden, ze is verdronken. Wat is er gebeurd? Is ze vermoord of heeft ze zelfmoord gepleegd?

Jeremy Cooke brengt door middel van Alice’s dagboek, e-mails, facebook, twitter etc. het leven van Alice in beeld en beschouwt dit als zijn ‘project’. Alice wordt een grote obsessie voor hem en hij ontdekt meer dan hem lief is …

De cover van ‘wat ze naliet’ is ontroerend mooi en heeft iets mysterieus. De schrijfstijl van TR Richmond is vlot met korte zinnen. Het verhaal kenmerkt zich door de afwisseling van heden en verleden en korte stukjes tekst (fragmenten e-mails, facebook etc. in verschillende lettertypes).
Misschien kenmerkend voor een auteur die journalist is?

Toch is het zaak je aandacht goed bij het verhaal te houden om de draad niet kwijt te raken.
Het boek blijft tot het einde spannend want er zijn verschillende ‘daders’ die de revue passeren. Langzaam maar zeker werkt TR Richmond toe naar een climax en net toen ik dacht hoe het verhaal in elkaar zat, weet de auteur mij toch nog te verrassen!

Een aanrader voor lezers die van spanning houden én van social media!