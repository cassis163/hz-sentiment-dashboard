Ondanks een paar manke(ll)mentjes (welk boek heeft ze niet) heb ik enorm veel moeite gehad om het laatste Wallander-boek neer te leggen. Het is moeilijk te omschrijven wat de boeken zo speciaal maakt. Ik denk dat het komt door de 'treffende' manier van schrijven. Je hebt steeds het gevoel dat je zo in de huid van de diverse personages kunt kruipen. De thema's zijn ook erg herkenbaar. Computercriminaliteit, globalisering, politie die niet op haar taak berekent is, etc. Ik heb ze inmiddels uit. Alle 8 Wallander-boeken. Dat is geen opluchting maar een teleurstelling. Jammer dat Mankell heeft besloten om te stoppen met de serie. Alhoewel. Er zijn nog genoeg draadjes blijven liggen die zo weer opgepakt kunnen worden. Ik hoop maar dat Mankell, net als Wallander, als nog besluit om er nog een paar jaartjes aan te plakken.