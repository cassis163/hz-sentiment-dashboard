Tien jaar geleden viel Nora van de zevende verdieping. Als bij wonder overleefde ze de val en leerde weer lopen. Haar huwelijk met Frank, dat op springen stond, kreeg een nieuwe boost, en ze kregen twee kinderen. Nu schrijft Nora "zelfhulpboeken", is ze vaak te zien op tv, geeft ze lezingen over hoe je je leven zelf in handen moet nemen om het leven te krijgen dat je wil.
Haar nieuwe boek zal ge√Ønspireerd zijn op de zeven doodzonden.
Het gaat Nora dus voor de wind: honderden volgers op Facebook, twitter en instagram, overal wordt er naar haar opgekeken, en in haar eigen buurt is ze de koningin van haar straat.
En dan komt Klara in het huis tegenover dat van Nora en Frank wonen. En alles waar Nora zo hard voor gevochten heeft, komt op de helling te staan. Is haar droomleven echt? Of is het een breekbare illusie? En de zeven doodzonden beleeft Nora van dichterbij dan ze ooit had kunnen denken. Wie is die Klara??

De eerste hoofdstukken gingen naar mijn gevoel wat traag, ze kabbelen verder zonder dat er veel gebeurt. Maar ineens besef je dat het niet is wat het lijkt, en stilaan ben je verloren. Je moet en zal verder lezen, want hoe zit dat nu in elkaar?? Wordt Nora gek? En wat is er nu echt gebeurd tien jaar geleden?

Rebecka schrijft heel vlot, geen ingewikkelde zinsconstructies, maar zeer leesbaar. Ze bouwt langzaam op, het lijkt wat traag op gang te komen, maar dan barst het los. Al had het niet langer moeten zijn dan het is.

Voor een debuut vind ik dit echt wel ok. Ben benieuwd naar een vervolg.