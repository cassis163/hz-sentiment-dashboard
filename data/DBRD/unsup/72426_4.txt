Ach wat baal ik. Het boek is uit. Er was ook geen ontkomen aan. Vanaf ongeveer blz vijf werd ik in het verhaal gezogen en het liet me niet meer los. Ik moest weten wat er ging gebeuren, het moest uit.

Zalig zo'n boek vol spanning en verrassende wendingen zodat je van te voren niet helemaal kan doorzien waar het gaat eindigen. De verhaallijn leest heerlijk weg. Lekker vlot geschreven.

En dan bij het einde...toen had ik wel zoiets van had je hier niet een paar extra blz aan kunnen besteden. Niet dat het afgeraffeld was, maar daar moet je eigen fantasie verder gaan met het verhaal.
Daar had ik iets meer hou vast van de schrijfster willen hebben. Niet veel, maar iets meer info had het voor mij completer gemaakt. Nou ja, het is een top boek, waar ik absoluut van genoten heb!