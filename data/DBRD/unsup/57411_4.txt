Vunzige Spelletjes begint iets rustiger dan de eerdere boeken van Rob van Doorn. Maar dat gevoel heb je maar voor even. Het Politieke gehalte is ook in Vunzige Spelletjes erg hoog. Met de verkiezingen in Nederland momenteel is dit boek enorm actueel. De strijd om de macht over Nederland wordt in dit boek erg goed beschreven. Van Doorn heeft veel oog voor details en heeft de research goed gedaan, je krijgt een heel goede kijk op het verhaal door de informatie. Was het in het eerste boek een Overkill, nu is het fijn en plezierig.
Deze actuele politieke actie thriller. neemt je mee in de wereld van politiek macht, onmacht en omkopingsschandalen. Die arme Frits en Saskia van Halen krijgen het in de boeken van Rob van Doorn flink voor hun kiezen. Het is explosief, aangrijpend en vooral van deze tijd. Alle aspecten van de hedendaagse politiek en wereld problematiek komen aanbod.

Ook in Vunzige Spelletjes is de scheidslijn tussen Fictie en Non-Fictie erg dun, je leest zoveel van de actuele problemen en schandalen, waardoor het bijna beangstigend is. Ook de bekende namen komen naar voren waardoor het heel gemakkelijk is om het verhaal op je netvlies te laten verschijnen.
De schrijfstijl van Rob van Doorn is beeldend, hij gaat goed in op de sub informatie, waardoor het verhaal gaat leven. De filmische stijl van schrijven is soms beangstigend doordat het wel erg dichtbij komt. Voor de liefhebbers van de Politiek thrillers zijn het alle drie aanraders. Je merkt dat Rob van Doorn groeit in zijn schrijfproces.
Vunzige spelletjes zit vol spanning welke goed opgebouwd wordt, en samenkomt in een spetterend plot, waaruit dat niemand te vertrouwen is in het politieke wereldje. Gelukkig komt er nog een vierde deel, hopelijk worden het gezin van Halen dan een beetje ontzien, maar daar ga ik maar niet van uit. Rob van Doorn houdt van explosieve, actuele acties en veel diepgang en in deze warrige wereld zijn er voor van Doorn nog genoeg schandalen om te beschrijven.

“Deze mensen werken uiterst efficiënt. Ze moorden makkelijk en ze hebben lak aan democratie en politiek. Hun doel is heilig en alles moet ervoor wijken.”

• Plot 4 ****
• Spanning 4****
• Schrijfstijl 4 ****
• Actualiteit 5 *****
• Leesplezier: 3 ***
Dik verdiende 4 sterren voor Vunzige Spelletjes, waarbij mijn kijk op de politieke wereld wel een pittige knauw heeft gekregen