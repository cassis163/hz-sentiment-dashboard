Het grote succes heeft Tess Gerritsen pas weten te bereiken toen ze met de serie rond rechercheur Jane Rizzoli en patholoog Maura Isles begon. De hoogte die ze daar met De chirurg en De leerling heeft bereikt is daarna niet meer geweest.
Dat wil in het geheel niet zeggen dat alle die andere boeken geen toppers waren. Dat zijn het natuurlijk wel maar hebben net dat niet wat de Chirurg en De leerling wel hebben. Zinderende spanning!

In een vuilcontainer in Chinatown in Boston wordt een hand gevonden door een groep toeristen die wordt rondgeleid. Rizzoli gaat op onderzoek in deze specifieke buurt en ontdekt boven op dak het resterende deel van het vrouwenlichaam. Dood en onthoofd!
Het verdere onderzoek brengt ze naar een brute moordpartij die 19 jaar eerder heeft plaatsgevonden in de Red Phoenix. In dat voormalige restaurant zijn meerdere mensen gedood waarvan de kok destijds is verdacht. Makkelijk, want de goede man is ook dood gevonden. Er moet hier iets anders aan de hand zijn want onder de doden was ook een van ouders van een ander verdwenen meisje. Rozzoli speurt verder en probeert de gebeurtenis van destijds helder op haar netvlies te krijgen.

Het stille meisje is een verhaal dat uiterst traag begint en lang in een nevel blijft hangen. Chinese mystiek en vechtsporten zijn belangrijk in dit verhaal maar daar komt de lezer pas in de tweede helft achter. Wanneer de snelheid van het tweede deel ook in het eerste deel had gezeten, was Het stille meisje ook weer een echte topper geweest. Nu blijft het steken op een goede politiethriller en dat is ook nog altijd goed, maar geen echte grote topper!