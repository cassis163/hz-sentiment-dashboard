Voordat ik deze novelle van Judith ging lezen was dit boekje voor mij al heel waardevol omdat ik het van Judith cadeau heb gehad.
Voorin schreef Judith: Voor mijn leuke hyves vriendinnetje Sonja! Heel veel leesplezier met "Ysabella".
En inderdaad ik heb heel veel leesplezier gehad met een boekje van maar 123 bladzijdes. Heel knap dat Judith maar zo weinig bladzijdes nodig heeft en me toch weer weet te verrassen, te emotioneren en me zelfs weer op het verkeerde been weet te zetten.
Het verhaal speelt zich af in de Rotterdamse bibliotheek en tijdens het lezen voelde het ook alsof ik daar zelf aanwezig was.
Ik heb ook gewoon zin om echt eens naar deze bibliotheek te gaan.
Tevens is deze novelle dus ook een goede reclame voor Rotterdam: een gave bib in de stad en dan ook nog eens zo'n goede novelle als leescadeau 2008 gratis krijgen.