Daten is al moeilijk genoeg – laat staan als je Asperger hebt. Stella is dertig, een genie in wiskunde, maar sociaal onhandig. Haar moeder wil haar dolgraag aan de man hebben en heeft het zelfs al over kleinkinderen. Stella vind dit allemaal maar niks, een vriend, seks en kinderen. Als Stella een gesprek voert met een collega die ze stiekem wel ziet zitten besluit ze dat het genoeg is. Ze schakelt een escortbureau in. Stella hoopt hierdoor meer ervaring op te doen qua seks, maar ook hoe een relatie werkt. Zo komt de knappe Michael op haar pad. Hij werkt voor het escortbureau. Ze brengen veel tijd met elkaar door en Michael komt erachter dat hij het steeds moeilijker vind zich aan de gemaakte afspraken te houden. Stella ontdekt ondertussen dat de ware liefde alle logica tart.

‘Pardon, ben jij Stella?’ Meteen keek ze op, en Michaels hoofd was in één klap leeg. Achter die sexy bril gingen twee prachtige zacht bruine ogen verscholen. En dan die lippen – precies vol genoeg om verleidelijk te zijn zonder hun lieflijkheid te verliezen. ‘Sorry, ik denk dat ik hier verkeerd ben,’ zei hij glimlachend. In de hoop niet gênant over te komen. Een vrouw als zij had vast geen escort ingehuurd.

Als je de achterkant van het boek ‘Zoen me tot ik zwicht’ leest verwacht je in eerste instantie een luchtig geschreven roman met humor, maar het is meer. Het is een roman, die vol zit met liefde en erotiek, maar je komt er ook achter wat Asperger inhoudt. Nu moet je niet verwachten dat het een boek is die compleet over Asperger gaat. De schrijfster weet dit goed te doseren. Ze geeft je als lezer een idee, hoe het zou voelen om Stella te zijn. De hoofdstukken worden afgewisseld tussen Stella en Michael. Een pluspunt, want je ziet het verhaal door de ogen van twee verschillende personages. Stella en Michael zijn compleet verschillend, maar vullen elkaar perfect aan. Michael heeft een Vietnamese achtergrond, zelfs aan deze details besteed de schrijfster aandacht. Vanuit zijn perspectief lees je waarom hij bepaalde keuzes heeft gemaakt en waar hij mee worstelt.

De cover van het boek is origineel. Het is namelijk geen cover wat je zou verwachten bij een roman. Maar door de kleuren en de mysterie die de cover bij je oproept past hij perfect bij het boek. Het is zeker een boek wat je op zou pakken in de winkel mede door de cover en de titel.

Zoen me tot ik zwicht heeft twee hoofdpersonages die elkaar perfect aanvullen. Als je houdt van een echte roman met hier en daar wat erotiek. Dan mag dit boek met een prachtige cover niet ontbreken in je boekenkast.

Mocht je het boek al hebben gelezen dan is er nog ander goed nieuws. Het boek wordt namelijk verfilmd! Verdere details over deze verfilming zijn er helaas nog niet. Als er meer informatie bekend is kun je deze vinden op de website van The House of Books.

Meer recensies vind je op:
jenniferleest..wordpress.com