Zowaar! De tekst op de achterflap van dit boek klopt!! Het is een ode aan het geschreven woord Ã©n de kunst van het vertellen. Tjokvol en vanaf de eerste pagina boeiend.
Het is een boek over de totstandkoming van een boek. De oorspronkelijke schrijver, Gal Ackerman, is overleden en zijn vriend Ness Chapman heeft de opdracht om de roman samen te stellen uit alles wat Gal heeft nagelaten. Of je het resultaat van zijn werk aan het lezen bent of zijn wederwaardigheden voor, tijdens en na het schrijven is onduidelijk, maar dat is ook niet belangrijk. Dat wat je leest is prachtig en intrigerend.

De vergelijking met Paul Auster mag beslist gemaakt worden, hoewel Lago een geheel eigen stijl heeft. Het zou Lago tekort doen om het daarbij te laten. De verhalen die in Amerika spelen en dan met name die in Brooklyn, doen een beetje aan Auster denken. De personen en gebeurtenissen in het Oakland bijvoorbeeld. Of het verhaal van mr. T.

Geheel 'eigen' is de ontmoeting met TP. Hilarisch ... zeker als je Rainbow's gravity (een beetje) kent. De wijze waarop Gal erachter komt wie en wat zijn biologische vader was, heeft weer een heel andere sfeer, net als de herinneringen van en aan zijn opa David en zijn adoptievader Ben. Dat de roman uiteindelijk niet voor ons, maar voor Gal's Nadia is geschreven, wordt aan het eind duidelijk. Zo ontstaan verhalen en zo moeten ze verteld worden.

Deze schrijver smaakt naar meer... veel meer! Ik hoop alleen dat er dan meer aandacht wordt geschonken aan de (redactie van de) vertaling....