De 100 jarige man is er nog steeds! Hij woont op Bali met zijn vriend Julius maar verveelt zich ter pletter. Ze hebben ook een probleem; hun geld uit de koffer uit het eerste deel raakt op. En zo snel dat ze de hotelrekening niet meer kunnen betalen. Via een spontane ballonvaart belanden ze op een Zuid- Koreaans militair schip en voor ze het weten zitten ze aan tafel bij Kim Jong Un. Via hem komen ze bij president Trump terecht maar omdat Allan totaal geen vertrouwen heeft in deze twee vechtersbazen nemen ze hun koffer met bijzondere inhoud mee naar een totaal ander politiek figuur. Vele bekende leiders spelen bedoeld of onbedoeld een rolletje in deze rollercoaster. Ze willen terug in Zweden een nieuw leven opbouwen maar Allan is er een beetje moe van. Ze komen van de ene gekke situatie in de volgende terecht, Teveel om op te noemen en veel te leuk om zelf als lezer verrast te worden. Actueel en tot the point. Het blijft een mooie combinatie, die twee vrienden.
De nuchtere opmerkingen van Allan staat vaak haaks op de gemoedstoestand van de andere hoofdrolspelers. Met name Julius kan best gestrest raken van de aanwezigheid van Allan maar zal hem nooit in de steek laten. Gelukkig is er ondanks hun hoge leeftijd ruimte voor liefde en vriendschap van nieuwe mensen.
Dit boek is het tweede deel over de 100 jarige man en het vierde boek van deze Zweedse auteur. De schrijfstijl is bijzonder nuchter en ontwapenend. Verlies geen moment de aandacht want dan moet je teruglezen. Ik heb gelachen en gegriezeld over wat ze allemaal meemaken en krijg voorlopig nog geen genoeg van deze bijzondere boeken.