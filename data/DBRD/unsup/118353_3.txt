Het debuutboek “Verjaard” van Renée Hulshof, pseudoniem van Anke ten Doetschate en René van Veen, leek mij veelbelovend.
Het thema was een zeer goed uitgangspunt voor een boek.
De cover spreekt - een gedeeltelijke foto van een vrouw die je toch heel erg indringend en misschien wat sensueel aankijkt - aan.

Het hoofdpersonage Colette wordt door haar vriend uit eten genomen en zij verwacht eindelijk tijdens een romantisch dineetje in mooi restaurant, een huwelijksaanzoek van hem te mogen krijgen.
Vol verwachting wacht zij op het moment suprème...maar groot is haar verbazing en teleurstelling, wanneer haar vriend Alex haar doodgemoederd vertelt dat hij twintig jaar geleden, accidenteel, een meisje heeft gedood. en dat de feiten nu verjaard zijn en dat nu alle gewicht van zijn schouders weg is.
Collete is ontsteld door dit bericht, en verlaat het restaurant.

‘s Anderendaags vertelt Colette aan haar hartsvriendin Fiona dat er geen huwelijksaanzoek was maar geeft relaas van wat Alex haar heeft verteld.

Fiona port Colette aan om naar meer antwoorden te gaan zoeken wat er met het verdwenen meisje Tamara is gebeurt.

Colette verlaat haar vriend en trekt in bij Fiona. Alex is hier zeer verbolgen over en vind het niet kunnen dat deze twee dames verder blijven spitten in de verjaarde zaak.

Uit hun onderzoek komt al vlug naar boven dat er meer aan de hand was en dat het ongelukje eigenlijk geen ongelukje was.

Als klap op de vuurpijl ontmoet Colette dan nog eens Sebastiaan, die een meer dan gewone interesse heeft voor Colette. Wie is hij? Wat wil hij?

Verder in het boek wordt alles duidelijk en het boek eindigt met een misschien voorspelbare plot maar daarom niet minder interessant.

Verjaard vind ik persoonlijk geen thriller. Het heeft heel erg veel chicklit-gehalte, overgoten met wat spanning.

Het boek heeft een paar heel erg goede verhaallijnen die goed zijn opgebouwd en resulteren in een uitstekende plot.
Het boek leest vlot weg en is ontspannende lectuur.

Persoonlijk denk ik dat dit debuut gelijkenissen vertoont met de boeken van Musso Guillaume.
Ben benieuwd of er nog een tweede "thriller" komt. Dit eerste boek is wel een verdienstelijk debuut.