Vrij is zo soepel en to the point geschreven, dat je probleemloos door blijft lezen. Aanvankelijk had ik wat moeite me te verplaatsen in die onderdrukte vrouw die zich ontpopt als een sexueel verleidelijke moordenares en daar ook nog zo koelbloedig en doortastend in is; had ze die eigenschappen niet eerder kunnen inzetten om er een beetje leuk, of tenminste acceptabel huwelijk van te maken? Maar ja, ik ben een man, hè. Maar toen het perspectief verschoof naar de de obsessie voor het krijgen van de buurman, schoof ik steeds meer naar het puntje van mijn stoel; ik kon helemaal meegaan in die dwangmatige passie en las het in één ruk uit. Daar steekt de buurvrouw van Saskia Noort bleek bij af! Sterk, verrassend einde ook! Aanrader!