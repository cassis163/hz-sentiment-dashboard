Het boek heeft eigenlijk een heel lange naam: Een moeder zint op wraak na de online aanval op haarVERLOREN DOCHTER.

Het verhaal gaat over Su een geadopteerd meisje dat samen met haar halfzusje Leah en twee vriendinnen op vakantie gaan naar Mallorca. De middelbare school is voorbij, het studeren gaat beginnen? Het leven lacht de meiden toe. Su de braafste van het stel wordt door de drie andere meiden uitgedaagd om minder braaf te zijn. Ze leren haar drinken en belanden in een tent waar Su compleet gedrogeerd en dronken , seksuele handelingen verricht bij twaalf mannen. Vervolgens gaat er hiervan een filmpje viraal. Al snel is het meer dan 20.000 keer online te zien geweest.

Su is ten einde raad, haar leven is verwoest en vlucht weg. En Leah en haar vriendinnen vliegen alleen naar huis. De moeder van Su en Leah laat het hier niet bij zitten en samen met hun vader Proberen zij de schade binnen de perken te houden. Moeder Ruth die rechter is, wil de dader achter slot en grendel.

Het boek wordt verteld vanuit twee perspectieven, moeder Ruth en Su. Dat maakt samen met het gebruik van flashbacks dat Verloren Dochter een heel aardig boek is.
Het duurt wel lang voor het boek wat spanning krijgt, maar de prettige schrijfstijl en het onderwerp geven het boek toch wel net iets meer. Het is een waarschuwing voor ouders maar ook voor de jongeren die hiermee gevonfronteerd kunnen worden.

Voor je het weet gaat een gebeurtenis viraal en dan is de schade groot. Op dat moment en ook later blijft het je achtervolgen.
Er zit een duidelijke boodschap in.