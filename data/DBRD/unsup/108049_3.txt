Op vraag van de auteur heb ik Zwoele ritmes gelezen. Normaal kom ik niet toe aan een luchtig boek maar na enkele literaire debuten had ik hier wel even zin in.
Tara is een alledaags meisje, gelukkig in haar relatie en haar job en aftellend naar haar huwelijk. Tijdens een avondje uit bij vrienden krijgt ze de verrassing van haar leven als ze haar vriend betrapt op een slippertje met een andere vrouw.
Ze is hier het hart van in en besluit de goede raad van haar vriendin aan te nemen en een nieuw leven te beginnen in Miami. Niet alleen een nieuwe job biedt zich aan maar ook de prille vriendschap met Miguel krijgt meer diepgang en Tara neemt zelfs de liefde voor dansen terug op.
Een leuk verhaal maar heel voorspelbaar. Spijtig genoeg zat er niet echt diepgang in het verhaal alhoewel de personages goed beschreven waren. De auteur schrijft beeldend en vlot, met oog voor detail.