Deze roman (thriller? mysterieuze roman? literaire thriller?) gaat over een cold case uit 1987. Literair agent Peter Katz ontvangt van Richard Flynn een deel van een manuscript, Boek der Spiegels. Hij bijt zich vast in dit gedeelte en denkt erover het totale manuscript uit te geven. Richard Flyn blijkt echter terminaal te zijn en te sterven en het manuscript is verdwenen. Vervolgens laat hij twee anderen (John Keller en Roy Freeman) verder zoeken naar de achtergronden en de 'waarheid'. Die is niet zo gemakkelijk te vinden. Het gaat steeds om een moord, een meisje Laura en Richard Flynn, maar wie nu de moord heeft gepleegd en hoe de omstandigheden precies waren, dat wordt niet snel duidelijk. Constant word je op het verkeerde been gezet. Daardoor heeft dit boek wel iets, althans, je blijft wel doorlezen omdat je wilt weten hoe het in elkaar zit. Om het nu literatuur te noemen, nee, dat zou ik niet doen, ook al is het een bestseller in diverse landen. En het leest dan ook prima weg.