Isaac Bashevis Singer verdient meer aandacht op de geweldige Hebban site. Onvoorstelbaar, dat de Poolse schrijver die in 1978 de nobelprijs voor literatuur ontving, relatief onbekend lijkt. Een zoektocht op mijn geliefde Hebban levert maar karige referenties op naar zijn boeken. Alleen, zijn debuut Satan in Goray, De familie Moskat, Het visum en Schimmen aan de Hudson hebben slechts een verwijzing met niet eens een foto. Ik vind het ongehoord.

In mijn adolescente jaren las ik alle boeken van Chaim Potok en Isaac Bashevis Singer. De Jiddische wereld van midden Europa boeide mij. Niet in het minst omdat ik aangedaan was door wat het Joodse volk was aangedaan tijdens de Grote Stilte, de Sjoa, Shoah en Holocaust. Door deze Joodse schrijvers ontdekte ik dat de Joodse vervolging al eeuwen lang bezig was door middel van bijvoorbeeld Pogroms.

De boeken van Singer die aandacht verdienen zijn onder andere:
De magiër van Lublin, Shosha (autobiografisch), De boeteling, Vijanden, een
Iiefdesroman, De dood van Methusalem en bijvoorbeeld het korte verhaal: Yentl (verfilmd met Barbara Streisand in de hoofdrol). Veelal boeken met aandacht voor de Jiddische mystiek.

Schimmen aan de Hudson was zijn laatste roman. In dit boek komt de thematiek van de Joden in de Verenigde Staten aan de orde. Hoofdpersoon is de rijke zakenman Boris Makaver. Hij observeert de groep rijke Joden om hem heen, die allen op zoek zijn naar identiteit. Losgeslagen als ze zijn door de gevolgen van de Holocaust.

Het is tijd voor een revival. De boeken van Singer moeten gelezen blijven worden!
De vijf sterren zijn voor de geweldige boeken die Singer geschreven heeft met als persoonlijke favorieten: de magiër van Lublin en Shosha.