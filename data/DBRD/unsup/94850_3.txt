Een dystopisch boek waarin tijdreizen mogelijk is en waarin een epidemie voor een scheuring in Amerika heeft gezorgd.
Frank en Polly hebben een relatie, wonen samen en hebben een goed leven. Het is begin jaren tachtig van de vorige eeuw. Wanneer er een zeer ernstige griepepidemie uitbreekt, wordt Frank ziek. Hij wordt in quarantaine geplaatst. Er sterven veel mensen van deze griep. Het vaccin is heel duur en daarom wil Polly tijdreizen naar 1993 om zo goedkoper aan het medicijn te geraken. Ze spreken op een bepaalde plaats en op een bepaald tijdstip af en hebben nog wel een reservetijdstip en plaats achter de hand voor het geval ze elkaar missen.

Het idee van tijdreizen in combinatie met een dodelijke ziekte is wat me zo aantrok in dit boek. Helaas vond ik de uitwerking niet zo geweldig. De meeste nadruk ligt op Polly, maar er wordt wat heen en weer gesprongen in de tijd, naar de tijd die ze samen hadden, maar eigenlijk niet naar Frank zelf wanneer hij alleen achter blijft. Van wat ik uit het boek heb over Frank, lijkt hij me absoluut geen sympathiek persoon en begrijp ik niet waarom Polly naar hem terug wil.
Het leven zoals Polly dat na haar tijdreis meemaakt in Amerika, hoe men daar leeft, heeft veel weg van een kamp met een enorm klassenverschil. Het is allemaal wat vreemd uitgewerkt.