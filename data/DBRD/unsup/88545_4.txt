De Informationist van Taylor Stevens is een vernieuwende thriller door de onverwacht goede geografische elementen.

Vanessa Michael  Munroe, een jonge vrouw, vertrekt vanuit Turkije naar Amerika voor een onderzoek naar de verdwijning van een vrouw. Ze heeft een bewogen verleden achter gelaten en probeert de demonen die haar s nachts uit haar slaap houden gerust te stellen door opdrachten aan te nemen die haar in staat stellen een comfortabel maar gevaarlijk leven te leiden.
De beschrijvingen over het leven van Munroe die verweven zijn in het spannende verhaal zijn van het begin af aan interessant.
In Amerika wordt ze benaderd door Richard Burbank, hij geeft Michael een rapport- op zich al een mooie reis door het nog relatief onbekende zuiden van Afrika -over de vermiste vrouw; het is Emily, zijn stiefdochter.

De belangstelling is bij mij gewekt, ik vraag mij af heb ik de eerste goede thriller van 2014 in de hand?

De Informationist is een avontuurlijke thriller waarin veel snelle, soms dodelijke acties worden afgewisseld met een ontbrandende liefde in de diepe jungle van Afrika.
De absolute meerwaarde zijn de omschrijvingen van de exotische maar ook riskante locaties waar naar sporen van het verdwenen meisje wordt gezocht zoals in de hoofdstad van Equatoriaal Guinea; Malabo of in de binnenlanden van Kameroen.