Volgens mij had Roes een betere titel geweest voor dit boek, al begrijp ik wel waar Nacht vandaan komt.
Karl Ove gaat als achttienjarige als leraar aan de slag hoog in het noorden van Noorwegen. Hij heeft geen opleiding als leraar achter de rug, hij wil eigenlijk niet werken want hij wil schrijver worden een een job remt hem af in die ambitie.
Toch gaat hij naar een klein dorpje, afgesneden van de buitenwereld waar iedereen iedereen kent en ongevraagd over de vloer komt.
Karl Ove drinkt, veel, heel veel. Verder heeft hij gevoelens voor enkele van zijn leerlingen wat natuurlijk niet kan voor een leraar. Meer dan gevoelens wordt het gelukkig nooit. Daarnaast is hij ook geobsedeerd door seks. Hij wil heel graag, hij wil te graag. Het lukt dan ook niet.
De relatie met zijn vader is slecht, zeker nu hij een andere vrouw heeft en bij die vrouw dan ook nog eens een baby waardoor Karl Ove er een halfzus bij krijgt.
Met zijn moeder heeft hij een betere relatie, evenals met zijn oudere broer Yngve.

Behalve veel gepraat over seks en drankgelagen, katers en roes gebeurt er eigenlijk niet zo veel in dit boek. Het is dan ook een minder boek in de reeks. Al helemaal omdat vrouwen er erg als seksobjecten uit komen.