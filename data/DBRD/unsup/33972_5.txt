k vind het altijd een beetje moeilijk om Every heart a doorway uit te leggen aan iemand anders. Gewoon omdat het verhaal zoveel verschillende zaken bevat. Het voelt een beetje als een donker sprookjes over kinderen die een magische opening naar een andere wereld hebben gevonden, maar nu terug zijn in de “echte” wereld. Langst de ene kant is het een vrij donker verhaal met zware thema’s, maar het is ook doorspekt met humor, die ervoor zorgt dat je tijdens het lezen hardop zit te lachen.

Every Heart a Doorway is echt een mengelmoes van heel veel verschillende zaken. Een who-done-it, gemengd met fantasy elementen, maar ook een coming of age verhaal. Daarnaast verwerkt Mcguire op subtiele wijze ook nog homoseksualiteit , aseksualiteit en een transgender personage in het verhaal. En toch passen alle puzzelstukjes in elkaar en is het van begin tot einde genieten met een grote G. Nooit voelt het als “te veel” of “overdone”.

Every heart a doorway is een donker, sprookje voor volwassenen. Maar kan ook perfect gelezen worden door iets oudere YA-lezers.