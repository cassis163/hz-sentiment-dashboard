In het begin van het boek moest ik erg wennen aan de schrijfstijl gezien het feit ik een roman had verwacht. Het verhaal leest echter meer weg als een onderzoek, wat naar mijn mening mensen ervan zou kunnen weerhouden het boek te lezen. Desalniettemin zit het verhaal goed in elkaar en komt duidelijk naar voren dat er grondig onderzoek is gedaan om dit verhaal zoveel mogelijk naar waarheid te beschrijven.

De Tweede Wereldoorlog blijft een interessant onderwerp en is voor mij iets waar ik al veel over gelezen heb. Groot pluspunt aan dit boek is dan ook dat het voor mij een thema aansneed wat mij tot noch toe onbekend was: het werk van het Philips-kommando. Het belicht de bijzondere rol die Philips heeft gespeeld in het redden van (Joodse) kampgevangenen. 'Het Philips-meisje' draagt in mijn optiek dan ook zeker bij aan het in stand houden van de vreselijke herinneringen en gebeurtenissen aan de Tweede Wereldoorlog. Dit boek zou ik dan ook zeker aanraden aan mensen die ge√Ønteresseerd zijn in de oorlog.