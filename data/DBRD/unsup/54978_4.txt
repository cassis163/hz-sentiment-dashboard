Voor de eerste keer recenseer ik een jeugdboek als volwassene. Wat toch een heel leuke ervaring was :-)
Snel leefde ik mee met de avonturen van Arda en haar vriendjes en voor ik het wist was het boekje uit. Hetgeen me het meest raakte was het verhaaltje van de winterklokjes die te vroeg de lente inluidden.
Heerlijk om zelf te lezen; voor te lezen aan kindjes vanaf 5 jaar of voor de jonge lezertjes vanaf 8 jaar. Korte maar leuke verhaaltjes met fijne illustraties.
De coverart en de tekeningen zijn van Francien van Lang. De cover zelf is uitgevoerd in filigraan. Goed stevig voor kinderen, geplastificeerd en buigbaar. Kan dus tegen een stootje.