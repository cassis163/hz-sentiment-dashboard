Lotte Wirwar is mijn guilty pleasure. De boeken zijn mega grappig met een knotsgekke verhaallijn, maar stiekem vaak wel met een kleine serieuze boodschap.

In dit verhaal gaat Lotte met haar klas op schoolreis. Helaas vervallen alle acties die ze tegen de vervelende Isabella gepland heeft als blijkt dat ze een kamer moeten delen! Dan zijn er ook nog die vervelende pestkoppen van een andere school. Voor één keer besluiten alle groepjes samen te werken om wraak te nemen met een grote griezelactie. Want hun klas pesten? Dat kan echt niet! Heerlijk luchtig en grappig boek dat ze achter elkaar wegleest!