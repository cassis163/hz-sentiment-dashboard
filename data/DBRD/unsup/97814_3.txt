Een kort verhaal met een grote inhoud. De hoofdpersoon is Poppy Day, die al in meerdere verhalen van deze schrijfster voorkomt. Poppy is hier nog jong en zit op school.
De opdracht is een opstel schrijven over: Wat is het leukste aan jouw vader?
Maar Poppy heeft geen vader. Wel heeft ze een vriend Martin en Sonny eigenaar van het koffiehuis.

“Als je geen vader hebt, kan ik me voorstellen dat je denkt dat het heel erg belangrijk is er een te hebben, dat je het gevoel hebt dat je iets mist”.

Haar oma geeft haar een goed idee voor het opstel, het doet er niet toe over wie je het hebt.
“Als je je opstel schrijft, hoef je alleen maar aan iemand te denken die je een veilig, warm gevoel geeft, het gevoel dat je speciaal bent”.