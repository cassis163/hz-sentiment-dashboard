Met dank aan Luitingh-Sijthoff voor het vooruitexemplaar.

Een gesloten kamer, een lijk, vijf verdachten en drie uur om de moordenaar te vinden staat er op de achterflap.
Kortom alle ingrediÃ«nten voor een spannende thriller.
Chris McGeorge begon deze thriller voor zijn scriptie voor zijn master creatief schrijven.
De titel die hij bedacht had was oorspronkelijk Deadroom en het werd Guess Who. De Nederlandse titel, Tik Tak.

Morgan Sheppard heeft als 11-jarige de moord op zijn wiskundeleraar opgelost terwijl iedereen dacht dat het zelfmoord was.
Vijfentwintig jaar later is hij een succesvol en beroemd presentator.
Vrouwen, drugs en drank beheersen zijn leven.
Op een dag wordt hij wakker in een afgesloten hotelkamer , geboeid en met vijf vreemden in de kamer die ook net ontwaken.
In de badkamer ligt een lijk.
Dan verschijnt er een man op de tv met een masker voor, die hem de opdracht geeft om de moordenaar van het lijk in de badkamer te vinden onder de aanwezigen in de kamer.
Hij heeft drie uur de tijd om de moord op te lossen, lukt het hem niet dan zal iedereen sterven.
De race tegen de klok begint.

Een origineel concept heeft de auteur bedacht.
Het grootste gedeelte van het boek gaat over een hotelkamer met mensen maar het blijft spannend van het begin tot het eind. Een knappe prestatie vind ik van de auteur om dat voor elkaar te krijgen.
Je blijft geboeid en gaat zelfs mee puzzelen.
Door flashbacks kom je meer over Morgan te weten en wat de mensen in de hotelkamer met Morgan gemeen hebben.
Een enorme plotwending die je niet ziet aankomen maar het was alleen jammer dat die voor mij te snel kwam want nu werd het duidelijk wie er achter het masker zat.
Ik had ook inmiddels al een idee wie de dader kon zijn maar je blijft toch met plezier verder lezen tot het einde.
Ik waardeer dit originele debuut , dat ik met veel plezier heb gelezen met 4****(*)
Tik Tak van Chris Mc George is vanaf 29 mei verkrijgbaar en wat mij betreft dus een aanrader.