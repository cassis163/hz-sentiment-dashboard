In 2011 debuteerde Sarah Winman met When God was a rabbit en won hiermee meteen al diverse book-awards. De blikman is haar derde roman, die in juli 2017 in het Engels verscheen en nu in september 2018 in het Nederlands verschenen is. Een korte maar emotioneel geladen roman vol tragiek en liefde.
De blikman opent met een proloog met een zwangere Dora Judd, die een kopie van het schilderij met zonnebloemen van Vincent van Gogh wint. Dit schilderij betekent voor haar de weg naar vrijheid, mogelijkheden en schoonheid en krijgt gedurende het verhaal betekenis voor de lezer.
Vervolgens wordt de roman verdeelt in drie delen Ellis Judd, zijn jeugdvriend Michael en Frankrijk. De moeder van Ellis heeft hem de liefde voor het kunstenaarschap bijgebracht en stimuleerde hem om te tekenen. Zijn vader vond dit allemaal maar flauwekul en iets voor watjes. Na haar overlijden moest Ellis, 16 jaar oud, van zijn vader van school af om in de autofabriek te gaan werken, kortom een baan voor het leven.
De moeder van Michael heeft hem in de steek gelaten. Lange tijd konden de jongens ongestoord met elkaar omgaan en elkaar leren kennen. Er werd niet gepraat door hun vaders, het leven was gewoon zo en ze moesten het accepteren, dat er geen moeder was en dus geen liefde. Erover praten zou het werkelijk gemaakt hebben, maar de vaders veegden het liever onder tafel en daarmee hun zonen. Hun moeders waren op zoek naar vrijheid. De reacties van de vaders naar hun zonen heeft hun karakter dermate be√Ønvloedt, dat ze moeite hadden om hun eigen keuzes te maken in het leven. Gaandeweg kom je erachter wat Ellis en Michael echt voor elkaar betekenden, ondanks het feit dat Ellis trouwde met Annie en Michael tijdelijk uit beeld verdween.
Je krijgt als lezer goed inzichten in de karakters van Ellis en Michael. Beiden eenzaam, moeite hebbend om zich bloot te geven, steun zoekend bij de ander en op elkaar gericht.
Dit is bijna een liefdesverhaal. Maar zo eenvoudig is het dus niet. Het is een soort liefdesverklaring geworden aan vriendschap, trouw, verlies en het leven.