In de historische roman ‘Nachtblauw’ schetst Simone van der Vlugt een levendig beeld van ‘De Gouden eeuw’; grote namen uit de kunstwereld als Rembrandt, Vermeer met voorzichtige verwijzingen naar ‘Meisje met de parel’ komen voorbij, maar ook steden als Amsterdam, Alkmaar en in het bijzonder Delft worden uitvoerig beschreven.

In een mooi en fris tijdsbeeld waarin vroegere taferelen zeer treffend worden benoemd is een grote rol weggelegd voor Catrijn.
Ze verlaat haar kleine dorp op zoek naar een beter leven.
Gevoed door haar natuurlijke aanleg voor de schilderkunst vertrekt ze moedig per boot naar Alkmaar, een geheim wat haar zwaar bedrukt neemt ze mee.
Ze trekt verder naar Amsterdam en nog later naar Delft, daar hoopt ze met een huwelijk en een goede toekomstverwachting ‘Delfts blauw’ beter te kunnen ontwikkelen.
Maar grote rampen overspoelen haar, en als ‘De zwarte dood’ het land teistert moet Catrijn vluchten.

'Dus dit is Amsterdam' schrijft Simone van der Vlugt in 'Nachtblauw'
'de spil van de wereld.
Wat een drukte, wat een leven!
Overal priemen masten van boten de lucht in, de kade is afgeladen met balen, kisten en manden, er wordt geroepen en geschreeuwd'.

Wat een sfeer in ‘Nachtblauw’

Ik heb met veel plezier 'Nachtblauw' uitgelezen.
Het is een rijk boek waarin Simone van der Vlugt de geschiedenis van 'Delfts blauw’ vakkundig en op toegankelijke wijze verteld, mooi verhaal.