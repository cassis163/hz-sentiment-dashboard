In deze serie gaat mijn hart uit naar 'the bad guy' of moet ik zeggen 'the bad girl' of nog beter 'the bad insect' .... Lucretia Cutter. Wat een mens, hoe 'evil' en tegelijk helemaal overtuigd van haar gelijk: de aarde moet gered worden door de mensheid uit te roeien. Een thema dat je de laatste 10 jaar in heel veel boeken tegenkomt. Leonard weet het op een hele nieuwe en frisse manier uit te werken en vanuit het perspectief van kinderen. Dat ze het ook voor volwassenen spannend weet te houden is een verdienste. Haar schrijfstijl is fantastisch, inclusief de nodige doordenkertjes en scherpe humor. Ze toont aan dat de jeugd van tegenwoordig wel wat gewend is.

Ook de schitterende bijrollen Pickering en Humphrey – de ene dik, de andere dun, de ene schoon, de andere stinkend vies – krijgen hun verdiende plekje in dit derde en laatste deel.

Een daverend slot was het niet echt, maar ik heb genoten van deze serie.