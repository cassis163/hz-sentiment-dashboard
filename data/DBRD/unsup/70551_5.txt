Achterflap : Het Amazoneverbond, een geheim genootschap van militante vrouwen, stelt alles in het werk om vrouwen aan de top van de wereldorde te krijgen. In een razendsnelle, gedurfde actie gijzelen de Amazones de complete Algemene Vergadering van de Verenigde Naties. Met zoveel regeringsleiders in hun macht kan de wereld niet anders dan luisteren naar hun eisen…
Laura Sieberg is een Nederlandse, ze heeft in het verleden met de Amazone te maken gehad. Ze wordt er van verdacht een paar mannen te hebben vermoord in de US, waar ze op het moment is maar ze ontkent alles. Als ze wordt gearresteerd en de Amazones om haar uitlevering vragen begint het pas echt…
Het verhaal leest vlot en is vanaf het eerst moment al spannend. Er komen veel personen in voor die allemaal met de verhaallijn hebben te maken. Soms is het verband niet meteen duidelijk. In de loop van het boek wordt het een en ander verduidelijkt. Je voelt de spanning die er is en kan je inleven in Laura of een van de andere hoofdpersonen. Soms wil je haar helpen of waarschuwen om iets juist niet te doen.
Het verhaal is goed opgebouwd en de schrijver heeft de sfeer goed weten te omschrijven.
Het eind is zeker niet voorspelbaar.