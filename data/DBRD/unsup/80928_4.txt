De kaart van zout en sterren, het debuut van Jennifer Zeynab Joukhadar is meteen een voltreffer.
Nour, een tienermeisje verhuist met haar zussen en moeder terug naar Syrië na het overlijden van haar
vader. Helaas is de situatie in Syrië danig verslechterd dat het gezin op de vlucht moet slaan voor het
geweld aldaar. Ze trekken door het Midden-Oosten en Afrika op zoek naar een veilige plek. Dat dit niet
zonder gevaren verloopt, spreekt voor zich.
Om haar overleden vader toch maar niet te vergeten, herhaalt Nour steeds het verhaal van Rawiya dat
haar vader haar vroeger vertelde. Het beschrijft op magische wijze de tocht van een meisje uit de 12 de
eeuw dat zich voordoet als jongen om in de leer te kunnen gaan bij een bekende kaartenmaker. Samen
met hem trekt ze op een avontuurlijke expeditie door datzelfde Midden-Oosten en Afrika om dat deel
van de wereld in kaart te brengen.
De 2 verhalen zijn op een erg mooie manier met elkaar verweven en de gelijkenissen tussen Nour en
Rawiya zijn frappant.
Jennifer Zeynab Joukhadar brengt op een prachtige manier de tegenstelling tussen een sprookje en de
harde werkelijkheid onder woorden in deze roman.