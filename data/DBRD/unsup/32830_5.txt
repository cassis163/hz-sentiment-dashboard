Een boek over een bijzondere en rare familie. Geen standaardfamilie en door hun verleden moeten zij extra hun best doen om een plaatsje te verwerven en te behouden in de nieuwe buurt.
Niet gemakkelijk want zij zijn echt een beetje raar en de buurman Knieper vertrouwt het allemaal niet. Ook moeilijk voor de buurman, maar de moraal van de familie RIP is dat je lief moet zijn voor de buren en dat proberen zij dan ook.
Buurjongen Jimi speelt nogal hard op zijn gitaar en gaat helemaal los bij volle maan, buurmeisje Lea kan zichzelf helemaal laten verdwijnen en met de andere personages is ook iets mis.
Het verhaal wordt zowel uit de invalshoek van de familie RIP, als uit de invalshoek van de buurman verteld. Er gebeuren hele rare, enge, maar ook heel veel mooie dingen. Al deze gebeurtenissen worden met de nodige humor verteld en je beluistert het boek voortdurend met een grijns op je gezicht.
Het boek eindigt heel verrassend en geeft de moraal mee dat je nooit te snel moet oordelen.
Geweldig voorgelezen door Frank Lammers . Nog nooit naar een kinderboek geluisterd, maar het is een echte aanrader. Door naar het boek te luisteren, zit je meer in het verhaal en ga je allerlei scenario"s bedenken. Door het luisteren gebruik je je fantasie veel meer. De stem van Frank Lammers was zeer aangenaam en hij is terecht de winnaar geworden van de Hebban Luisterboek Award 2019.