Alweer een wonderbaarlijk mooi en klein verhaal van Susan Hill, over de handelaar in kostbare boeken Adam Snow. Symbolische voornaam, symbolische achternaam. Nietsvermoedend belandt hij in een soort griezelverhaal, dat aanvankelijk een beetje heen en weer lijkt te fladderen, maar uiteindelijk dichter bij Snow komt dan hij kon vermoeden.
Hill schrijft uitzonderlijk goed; eenvoudige, korte zinnen, moeilijk wordt het nooit, maar wat weet ze met weinig woorden veel te vertellen. Voor de twijfelaars: een boek van Susan Hill is altijd de moeite waard.