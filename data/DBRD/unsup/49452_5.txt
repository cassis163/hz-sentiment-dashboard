Wat als er een marktplaats bestond waarin je een moord kan bestellen? In dit boek bestaat dit werkelijk. Via een spambericht krijgen mensen de mogelijkheid om een moord te bestellen. De tegenprestatie: zelf een moord plegen.... Europa en Amerika worden geteisterd door een reeks onverklaarbare moorden. Er is schijnbaar geen motief en een dader is al helemaal ver te zoeken.

Wow, wat een ontzettend goed uitgewerkt boek. Het idee is huiveringwekkend en doet je de spamberichten op je computer toch met andere ogen bekijken. Het verhaal is realistisch geschreven. Je volgt een aantal korte verhalen waarom mensen zover komen om een moord te bestellen. Goed in elkaar gezet, goede verhaallijn. Zeker ook potentie om een volgend boek rondom dezelfde personages te schrijven.