Al een tijdje was ik benieuwd naar dit boek omdat er op internet vaak lyrisch over gedaan wordt, vandaar was ik erg blij met dit compacte boekje waarin de samenvatting en kern van ‘The Secret’ wordt uitgelegd. Ik vind de omslag er interessant en een goede trigger voor het boek. Het boek zelf leest ook lekker weg en heb je zo uit. Ik heb zelf geen idee wat het verschil is met de normale versie maar het is een makkelijk boekje om te lezen en te begrijpen en aan het eind van elk hoofdstuk staan de punten nog even opgesomd zodat je het beter kan onthouden. Het principe van het boek is interessant en klinkt logisch, door positief te denken en positief in het leven te staan zal je meer bereiken en zullen je dromen waargemaakt worden. Ik geloof hier zelf ook wel in en denk dat dit logisch is omdat je dan niet alleen situaties positiever benadert maar ook meer positiviteit uitstraalt waardoor mensen jou sneller zullen benaderen. Het principe is dus erg interessant, alleen hoe het boek het brengt is ontzettend Amerikaans. Er zijn een aantal ‘experts’ die de hele tijd tips geven of hun mening geven tussen de tekst door, ik vind dit echt niet prettig werken en ook vind ik het ‘schijnexperts’ waardoor hun toevoeging of mening op mij niet echt veel indruk maakt. Ik vond het zelf interessant om weer even een reminder te krijgen om weer wat positiever te zijn en wat meer te lachen, maar zou het boek niet zo snel aan mijn familie of vrienden aanraden omdat het soms ook wel wat overdreven is, bv de gedachte dat je door heel veel aan geld te denken en aan de gedachte dat je geld opgestuurd zal krijgen ook echt cheques in de post zal ontvangen. Toch vond ik het een leuk boekje om zo te lezen en geef ik het 4 sterren.