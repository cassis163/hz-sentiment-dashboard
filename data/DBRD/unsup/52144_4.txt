Super de luxe review

Ik ging naar de boekenwinkel voor het boek Eeuwige Leven. Echter aangekomen zag ik het nieuwste boek van Suzanne Vermeer liggen en ik kon het boek simpelweg gewoon niet laten liggen. Ik had mijzelf wel voorgenomen om dit boek pas te lezen wanneer ik op vakantie was, maar ik kon mij toch niet inhouden...

Wat vond ik ervan

Ik vind Suzanne Vermeer zo ontzettend leuk, en niet alleen omdat ze mijn naamgenootje is maar ook omdat haar schrijfstijl echt fantastisch vind. In super de luxe volg je drie verschillende verhaallijnen en je wilt door blijven lezen omdat je perse moet weten wat die drie verschillende verhaallijnen met elkaar te maken hebben. Het ene verhaallijn gaat over Emma en haar vakantie met de tweeling Onesti's en dit is ook het hoofdverhaal, de andere verhaallijnen gaan over een paar criminelen en een rijke man. Het verhaal is zo opgebouwd dat je steeds nieuwsgieriger word en steeds meer wilt weten van alle drie de verhaallijnen. Daarnaast is het natuurlijk een thriller dus hoe verder je komt hoe spannender het verhaal ook word.

Door de schrijfstijl van Suzanne Vermeer heb je zelf het gevoel dat je zelf in Monaco bent. Als je het boek dan ook nog eens buiten leest in het zonnetje met een gekoeld drankje is het zomergevoel er al helemaal. 

Wat vond ik minder?

In tegenstelling tot de andere boeken van Suzanne Vermeer vond ik dit boek een beetje voorspelbaar. Daarnaast vond ik dat het boek maar langzaam op gang kwam. Dit zijn echter mijn enige kritiek punten. 

De personages

Doordat het zolang duurde voordat het boek een beetje opgang kwam leerde je de personages wel heel goed kennen. Emma vond ik een beetje een oppervlakkig na√Øef meisje maar ik mocht haar wel gelijk. De tweeling Alessandro en Sofia vertrouwde ik vanaf het begin niet en ik vond het jammer dat  de zus Sofia zo weinig in beeld is gebracht. Daarnaast hebben we nog een paar andere personages maar hun namen en karakters wil ik niet verklappen. 

Het slot

Het slot was anders dan ik dat ik normaal gewend ben van Suzanne Vermeer. Waarom? Dat kan ik helaas niet verklappen omdat ik anders gelijk het einde voor iedereen verraad. Wel kan ik zeggen dat het ontzettend onverwachts was.