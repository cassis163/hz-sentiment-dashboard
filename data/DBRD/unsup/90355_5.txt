Titel: Ziva
Auteur: John Winkel
Uitgeverij: LetterRijn
Publicatiedatum: maart 2018
Aantal bladzijdes: 330

Cover: de cover met de pen waar in plaats van inkt bloed uit komt maakte mij meteen benieuwd naar hoe het verhaal zou zijn.
Auteur: John Winkel (1950) is jarenlang uitgever geweest van onder meer kinderboeken, vakinformatie en publiekstijdschriften. Aansluitend was hij werkzaam als zelfstandig management consultant, trainer en coach.
Achterflap: Onderzoeksjournalist Ziva Berkowitz krijgt een tip over grootschalige fraude in een middelgrote Nederlandse gemeente. Ze besluit er dieper in te duiken en achterhaalt geheimen die ze beter niet had kunnen ontdekken. Iets wat klein leek blijkt van een gigantische omvang. Corruptie, witwaspraktijken, mishandelingen en liquidaties zijn aan de orde van de dag in de wereld die ze steeds verder weet bloot te leggen.
Buiten haar diepgravende onderzoek om raakt Ziva ook betrokken bij een duistere familiekwestie, waarbij haar vermogende broer Yakov wordt afgeperst.
Als op een dag haar tipgever onder verdachte omstandigheden om het leven komt, raakt de zaak in een stroomversnelling.
Een afgrijselijke moord is aanleiding voor rechercheur Johan Verhulst om zich nadrukkelijk met de zaak te gaan bezighouden. Maar ook Leo Klokman, producent van het televisieprogramma CrimeXplorer, stort zich op deze misdaad. Met zijn team neemt hij onverantwoorde risico's die tot levensbedreigende gevolgen leiden.
Mening: Aan het begin van het boek moest ik in het boek komen. Daarna gebeurden er allemaal dingen waardoor het heel spannend werd en ik het boek in één keer heb uitgelezen. Ik kon mij goed inleven in het verhaal vooral aan het einde. Ik vond het jammer dat ik niet meer te weten kwam over de relatie tussen de vader van het kind van Ziva en het kind. Verder vond ik de personages goed uitgewerkt.
Spanning: 5
Plot: 5
Leesplezier: 5
Schrijfstijl: 4,5
Originaliteit: 5
Eindconclusie: voor liefhebbers van thrillers zeker een aanrader. 5 sterren.