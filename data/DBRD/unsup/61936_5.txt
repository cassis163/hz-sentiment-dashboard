Wat een debuut van deze voor mij onbekende schrijfster Maria Dueñas! Een verhaal zoals een goed geschreven verhaal moet zijn! Alle ingrediënten voor een mooi tijdloos verteld verhaal zijn ruimschoots ongekunsteld aanwezig. Alsof dit boek toevallig tot stand gekomen is en de schrijfster haar hoofdpersonen persoonlijk ontmoet heeft en uit 'Het geluid van de nacht' heeft willen halen. Personen die onopvallend een belangrijke rol gespeeld hebben in de geschiedenis van onze verworven vrijheden tot nu toe. Een eerbetoon aan al die heimelijke helden en heldinnen, die hun liefde voor het leven lieten prefereren vóór hun grootste persoonlijke angsten. Heel mooi wordt deze vuistdikke roman ook afgesloten met de woorden: "Uiteindelijk bewogen wij ons altijd aan de achterkant van de geschiedenis, doelbewust onzichtbaar tussen de plooien van de tijd." Jammer dat ik het boek nu uit heb!