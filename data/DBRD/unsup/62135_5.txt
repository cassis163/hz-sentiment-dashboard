Wat een geweldig debuut. Terry Hayes is in staat om je 914 pagina's lang in de greep te houden van de Pelgrim. Het verhaal wordt levendig verteld en kan zomaar plaats gevonden hebben. De personages zijn niet talrijk, maar worden levensecht neergezet. Zowel Pelgrim als de Saraceen leren we goed kennen en lijken zo in de echte wereld rond te kunnen lopen. De schrijfstijl is prettig en maakt dat het boek vlot weg leest. Het verhaal is vooral boeiend, onderhoudend en bij vlagen reuze spannend. De plot zit goed in elkaar, kent niet zoveel wendingen, maar is wel zo goed dat je met gemak de eindstreep haalt. Kortom, een boek om voor te gaan zitten en van te genieten. Ben nu al benieuwd waar deze auteur ons nog meer mee gaat verrassen. Ik geef dit boek dan ook de volle 5 sterren.