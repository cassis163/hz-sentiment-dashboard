Een thriller, die ik met moeite kon wegleggen. Als Sandra, een
voormalige actrice, onverwacht getuige is van een verkrachting en
dan de dader ook nog herkent, wil ze een daad stellen. Ze heeft
Haar beroep als actrice achter zich gelaten en is een z.g.
keukenrestaurant en cateringbedrijf begonnen. Ze heeft op afroep
een jongedame die haar helpt. Het is haar gelukt het bedrijfje
rendabel te maken en haar bekendheid als succesvol actrice ligt
steeds verder achter haar. Ze besluit contact te zoeken met het
slachtoffer om samen met haar aangifte te doen.Dat dan haar hele
wereldje op de kop komt staan, had ze niet kunnen bevroeden. Wil
het slachtoffer wel aangifte doen? Zoals altijd spelen er meer
belangen, zowel voor de dader als voor het slachtoffer. Sandra
vergeet haar eigen belang en haar bedrijfje lijkt ten onder te gaan
door wraak. Toch zijn er altijd weer mensen, die onverwacht op je
pad komen en hulp aanbieden. Ik vond het een mooi opgebouwd verhaal
dat spanning en ontspanning leuk afwisselde. De personages zijn
goed neergezet en geloofwaardig. Het is ook mooi geschreven, zodat
je je goed kon inleven in de situatie. Een compliment voor dit
debuut met een titel met meerdere betekenissen.