Geschreven door: Lene Kaaberbol
De kronieken van de zieners deel 2
Uitgeverij: Clavis Uitgeverij
ISBN: 978 90 50165198
Paginaâ€™s 284
Lene Kaaberbol is geboren op 24 maart 1960 in Kopenhagen (Denemarken). Ze groeide op in Malling in de buurt van Arhus. Ze studeerde bij Aarhus Katedraisole, ze was werkzaam als lerares op de Middelbare school, daarnaast als vertaler. Ze won in 2004 de Nordisk Skolebibliotekarforenings Bornebogspris.

De kronieken van de zieneres bestaat uit vier delen, waarvan spijtig genoeg alleen de eerste twee delen vertaald zijn naar het Nederlands. De overige twee delen zullen niet vertaald worden. Daar elk boek wel een gesloten einde heeft, zijn ze toch goed te lezen, zonder de vervolgdelen te moeten lezen. Haar serie van de wilde heks is wel volledig vertaald.
Waar gaat dit boek over?
Dina worstelt nog altijd met haar bijzondere gave, waardoor ze iemands diepste en donkerste geheimen kan zien door die persoon in de ogen te kijken. En ze is niet de enige die het daar moeilijk mee heeft.
Haar broer Davin wil haar niet meer aankijken.
Dan wordt Dina ontvoerd door de boosaardige Valdracu, die haar dwingt haar gave te gebruiken als een wapen tegen onschuldige mensen. Dina is niet in staat zich te verzetten, en Davin is haar enige hoop om gered te worden. Slaagt hij daarin voor het te laat is?
Fascinerende fantasy! Elke wending is onverwacht, de spanning stijgt naar een climax. (The horn book magazine)
Wat vond ik van dit boek?
Eerlijk gezegd had ik niet heel veel zin dit boek te gaan lezen. Bij mijn recensie van deel een, de gave van Dina, heb ik aangegeven erg teleurgesteld te zijn in het boek. Een boek dat omschreven werd als de nieuwe Harry Potter. Dat boek viel echt tegen. De enige reden dat ik toch aan dit boek ben begonnen is, dat ik het boek al in bezit had.
Als je weinig verwachting hebt van een boek, kan het boek ook alleen maar meevallen, en dat is gebeurd.
Dit boek is absoluut beter dan het eerste deel, er gebeurd wat in het boek, er is een verhaal. Erg veel diepgang heeft het nog steeds niet, waardoor er niet echt een chemie komt met de hoofdpersonages. Maar het is wel leuk om zo tussen neus en lippen door even te lezen. Zoek je echter een leuke jeugdfantasie boek, dan raad ik je andere boeken aan. Ik vind het echt jammer, want de essentie van het verhaal, van de zieners heeft in naar mijn mening echt wel potentie. Jammer genoeg is het niet voldoende uitgewerkt. 3*