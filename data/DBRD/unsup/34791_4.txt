Frank Parrish. Een rechercheur van het NYPD die het niet altijd nauw neemt met de regeltjes, zijn baas en partners soms tot waanzin drijft, drinkt en geen al te goede relatie heeft met zijn gezin. Tot zover niets nieuws onder de zon. Toch is het boek De Helden van New York meer dan de moeite waard om te lezen.

We maken kennis met Parrish op het moment dat hij het leven probeert te redden van een jongen die zojuist zijn vriendin heeft vermoord. Al snel komen we erachter dat Parrish het type rechercheur is waar wij als lezer van houden maar waar we er dus ook al velen van kennen. Omdat hij eerder iets heeft uitgevreten wordt hij gekort op z'n salaris, mag hij niet autorijden en moet hij verplicht dagelijkse sessies hebben met een psycholoog. Dan komt er een nieuwe zaak op zijn bordje te liggen en krijgt hij een nieuwe partner toebedeeld. Parrish bijt zich helemaal vast in de zaak, dit omdat het om de moord op een kind gaat en zijn intuitie hem zegt dat ze hier te maken hebben met een seriemoordenaar. Gedurende het onderzoek gaat Parrish zijn boekje uiteraard weer te buiten en verloopt de relatie met zijn nieuwe partner niet altijd even soepel.

Ondanks dat het verhaal van rechercheur Parrish al honderden keren is verteld is dit boek een welkome aanvulling op het genre. De hoordstukken zijn kort en goed geschreven, daardoor leest het makkelijk weg. De verschillende personages worden met genoeg diepte beschreven om het verhaal levendig te maken. Zijn er dan geen minpunten aan het boek te benoemen? Jazeker. Mits het bedoelt is voor toekostige boeken met Frank Parrish in de hoofdrol, heeft het verhaallijn van Franks vader en de sessies bij de psycholoog geen toegevoegde waarde voor dit verhaal. Het verhaal wordt goed opgebouwd en er wordt naar het eimde toe op een goede manier spanning opgebouwd. Het einde komt daarom abrupt en valt in het vergelijking tot het hele verhaal een beetje tegen.

Neemt niet weg dat dit boek een aanrader is.