Cress is het derde boek uit The Lunar Chronicles, een YA-fantasy boekenserie die sprookjes verteld in een uniek futuristisch sci-fi jasje. De boeken zijn geschreven door Marissa Meyer en alle zes delen zijn inmiddels in het Nederlands verschenen bij uitgeverij Blossom Books.

In deel 1 van The Lunar Chronicles (Cinder) lazen we de hervertelling van Assepoester, in deel 2 (Scarlet) die van Roodkapje en nu in deel 3 is Rapunzel aan de beurt. Ik ga mijn best doen om niet te veel te spoilen natuurlijk, maar het is wel een vervolgdeel dus je bent gewaarschuwd!

Cinder, Scarlet en bijna alle andere helden uit de vorige delen zijn op de vlucht geslagen voor de wrede koningin Levana en proberen uit alle macht een manier te bedenken om ervoor te zorgen dat de heerschappij over de aarde niet in haar handen valt.

Met een beetje hulp komen ze bij Cress terecht, een onbegaafde Lunar die al zeven jaar in een satelliet in de ruimte gedwongen wordt om voor Levana en haar thaumaturgen informatie te verzamelen. Cress wilt niets liever dan de vrijheid voelen die van haar is afgenomen en leeft haar leven in solidariteit tussen haar fantasieÃ«n en haar vele computerschermen.

Maar daar komt allemaal verandering in na een reddingsactie die niet helemaal volgens plan verloopt en net nu het lot van de Aarde in hun handen ligt raakt de groep van elkaar gescheiden. Kunnen ze elkaar weer vinden? En hoe kunnen ze weerstand bieden aan alles wat de kwaadaardige Maankoningin hun kant op gooit? Dat lees je in Cress!

Net als de voorgaande twee delen heb ik weer enorm genoten van de wereld die Marissa Meyer neer heeft gezet, het arsenaal aan likeable personages en de heerlijke ultieme slechtheid van de bad guys. Ik weet niet hoe de schrijfster het doet, maar ook het derde deel van The Lunar Chronicles voelt nog altijd fris aan.

Het personage Cress is weer totaal anders dan bijvoorbeeld Cinder en Scarlet en dat zorgt ervoor dat je geboeid blijft gedurende het hele boek. De interactie tussen de personages, de kijk die ze op elkaar hebben en hoe dat gedurende het verhaal veranderd is in mijn ogen echt geniaal neergezet. Je switcht al lezer constant tussen de verschillende perspectieven en hierdoor verveeld het boek geen moment.

Cress behoort ook weer toe aan mijn stapeltje met favorieten en ik kijk zeker uit naar de volgende delen van The Lunar Chronicles. Levana, over de Evil Queen, Winter over Sneeuwwitje en het slotdeel Alle sterren, een bundel met daarin allerlei korte verhalen over onze favoriete personages. Ga dit lezen!

Een uitgebreidere (spoilervrije) review van Cress is nu terug te vinden op mijn YouTubekanaal Whatthevalk:
https://www.youtube.com/watch?v=X7QKZffuJhY