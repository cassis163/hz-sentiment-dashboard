Een boek om samen nog uren over na te praten vanwege de rijkdom aan inzichten en thema's. Over de ambivalentie in relatie tot ouders die tekort schieten en zelfs gewelddadig zijn. Over verwachtingen waar je als meisje niet zonder kleerscheuren aan kunt ontsnappen, een vrijheid tegemoet die voor zonen vanzelfsprekender is (zie de Middeleeuwse Eva op de cover, wegzwemmend met de appel in haar hand). Een psychologisch-filosofische roman geschreven in de toegankelijk meeslepende stijl die we van Joke J. Hermsen kennen.