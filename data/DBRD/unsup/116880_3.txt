Albrecht Stuyt, een gepessioneerde missiepriester verdwijnt en de geruchtenstroom doet vermoeden dat de priester een verleden heeft waarbij pedofielie een rol speelde. Nadat er aan de Schelde een pijp wordt gevonden laat Commisaris Liese Meerhout dreggen en vind het lijk van een jonge prostituee. De dood van de jonge vrouw wordt afgedaan als een ongeluk, maar daar neemt Liese geen genoegen mee en start een onderzoek. Later wordt alsnog het lichaam van de verdwenen priester gevonden en de vraag luidt dan ook zijn het twee verschillende zaken of raken zij elkaar?

Het verhaal loopt ondanks de vele personages en verwikkelingen lekker door en Toni heeft een makkelijke schrijfstijl met een vleug humor wat het boek vlot leesbaar maakt. Het boek speelt zich af in Antwerpen maar het zou om het even welke grote stad kunnen zijn. Voor lezers die Antwerpen kennen zijn de referenties aan de stad herkenbaar en voor de mensen die de stad niet kennen zijn ze niet storend aanwezig. Het boek is spannend zonder overdreven hard te zijn en leesvoer voor iedereen die lekker met een boek op de bank aan het winterweer wil ontsnappen.

Dood water is het zevende boek van Toni Coppers, die dit jaar de Hercule Poirotprijs binnenhaalde.
Voor mij het eerste boek van Toni maar zeker niet het laatste.