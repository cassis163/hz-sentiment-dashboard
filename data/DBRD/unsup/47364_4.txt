Ik las dit boek met plezier voor de Thriller Leesclub terwijl ik me herinner het eerste boek van deze reeks niet zo goed te hebben gevonden. Maar ik denk dat de personages mee geëvolueerd zijn en nu ook wat meer ervaringen achter de rug hebben. De spanning zat er goed in en ik werd duidelijk in het verhaal meegezogen, want ik heb het vannacht in één ruk uitgelezen! Het gaat over een bekende oorlogscorrespondente die zich bedreigd voelt, en naar Sandhamn vlucht maar er dan toch vermoord wordt. Het gaat over een vechtscheiding en een jong meisje dat daar het slachtoffer van is. Het gaat ook over racistische stromingen in de maatschappij. De moordenaar blijkt uiteindelijk echter zeer berekenend te zijn. Het einde is weer zeer onverwacht want er wordt tijdens het verhaal amper naar gehint. Als de vorige delen die trend voorgingen, zal ik die zeker nog te hand nemen. Viveca Sten is misschien geen Scandinavische top, maar hoort bij de zeer goede middenmoot in ieder geval.