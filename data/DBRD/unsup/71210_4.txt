Koude magie gaat over Cat. Ze wordt uitgehuwelijkt aan een koude magiër.
Ze woont bij haar oom en tante en haar nichtje Bree. Met Bree heeft Cat een goede band. Wanneer een koude magiër op de stoep staat om met de oudste Barahal dochter te trouwen, wordt Cat door haar om en tante meegegeven. Zowel Bree als Cat hebben beiden gaven. Ze vrezen de koude magiërs en de magiërs huizen. De magiër Andevai, waarmee Cat trouwt, blijkt wel anders te zijn en Cat komt achter een aantal dingen die best verontrustend zijn.

Het boek is lastig in te komen en is niet erg gemakkelijk te lezen. Maar als je eenmaal in het verhaal zit, wil je het boek uitlezen. Naast de vele beschrijvingen, loopt het boek daarna wel vlot door.
Ik ben blij dat ik het boek heb uitgelezen en ik ben meteen verder gegaan met het vervolg Koud Vuur.