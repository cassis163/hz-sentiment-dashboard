Na eerst mezelf door Sluipweg heen te hebben geworsteld, me toch maar aangemeld voor de leesclub van Medicijn. Het spreekt voor zich dat mijn verwachtingen niet superhoog waren, maar dat werd al heel gauw bijgesteld. Al tijdens de presentatie kwam ik tot de ontdekking dat dit een heel ander boek is. Toen ik er eenmaal in begon kon ik niet meer stoppen met lezen en heb t in 2x uitgelezen. Medicijn is niet een boek zoals anderen, ja het gaat over ouder worden en dat doen we allemaal. Maar wie denkt er niet soms: kon ik maar eeuwig jong blijven. De mensen in dit boek doen mee met een experiment met een medicijn en blijven inderdaad jong. Maar.........stop je met t medicijn wordt je versneld oud. Een klein eliteclubje van zeer rijke mensen gebruiken t medicijn, ook een vriend van Ella. Als hij komt te overlijden gaat ze op onderzoek uit en dat levert een bloedstollende speurtocht op.