Dit tweede deel heeft buiten een prachtige titel ook weer dezelfde meeslepende avontuurlijkheid die me in het eerste deel al zo aansprak. Reizen door dimensies, stel je toch voor... Wat ik heel erg fijn vind aan deze serie, wat lang niet altijd op gaat voor alle series die sinds The Hunger Games vertaald worden, is dat het verhaal bepaald niet rechtlijnig en dus totaal niet voorspelbaar is. Setting, motieven, personages zijn heerlijk divers en de typische YA kwesties als Liefde/Identiteit/Coming of Age etc. zitten prettig ingebed in alle verwikkelingen. Met in deel 2 een superknaller van een einde: dat belooft een verrassend deel 3 te worden!