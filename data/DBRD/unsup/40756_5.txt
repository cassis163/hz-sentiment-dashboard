Gerechtigheid komt eerst wat formeel en zwaarlijvig over, maar dan komt het lezen plotseling in een stroomversnelling door spanningsopbouw op verschillende fronten. Dat is ook zo met de vorige 2 delen: in het begin lees je op een traag tot normaal tempo, hoe verder je in het boek raakt, hoe meer tijd je gaat vrijmaken om te lezen.
De boeken hebben ook een zeker infotainment gehalte. Stieg Larsson deelt kennis over diverse onderwerpen waar hij vermoedelijk beroepsmatig aandacht aan heeft besteed. Via zijn boeken krijgt de lezer bijvoorbeeld inzicht in de wereld van de journalistiek.