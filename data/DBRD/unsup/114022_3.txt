Boeken die gaan over de relatie tussen zussen vindt ik heerlijk om te lezen. Zelf heb ik een zus en onze band is heel goed. In boeken die gaan over zussen kan je soms dingen herkennen en dat is leuk, soms kan je totaal niks herkennen in het boek wat je leest maar dat maakt het niet minder leuk. Olga van der Meer schreef weer een moderne roman dit keer over drie zussen.

Het boek Zussen van Olga van der Meer gaat over de drie zussen Samantha, Sabrina en Soraya. Ze komen uit een gezin wat niet echt een goed voorbeeld was. Een vader die werkeloos op de bank zat en genoeg dronk en een moeder die ook niet veel uitvoerde. De drie zussen verloren hun beiden ouders en Samantha nam de verantwoordelijke rol over. Samantha is directrice van een school en probeert haar verleden achter zich te laten en meer te zijn dan haar ouders waren. Ze is nog single maar misschien brengt Evert daar verandering in of is het toch Arjen die vroeger bij haar in de klas zat die haar hart steelt? Sabrina heeft huisje, boompje, beestje maar is ze daar wel zo blij mee alles spik en span in huis maakt je dat nou echt zo gelukkig? De jongste zus Soraya woont in een kraakpand, is werkloos, drinkt, blowt en ontdekt dat ze zwanger is. Samantha staat als echte oudere zus voor beide zussen klaar maar hoe komt ze nu aan zichzelf toe.

Zussen is mijn eerste boek die ik lees van Olga van der Meer en ik heb ervan genoten. Ik had soms medelijden met Samantha die er was voor haar zussen maar wie was er voor haar. Op andere momenten heb ik weer zitten lachen. Het is een boek wat zo geschreven is dat je meegesleept wordt in het verhaal. Hoe zal Sabrina uit haar huwelijk komen, gaat ze verder of niet. Hoe zal Soraya voor het kind gaan zorgen en wordt het een gezond kin want drank en drugs is niet best voor een kind. En zal Samantha haar liefde vinden. Dit zijn vragen die tijdens het lezen allemaal in mijn hoofd voorbij komen. Al mijn vragen worden beantwoord terwijl ik het boek lees.

Dat was weer een heerlijke feelgood Roman van uitgeverij Zomer & Keuning, ze blijven maar zulke heerlijke boeken uitgeven volgensmij. Zussen van Olga van der Meer is zeker een aanrader.