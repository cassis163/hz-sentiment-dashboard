Het tweede boek van de vijf recent door mij gekochte e-books van Beth Good, het zijn alle vijf korte verhalen die allemaal een winkel als titel hebben. Aangezien ik had besloten ze op alfabetische volgorde te lezen, was nu ‘book’ aan de beurt.

Ook dit is weer een verhaal dat zich afspeelt in zomers Cornwall. Daisy, inmiddels een gevierde televisie ster, gaat na tien jaar terug naar haar ouderlijk huis in het fictieve plaatsje Port Pol om te ‘huiszitten’.

Natuurlijk loopt ze haar oude vrienden en vriendinnen van destijds tegen het lijf, zij heeft het plaatsje op haar 18e achter zich gelaten omdat ze naar een acteer school wilde. Na een paar klussen heeft ze heel veel succes en haar carrière gaat voor de wind, de acteer school heeft ze uiteindelijk dan ook niet gedaan.

Terug in het plaatsje loopt ze ook haar jeugdliefde Nick tegen het lijf, maar Nick is getrouwd, en dat is iets wat ze nog steeds niet helemaal snapt. Nick en zij waren een stel, tot het afscheidsfeest van de middelbare school waar Nick haar dumpte.

Genoeg ingrediënten voor een zomers feelgood verhaal. Het proloog maakt het hele verhaal mooi af!