Roddy Doyle schreef met "A star called Henry" het definitieve boek over de woelige jaren tijdens en na de Eerste Wereldoorlog in Ierland met de Paasopstand en de burgeroorlog. Dat klinkt heel historisch maar dit boek is helemaal opgehangen aan de hoofdfiguur Henry Smart, een volksjongetje dat vroeg zijn vader verliest en zichzelf een plaats in de maatschappij vecht. Als veertienjarige vecht hij aan de zijde van Pearce en Connelly in de Paasopstand. Ontroerend is het ogenblik waarop Pearce hem het ontwerp van de "Declaration of Independance" laat lezen en dat Henry zegt: "Maybe something about the children?" en dat Pearce zegt: "Yes, we may not forget the children". Henry Smart is een vechtjas, een moordenaar, een bruut maar eigenlijk ook een ontroerende kerel die je hart doet breken wanneer hij, eens de revolutie is gevochten, als het vuil aan de deur wordt gezet door zijn vroegere opdrachtgevers. Arme volksjongetjes als hij delen nooit in de overwinning, niet voor en niet na welke revolutie dan ook... Tot nader order het allerbeste boek dat ik ooit las!