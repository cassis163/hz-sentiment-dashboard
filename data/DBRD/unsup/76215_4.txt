Een verhaal over vallen en opstaan, leren aanvaarden, geschreven vanuit een positieve ingesteldheid. Aan te raden voor iedereen met een chronische (uiterlijk onzichtbare) ziekte of wie zo iemand kent. En zijn we dat niet allemaal? Een boek over het hoe en waarom van moeilijke keuzes en hun gevolgen. Hoewel je toch wel merkt dat het een eerste boek is maakt juist dat samen met het gebruik van gewone spreektaal het boek extra vlot toegankelijk.
Een echte aanrader, al hielp het feit dat ik tijdens het lezen met een zware verkoudheid te bed lag ook wel om me in te leven. Dat mijn exemplaar een persoonlijke opdracht door Marion Thomas bevat is natuurlijk mooi meegenomen.