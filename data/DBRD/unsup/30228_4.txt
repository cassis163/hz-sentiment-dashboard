In het dorp Altenhain houdt iedereen wel iemand de hand boven het hoofd, zo erg zelfs dat er moedwillig een jonge en veelbelovende inwoner 10 jaar lang onschuldig in de gevangenis heeft gezeten terwijl er tal van dorpsgenoten waren die wisten hoe de vork van 1 van de moorden in de steel zat. Gruwelijk! En zo komen er nog wel meer nare toestanden voor in 'Sneeuwwitje moet sterven'. Ik vond het een redelijk spannend boek, maar ik moest me wel door het begin heen worstelen vanwege alle namen die in een noodtempo aan de lezer gepresenteerd worden. Eenmaal daar doorheen kom je gelukkig toch al vrij snel in lekker lopend boek waarbij je als lezer algauw denkt te weten 'hoe, wat en waarom' om er vervolgens dan toch achter te komen dat dat maar een deel van het verhaal is.
Ik zou best wat meer van Nele Neuhaus willen lezen...