Helaas kom ik niet verder dan een magere 3 sterren waardering. Dat heeft zeker niets te maken met het onderwerp; dat is schrijnend en tot nu toe voor mij volledig onbekend. Ik heb tijdens het lezen diverse keren op internet verdere informatie gezocht en gelezen dat de werkelijkheid wellicht nog erger was dan in dit boek naar voren kwam.

Ik had echter heel veel moeite met de twee verhaallijnen. Het verhaal dat zich in 1939 afspeelde, en waar het boek eigenlijk over gaat, vond ik zeker boeiend. Het taalgebruik stoorde mij wel. Waarom spreekt het ene kind bijvoorbeeld beschaafd, terwijl het andere, uit hetzelfde gezin, plat praat. De tweede verhaallijn die zich nu afspeelt, kon mij veel minder overtuigen. Ik vond die langdradig en meer het niveau van een, niet bijster goed geschreven, romannetje hebben. Heel jammer want er had met dit onderwerp meer in kunnen zitten.