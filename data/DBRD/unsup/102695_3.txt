Jamie is helemaal klaar met de mannen en na het overlijden van haar moeder verhuist zij met haar kat MacGyver naar Los Angeles. Door haar erfenis kan zij stoppen met haar baan en zich richten op wat zij nu werkelijk wil met haar leven. Juist deze zoektocht in combinatie met de enorme drang van haar kat MacGyver om haar te koppelen aan een man maakt dat dit boek veel hilarische momenten kent. Ik moest wel even wennen aan rol die deze kat in het boek speelt… geen adorable fluffy knuffelbeest maar meer een terrorkat en vooral veel, heel veel gedachten….daarnaast is hoofdpersonage Jamie een beetje een zeurpietje die niet weet wat ze wilt, geen nee durft te zeggen en met omtrekkende beweging het liefst de problemen ontloopt…. kortom: het was even de verwachtingen bijstellen met deze feelgood…. gelukkig kwam de nog steeds om zijn overleden vrouw rouwende mannelijke hoofdpersonage David op de proppen en toen had schrijfster Melinda Metz mij eindelijk beet….