Tijdens het noodweer besluit Cass om niet te stoppen voor een vrouw die autopech lijkt te hebben. Als Cass de volgende morgen hoort dat deze vrouw vermoord is, is haar schuldgevoel heel groot. Dit heeft zoâ€™n groot effect op haar dat ze van alles begint te vergeten. Als ze dan ook nog telefoontjes krijgt waarbij niks wordt gezegd, gaat het van kwaad tot erger.
Het 2e boek van B A Paris leest ook weer lekker weg. De schrijver weet voor elkaar te krijgen dat je wilt weten wat er met de hoofdpersoon gebeurt. Het boek had voor mij zeker in het middenstuk wat meer vaart mogen krijgen, maar toch wilde ik weten hoe het verder ging. Voor mij had dit boek een verrassend einde!