Autoriteit van Paul Verhaeghe bevat veel overpeinzingswaardige informatie over miraculeus veel onderwerpen. Hoewel de eerste vier delen zich nog wel tot het onderwerp van de titel beperken, waaiert Verhaeghe vervolgens breed uit: economie, democratie, positie van de vrouw, en de organisatie van bedrijven. Verhaeghe beschrijft de huidige manco's op de diverse terreinen, duidelijk, aanstekelijk en vooral herkenbaar voor de meeste van ons.. Edoch, er zijn een aantal 'bezwaren' die ik al lezend steeds maar moest onderdrukken:
- veel, heel veel van wat Verhaeghe vertelt is precies wat ik graag wil horen, waardoor ik het moeilijk vond om kritisch te zijn en te blijven bij het lezen en
- Verhaeghe weet als niet-specialist op tal van gebieden wel heel precies 'hoe het eigenlijk zou moeten'

Het lijkt, samenvattend, te mooi om allemaal waar te zijn, maar ik hoop dat dat niet waar is. Wat ik mij in ieder geval heb voorgenomen is het boek van Ricardo Semler te gaan lezen, want ook daar kan ik direct Ã©n in de praktijk mee aan de slag. Hoop ik. En verder: mocht je in de buurt wonen en een heggenschaar of motormaaier nodig hebben: kom maar lenen!

Zie ook: Volgens Paul Verhaeghe wordt alles beter als we autoriteit niet langer als vies woord zien en de Tegenlicht-pagina over Ricardo Semler voor meer informatie.