Yesyes! Simon Beckett pakt het op dezelfde manier aan als bij het eerste boek en komt weer met een knaller binnen: "Bij de juiste temperatuur brandt alles. Hout. Kleding. Mensen."

Ook hier volgen we David Hunter, zo'n anderhalf jaar na het eerste boek. Dit maal volledig als forensisch antropoloog en geen halve huisarts meer. Hij woont half samen met zijn vriendin Jenny in Londen en wordt in het hele land opgeroepen om zijn kennis. Dit maal reist hij af naar een brandslachtoffer, op een klein eilandje bij de Schotse kust.

Wederom was ik vanaf de eerste pagina verkocht. Wat kan die man schrijven zeg. Durf hem zelfs onder mijn favoriete auteurs te scharen! Ook in dit boek heb ik woord voor woord genoten van zijn beeldende verhaal in een boeiende omgeving. Forensische praat wordt ook hier zeker niet geschuwd, al is het anders dan in het eerste boek. Absoluut niet minder leuk; anders.

Genoeg actie, genoeg ruimte voor romantiek en geheimen en zeker genoeg mysterie. Er knaagde telkens iets en daardoor had ik het gevoel dat ik de ontknoping al had geraden. Gelukkig zat ik daarmee helemaal fout, want de ontknoping was zeer verrassend! En die cliffhanger... OH MY GOD!!! Ja, wat was dit weer een tof boek! 4,5*