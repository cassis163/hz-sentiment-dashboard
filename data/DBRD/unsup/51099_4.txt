Deel twee van de Kronieken van de Nieuwe tijd maakte voor mij een verrassende wending waar ik even aan moest wennen. Maar wanneer je eenmaal in het verhaal zit, leest ook dit boek van Rianne Lampers weer als een trein! Hoewel het totaal niet was wat ik verwacht had, kreeg de dubbele verhaallijn mij toch weer in zijn greep. Vooral toen duidelijk werd hoe alles met elkaar verbonden is. Ik kan niet wachten om te lezen waar dit naartoe gaat.