Het mooie aan dit boek is dat het me een andere wereld toonde dan die die ik ken. Het verhaal verteld over drie Indiase jongens die naar Engeland komen in de hoop fortuin te maken en, in twee van de drie gevallen, voor hun familie te kunnen zorgen. Het verhaal over hun zoektocht naar werk in Engeland wordt afgewisseld met hun geschiedenis is India. Ondanks dat dit geen vrolijke geschiedenissen zijn, vormt het een fijne afwisseling met het steeds terugkerende zoeken naar werk en de strijd om het bestaan dat soms wat te lang door gaat.
De verhaallijnen van de jongens wordt afgewisseld met het verhaal van Narinder, de dochter van Indiase migranten. Hierdoor ontstaat een interessante afwisseling tussen het perspectief van kersverse immigranten en dat van iemand uit de tweede generatie.
Het is een verhaal over dromen, eenzaamheid, trouw en verantwoordelijkheid, over migratie, vriendschap en familie.
Voor iedereen die benieuwd is naar waarom mensen hun geluk elders zoeken en de strijd die ze moeten voeren om dit ook werkelijk te vinden.