Jakhalzen van het paradijs is het derde en tevens laatste deel van de Courtney-trilogie. Sean, die inmiddels generaal geworden is, ontmoet tijdens de loopgravenoorlog in Frankrijk de jonge soldaat Mark Anders met wie hij later vriendschap sluit.

Na de oorlog worden Sean en Mark in Johannesburg geconfronteerd met een stakingsoproer die ternauwernood de kop wordt ingedrukt. Als ze zich in willen zetten voor het natuurbehoud rond Chaka's Gate worden ze hierin gedwarsboomd door Seans' nietsontziende zoon Dirk.

Net als in de voorgaande delen weet Wilbur Smith ook in dit deel de aandacht van de lezer vast te houden met het boeiende en vlot geschreven verhaal dat nergens verveelt. Met de drie boeken over het wel en wee van de Courtney-familie heeft Smith een uitstekende trilogie neergezet.