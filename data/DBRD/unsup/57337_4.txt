Het was lang wachten op deel 2 van de Hartland trilogie, Schaduwvechters van Walter Lucius. Na in 2013 vele prijzen te hebben gewonnen in binnen en buitenland met deel 1, De Vlinder en de Storm waren de verwachtingen hooggespannen. Lezend in interviews met Walter Lucius haast ook te hoog voor hemzelf. Uiteindelijk heeft het ruim twee jaar geduurd voor Schaduwvechters in de boekhandel lag.

Schaduwvechters volgt onmiddellijk op het einde van De Vlinder en de Storm. Het is als het ware of je verder leest in het volgende hoofdstuk. Er is een internationaal opsporingsbericht uitgevaardigd voor journaliste Farah Hafez voor haar vermeende aandeel in een gijzelingsactie in Moskou. Ondertussen wordt zij zelf ook gegijzeld en gedwongen zich uit te spreken voor het regime van president Poetin. Paul Chapelle probeert samen met de Russische journaliste Anya met alle mogelijke middelen Farah`s onschuld te bewijzen, maar de corrupte praktijken in Rusland maken dit zeer lastig.

Uiteindelijk weet Farah te vluchten naar Jakarta, waar ze haar onderzoek naar de Rus Valentin Lavrov, een schatrijke crimineel en CEO van AtlasNet (een energieconcern) voortzet. Wederom op afstand gesteund door Paul Chapelle. Ondertussen zijn er in Amsterdam ook ontwikkelingen volgend op de gebeurtenissen in De Vlinder en de Storm. Twee rechercheurs, Radjen Tomasoa en Esther bijten zich vast in het achterhalen van de waarheid over de aanrijding van het Afghaanse jongetje Sekander.

De setting van het verhaal in zowel Moskou, Amsterdam en Jakarta is levensecht. Walter Lucius is er in
geslaagd een internationale sfeer te scheppen in het boek. Niet alleen met de locaties, maar zeker ook met de wereldwijde problemen van jihad en corruptie. De beschrijvingen van de locaties en omstandigheden is gedetailleerd en zeer beeldend. Je voelt je als het ware zelf staan op het plein in Jakarta tijdens de demonstraties of op de vlucht door Moskou. Dit geeft Schaduwvechters echt een prettige extra dimensie. In het nawoord wordt een flink aantal personen hiervoor bedankt, maar het is toch Walter Lucius die met woorden een mooi verhaal heeft geschreven.

De combinatie van de actualiteit en het onverwachte gedrag van mensen creÃ«ert volop spanning in Schaduwvechters. Het boek kan omschreven worden als een actiethriller met een flinke dosis psychologie. De spanning is afwisselend in de psyche, maar zeker ook fysiek. Dit maakt het een heerlijke pageturner om te lezen. Schaduwvechters is boeiend vanaf bladzijde tot de laatste en eigenlijk nog verder, want het verhaal is zeker nog niet klaar.

Zeer zorgvuldig gaat Walter Lucius met zijn personages en hun gevoelens om. Hij neemt de tijd om de nieuwe karakters bij de lezer te introduceren, zodat er zich een beeld van ze kan worden gevormd. Niet alleen uiterlijk, maar vooral innerlijk. Hun gevoelens en gedachten zijn de drijfveer in Schaduwvechters.

Het is raadzaam om eerst De Vlinder en de Storm te lezen. Meerdere malen wordt er in Schaduwvechters verwezen naar eerdere gebeurtenissen. Zeker in de Amsterdamse verhaallijn met het onderzoek.