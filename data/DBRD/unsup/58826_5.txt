Het is een geweldig boek die ik iedereen aan kan raden. Het is met heel veel humor en beeldend geschreven. Je ziet alles zo voor je. Je leeft mee met Esmee (die tevens mijn favoriete persoon is) waarbij ik me soms in haar herkende, zoals het gestuntel. Je wilt steeds verder lezen, weten hoe het verder gaat, hoe bepaalde gebeurtenissen aflopen.
De cover en titel passen echt bij het boek. In het begin snap je niets van de titel, maar gaandeweg wordt het duidelijk en begrijp je de titel.
De verzonnen woorden zoals o.a. harige pannenkoek en bavianenkontenroze (lees het boek maar, dan weet je waar dat op slaat) maken het boek af.
Dit boek ga ik zeker niet weggeven, hij mag de andere boeken in de boekenkast gezelschap houden tot ik hem weer eruit pak om hem weer te lezen.
Mocht er ooit een verfilming komen, wat zeker gaat gebeuren, dan ga ik die niet kijken. In ieder geval verwacht ik wel dat Nick & Simon ook een rolletje zullen spelen, want een ander muzikaal duo past daar niet in.
En als afsluiter van deze recensie nog een mooie quote uit het boek: If it's meant to be, it will be.