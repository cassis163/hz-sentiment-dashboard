De hoofdpersonen Lisa, haar dochter Ava en Marilyn, de collega en vriendin van Lisa worden achtervolgd door problemen uit het heden en verleden. Problemen die ze ook voor elkaar angstvallig geheim houden.
Als Ava op een dag een jongetje redt van de verdrinkingsdood, en dit ook breed wordt uitgemeten in de media, volgen de gebeurtenissen elkaar in hoog tempo op. Met uiteindelijk een spannende en verassende ontknoping waarin niets is wat het leek.
Het eerste deel van het verhaal wordt afwisselend vanuit de drie hoofdpersonen verteld. In het tweede deel komen daar ook nog flashbacks bij en een vierde personage “zij”.
Ondanks al deze verschillende invalshoeken, vond ik het verhaal toch goed te volgen en zorgde het er ook voor dat je zoveel mogelijk door wilt blijven lezen.
Dit was het eerste boek dat ik van deze schrijfster heb gelezen, maar ik ben zeker van plan ook haar vorige boek “Wat jij niet ziet” te gaan lezen