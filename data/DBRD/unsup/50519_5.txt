Erik Schroder, is samen met zijn vader de plas overgestoken en belandt vanuit Duitsland (oorspronkelijk West-Berlijn)in Boston Amerika, alwaar zij gaan wonen.
Naar verloop van tijd, als het tijd wordt voor een vervolgopleiding, besluit Eric zijn achternaam te veranderen in de populaire naam Kennedy, daarmee denkt hij meer kans te maken toegelaten te worden.
Met zijn nieuwe identiteit bouwt hij een nieuw bestaan op, en verliest hij het contact met zijn vader.
Hij trouwt met Laura, niet geheel naar de zin van zijn schoonvader, en het huwelijk brengt een dochter voort, Meadow.
Na verloop van tijd blijkt dat het huwelijk geen stand kan houden, en begint de strijd over voogdij.
In een opwelling besluit Eric iets langer dan gepland Meadow aan zich te binden, en binnen de kortste keren is het een vlucht, een ontvoering.

Een prachtige roman, waarin duidelijk wordt hoe hard de toewijzing van de voogdij van de kinderen aan gescheiden kinderen kan zijn en wat voor desastreuze gevolgen dit kan hebben.
Ademloos uitgelezen, dit door DWDD gekozen boek van de maand.