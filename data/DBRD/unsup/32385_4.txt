Na het lezen van Een zomer zonder slaap met zijn rake humoristische schrijfstijl was het even 180° draaien bij Hellekind. Dit boek is helemaal anders, er heerst van in het begin een intense dreiging die je onmiddellijk onder huid kruipt. Gedurig word je heen en weer geslingerd over Sam, het hellekind met een vader die 'Total Loss’ of Sam met twee gezichten...

Hellekind is een duister boek, een psychologische roman die je zomaar niet naast je neerlegt. De kracht van Hellekind zit in de gestage dreiging en de knappe structuur waar in krachtige zinnen de uitzichtloosheid van een vader en het ongeloof in zijn zoon tot uiting komt. Pas op het eind kom je te weten wat er juist aan de hand is, de waarheid ligt steeds ‘ergens’ in het midden. Maar hoe is het zover kunnen komen?
Hellekind blijft nog dagen in je hoofd rondspoken.