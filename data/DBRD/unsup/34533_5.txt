Wat een ontzettend leuk boek is dit. Een feest van herkenning met alle reclames die worden beschreven! Het is niet een boek om in 1 keer uit te lezen. Je kiest gewoon uit over welke reclame je wilt lezen en zo ga je heen en weer door het boek.

Opvallend? Er schuilt een reclamemaker in ons allemaal. Veel reclameslogans zijn niet persé bedacht door reclameburo’s, maar kwamen gewoon in alledaagse conversaties naar boven. Je hebt wel een reclameburo nodig om er een memorabele reclame van te maken die blijft hangen.
Het is een heel toegankelijk boek. Het leest lekker weg. De interviews met de reclamemakers zijn goed te lezen, je krijgt een goede kijk in de keuken van de reclamewereld, maar je struikelt niet over het vakjargon.

Het boek is voorzien van veel beeldmateriaal, foto’s en stills uit de commercials. Maar leuker is natuurlijk om de site erbij te pakken en alle reclames nog eens te bekijken.

Zelf werk ik bij een van de bedrijven van wie de commercials in het boek worden beschreven. Ik weet dus al wel wat van de achtergrond. Maar het is zó leuk om het proces van reclamemaken te lezen en de gedachtes achter het neerzetten van een merk.