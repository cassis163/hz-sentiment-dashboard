Er gebeurt zo veel in dit boek dat het moeilijk is om een beschrijving te geven die er recht aan doet. Het is een boek over immigratie, aanpassing, culturele botsingen en nostalgie. Over opgroeien zonder moeder, maar met geld. Over kiezen voor wat goed voelt en vasthouden aan wat was. Over oude rechten en nieuwe mogelijkheden. Maar vooral over een familie die elkaar weer wil vinden.

Het boek is heerlijk om naar te kijken, de vrolijke kleuren zouden zo bedacht kunnen zijn door dochter Saina in één van haar kunstprojecten. Chang heeft ook een afwisselende vorm uitgekozen voor haar boek. Afwisselend lezen we hoofdstukken geschreven vanuit de verschillende leden van het gezin Wang. Het is een heerlijke zonnige feelgood roman, regelmatig grappig en met leuke personages. Deze kan zo de vakantiekoffer in.