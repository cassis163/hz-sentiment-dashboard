Auteur: Sarah Lark
Uitgegeven: de Fontein
Uitgave: maart 2018
ISBN: 978 90 261 45070
Pagina’s: 715

Sarah Lark heeft internationaal groot succes geboekt met haar romans over Nieuw-Zeeland. Wereldwijd werden al ruim 4 miljoen van haar boeken verkocht.
Deze recensie gaat over het eerste deel van de Rata Station serie. Ook het tweede deel de Zang van de hoornschelp is inmiddels verschenen. Het derde deel de legende van de vuurberg moet nog uitkomen.
Waar gaat dit eerste deel van de Rata Station- serie over?
Duitsland, 1837. Ida sluit zich aan bij een groep jonge mensen uit haar dorp die naar Nieuw-Zeeland. Hun is land beloofd, en vrijheid. Maar als het aan Ida lag, mocht Ottfried, haar door haar familie uitgezochte verloofde, wel achterblijven.
Nieuw-Zeeland, 1837. Cat is opgegroeid in een bordeel, en weet dat ze binnenkort gedwongen zal worden daar ook zelf de kost te verdienen. Ze vlucht weg, het binnenland in, op zoek naar een andere toekomst voor zichzelf.
Ida en Cat ontdekken al snel dat je niet altijd iedereen op zijn woord kunt geloven. Lukt het heb om toch het nieuwe begin te vinden dat zij zoeken?

Liefde, leed, haat en lust, hoop en het uitzicht op een nieuw begin, en dat alles tegen de kleurrijke achtergrond die Nieuw-Zeeland is. Wellicht het beste boek dat Sarah Lark tot nu toe geschreven heeft. (Bremen magazine)
Vlammend, schitterend, en aangrijpend (Buch-Magazin
Wat vond ik van dit boek?
De aanhef van het boek, begint wat traag. Soms wat langdradig. Op gegeven moment heb ik het boek zelfs even terzijde gelegd om aan een ander boek te beginnen. Het boek is erg dik en zwaar waardoor ik er steeds tegenop zag het boek weer op te pakken. Op het moment dat ik dat echter wel deed, heb ik het nog amper neer kunnen leggen (weliswaar op een bookseat, wegens het gewicht).
Als na het trage begin alle karakters geschetst zijn, leer je ze kennen. Wat gaat er in hun om? Waarom maken de personages deze keuzen? Je gaat ze begrijpen, ze ontroeren je! Dit is zo prachtig en goed omschreven dat er zelfs een moment komt, waarom je een aantal personages door elkaar wilt schudden en wilt schreeuwen, kom op. Gaan, doe iet. Iets….. Of dat je boos bent omdat ze niet reageren zoals je zelf zou doen. Maar zo is het in het leven ook echt. Soms sta je machteloos toe te kijken. Het boek is heel geloofwaardig opgezet, en klopt geschiedkundig.
Ben je opzoek naar een prachtige roman, een roman die je raakt, een roman waarop je voortborduurt, een roman waarover je nadenkt, ook al ben je niet meer aan het lezen? Dan raad ik je aan om dit boek te proberen. Je moet je wel eerst door de eerste 100 pagina s doorworstelen en niet opgeven. Want na deze 100 pagina’s wordt je geduld beloond.
Wegens het trage begin krijgt Sarah dit keer niet de volle 5*, maar echt ik ben zo . mega nieuwsgierig en benieuwd naar het tweede en derde deel van deze serie.
Sarah Lark staat als auteur in mijn top vijf, mijn meest favoriete boeken.
4.5*