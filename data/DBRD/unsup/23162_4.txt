Ogen van De Draak, een fantasy verhaal van Stephan King heeft mijn aandacht van begin tot einde gehad en wilde ik in een ruk uitlezen. Het las als een sprookje en is een sprookje. Een boek voorzien van mooie illustraties en een passende titel. Stephan King laat je actief meedenken en geeft je zelfs een keuze.
Het koninkrijk Delain staat voor zware tijden, als koning Roland onder verdachte omstandigheden overlijdt en zijn zoon Peter, de troonopvolger als de moordenaar wordt aangewezen. Peter wordt in de Naald, een ruim 100m hoge toren opgesloten en zijn jongere broer Thomas wordt koning. Aangezien Peter in Thomas ogen de lieveling van Roland was, sluit Thomas de ogen voor wat er gebeurd is en is in naam koning, terwijl eigenlijk de magiÃ«r Flagg regeert.
Langzaam maar zeker, verandert Thomas en gaat gebukt onder schuldgevoel.
Er gebeuren vreemde dingen in het koninkrijk Delain en langzaam maar zeker worden trouwe volgelingen van Peter wakker en beramen een plan om Peter te bevrijden. Ondertussen zit Peter ook niet stil.
De spanning stijgt als tijdens de ontsnapping van Peter uit de Naald Flagg de trap op komt stormen.
Natuurlijk ontkomt Peter, maar Flagg komt ze achterna naar de oude kamer van koning Roland, alwaar de ontknoping plaatsvindt.
Hoofdkarakters Peter en Thomas zijn goed uitgewerkt. Flagg vond ik minder goed uitgewerkt, hij bleef mysterieus wat ook de bedoeling was denk ik.