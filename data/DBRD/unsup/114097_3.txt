!In deze review komen spoilers en mijn ongezouten meningen in voor!
Review 25#

Je wilt niet weten hoe blij ik was toen ik de Zoop boeken in de kringloopwinkel vond. Was vroeger helemaal fan van die serie, dus ik kon ze onmogelijk laten liggen. Ik weer eigenlijk al wat er gaat gebeuren, maar dat maakt niet uit, ik geniet er nog steeds van.

Het verhaal:
De rangers maken voor het eerst kennis met Ouwehands Dierenpark Rhenen. Iedereen is een beetje zenuwachtig. Zeker als blijkt dat er iemand portemonnees aan het stelen is in de dierentuin. Vooral Mike gedraagt zich vreemd. Hij zal toch niet de dief zijn?
!Spoiler alert!
8 studenten beginnen hun opleiding dierenverzorger in de dierentuin Ouwehands Dierenpark Rhenen. De rangers bestaan uit: De dappere Mike, de mysterieuze Elise, de lieve Alwin, de muzikant Bastiaan, de verwende Bionda, de slimme Moes, de aparte Taffie en de eigenwijze Sira. Zij krijgen les van de strenge Gaby en de charmeur Fabian. Tijdens hun verblijf wordt er bekend gemaakt dat er een dief is in de dierentuin en de schoonmaker Roy verdenkt 1 van de rangers. Er wordt al snel gewezen naar Mike, hij vlucht en houdt zich schuil in de geitenstal. De rangers geloven niet dat Mike de dief is en gaan op onderzoek uit. Al gauw ontdekken ze dat de bewaker en een handlanger de daders zijn. Ze lokken de daders in een hinderlaag die niet helemaal goed uitpakt, maar uiteindelijk is Mike de held van de dag. De daders zijn gepakt en Mike’s naam is gezuiverd.

Zoop is een stukje jeugdsentiment voor mij. Toen ik op de basisschool zat keek ik dagelijks naar deze serie en elk weekend keek ik naar de weekmarathon (elke vakantie keek ik ook naar de herhalingen.) Ik had stickers, plakboeken, ging naar de bioscoop voor alle 3 de films, interviews, liedjes meezingen, tijdschriften enz. (Ik was heus geen fan hoor.)
Ik weet nog goed dat ik een beetje verliefd was op Alwin (hihi, nog steeds.)
Het verhaal is niet nieuw voor me. Het zit zo in m’n hoofd gedreund, dat voordat ik het las ik al een samenvatting kon geven van het verhaal.
Er zijn een paar seizoenen tv-serie, 3 films, liedjes, making-off’s en boeken voor de fans. Moet wel waarschuwen dat de filmkwaliteit en acteertalent (voor de kwaliteitsstandaard die we nu hebben) niet echt hoog is, onthoudt dat het een kinderserie is die je zeker niet mag missen. Ik heb ervan genoten en heb er veel van geleerd : )

Conclusie:
Stukje jeugdsentiment.
Lees snel.
Vertelt precies het verhaal dat ze ook in de tv-serie hadden gebruikt

Cheen