3.5/5 sterren, afgerond naar 4 sterren

Een super luchtig kortverhaal dat toch zeer veel emotie bevat. Er waren momenten dat ik de schaamte van het hoofdpersonage ervoer, evenals de betere momenten. Het is een korte scene met enkele tijdssprongen die overigens slim geplaatst zijn. Dankzij die tijdssprongen blijft dit verhaal geloofwaardig en kan de lezer zich ook meer inleven.
Ik vond het wel jammer dat de eindscene niet verder uitgewerkt was. Bedoel, dat was toch 'de ontknoping' en die kwam bij mij een beetje zwak over op deze manier. Langs de andere kant heb ik als een gek naar mijn e-reader zitten lachen, want ik was zo ontzettend blij voor haar.