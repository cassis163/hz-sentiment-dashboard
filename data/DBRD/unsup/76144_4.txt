Toen ik hoorde dat er een vierde boek zou komen in de Milleniumreeks had ik mijn bedenkingen. Met aantekeningen van de overleden schrijver een nieuw boek schrijven, die ook nog eens aan hele hoge verwachtingen moet voldoen. Omdat ik destijds toch erg genoten heb van deze trilogie, ben ik er met open vizier aan begonnen. Geen interview gelezen met David Lagercrantz, tv-interview met Humberto Tan opgenomen en moet ik nu nog kijken nadat ik het boek uit heb. Ik heb genoten van de " oude" karakters Lisbeth Salander en Mikael Blomkwist. De moeilijke ICT termen zijn niet storend in het boek ( al zijn het er wel veel) je moet er wel bijblijven. Het wemelt van de personages en organisaties. Wat ik al in een eerdere recensie las; dit boek vind ik ook minder rauw dan de vorige. Net geen 5 sterren, maar zeker met veel plezier gelezen ! Ik heb inmiddels begrepen dat David Lagercrantz het boek niet heeft geschreven met behulp van de aantekeningen van de overleden schrijver. Heb de ontwikkelingen dus duidelijk niet goed gevolgd....