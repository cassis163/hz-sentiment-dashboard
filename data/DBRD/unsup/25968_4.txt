Een boek totaal anders dan ik van te voren had bedacht. Het bestaat uit kleine, korte stukjes maar toch is het 1 groot verhaal. Het verspringt in de tijd, maar op zoâ€™n manier dat het niet irritant wordt of vervelend leest. Het boek leest vlot en zet je tot nadenken over je eigen vrienden en of een groots en meeslepend leven nou inderdaad zo geweldig is als het lijkt! De hoofdpersoon ging daadwerkelijk leven voor mij. Ik kreeg medelijden met hem, moest om hem lachen en beleefde zijn (al dan niet werkelijke) avonturen met hem mee. Hier en daar vond ik de beschrijvingen van de mensen wat langdradig worden, maar dan bleek later dat deze personen toch weer van belang waren voor het complete verhaal. Ik werd dus soms echt op het verkeerde been gezet met lezen. Knap gedaan!