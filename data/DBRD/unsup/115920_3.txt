Tanya Commandeur is in haar familiegeschiedenis gedoken en heeft op basis van de verhalen over haar betovergrootvader Johannes Buijser deze historische roman geschreven. Buijser laat in 1899 zijn gezin met jonge kinderen achter om in Amerika een betere toekomst op te bouwen. Hoewel hij schrijft en geld stuurt, voelt zijn vrouw zich dusdanig in de steek gelaten dat ze de brieven voor iedereen achterhoudt. Op zekere dag ontdekt de oudste zoon David dit geheim. Hij besluit zijn vader achterna te reizen om hem te leren kennen en begrijpen. Hoewel het zijn bedoeling is terug te keren naar Rotterdam, blijken de financiÃ«le omstandigheden dat niet toe te laten. Zowel zijn vader als hijzelf blijven kampen met gevoelens van twijfel of ze aan de emigratie wel goed gedaan hebben, spijt dat ze de familie nooit meer zien, schuldgevoelens van familie hebben achtergelaten.

Tanya Commandeur geeft een aardig inkijkje in de historische context, zoals nieuwe danshallen, ragtime muziek, beurscrisis, engeltjesmakers, e.d. David en zijn vader zijn de meest uitgewerkte personages. Toch krijgen we van hun binnenwereld weinig mee. Desalniettemin zal dat genoeg zijn voor wie gewoon een makkelijk leesbare familiegeschiedenis zoekt.