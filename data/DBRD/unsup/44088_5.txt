Eindelijk, na jaren weet Sharona te vluchten. Ze vlucht ver weg van haar ouders in Friesland. Dit omdat ze jaren is misbruikt door haar vader. Ze vlucht naar Amsterdam waar ze een kamer vindt en waar ze haar nieuwe huisgenoot Lara leert kennen. Lara werkt in de prostitutie en brengt haar in contact met haar pooier. Vanaf dat moment heeft Sharona nieuw werk….

Als Sharona na lange tijd genoeg geld heeft verdient om een nieuwe identiteit te kopen, wilt ze zo snel mogelijk een nieuw leven op bouwen en ze verruilt haar kamer voor een appartement in Amsterdam. Waar ze direct voor de charmes van haar nieuwe buurman Marc valt. Als er plotseling allemaal rare en bizarre dingen om haar heen gebeuren lijkt het haar het beste om te zwijgen over wat er werkelijk aan de hand is. Is dit wel zo slim?

Op de cover staat een vrouw met een hand voor haar mond. Dit vind ik goed bij het verhaal passen. Van de andere kant doet deze cover me ook heel erg denken aan de film “scream”.

Het verhaal leest als een sneltrein, toen ik in het boek begon wilde ik maar door blijven lezen. Het verhaal vind ik erg goed uitgewerkt net als de personages. In het begin dacht ik, dat ik al wist hoe het verhaal in elkaar zat, maar bij de laatste hoofdstukken werd het eigenlijk pas duidelijk. Het verhaal zat toch totaal anders in elkaar. en had ik echt zoiets van huh!? Daarom is dit boek voor mijn gevoel een steengoed boek. Wat ik ook erg fijn vind in dit boek, zijn de voetnoten, vaak worden deze achteraan in een boek verzameld, echter dan blijf je steeds van voor naar achter bladeren. Nu zie je mooi onderaan de pagina de uitleg staan. Een stuk makkelijker en overzichtelijker.

Dit schrijversduo zal ik zeker blijven volgen en hun volgende boek zal ik met veel plezier lezen.

Dit boek krijgt van mij 5 van de 5 sterren.