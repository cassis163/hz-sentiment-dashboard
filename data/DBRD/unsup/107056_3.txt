Na de vele goede reacties besloten om dit boek ook maar eens te gaan lezen! Ondanks dat het een goed verhaal is met leuke en goed uitgewerkte personages mist er voor mij wel het een en ander.

De situaties waar het boek eigenlijk echt om draait zijn in mijn ogen veel te haastig verteld. Juist op deze momenten moet je als schrijver proberen om de lezer bij de keel te grijpen en niet meer los te laten. Deze gebeurtenissen zijn zowel te snel beschreven en ook niet spannend genoeg gemaakt. Ik had het idee dat met iets meer tijd en aandacht sommige delen veel en veel spannender hadden kunnen zijn.

Ook vond ik dat de stukken (die toch al niet spannend genoeg waren) niet bleven hangen omdat er daarna wat minder boeiende gedeeltes volgden. Sommige gedeeltes waren ook gewoon net te voorspelbaar. Had het boek vanwege het verhaal graag 4 sterren gegeven, maar ik kom gewoon helaas niet verder dan 3.

Ben benieuwd of het 2de deel spannender zal zijn!