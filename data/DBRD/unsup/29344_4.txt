“Aftellen” is het vervolg op “Lichte jaren”, uit een reeks van 4 boeken, geschreven door Elisabeth Jane Howard.
Het vertelt het verhaal van een Engelse familie, die sinds de oorlog is uitgebroken met ouders, kinderen en kleinkinderen en personeel, verblijft op het vakantielandgoed in Sussex.
Vooral het wel en wee van de (klein)kinderen, de weg naar volwassenheid en de onzekerheid over de toekomst, zeker nu de oorlog werkelijk is uitgebroken.

Ook de Cazelets moeten inleveren. Levensmiddelen en brandstof zijn op de bon. Gelukkig gaat het ze financieel nog goed af.
Iedereen draagt zijn steentje bij en doet wat hij kan, zowel de vrouwen, mannen en kinderen.
Edward en Rupert melden zich aan om daadwerkelijk mee te gaan vechten. Hugh probeert het bedrijf te leiden, samen met Rachel. De kinderen worden ingezet bij werkzaamheden op het landgoed, daar het personeel steeds meer inkrimpt.

Een typisch Engelse familiegeschiedenis, die vlot leest. Ik ben al benieuwd naar het volgende deel, waarin misschien meer bekend wordt over Rupert, waar al meer dan maanden geen teken van leven meer is vernomen en zich mogelijk nog ergens in Frankrijk schuil houdt.