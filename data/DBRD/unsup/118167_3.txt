De vergelijkingen met Lee Child en zijn karakter Jack Reacher zijn al veelvuldig gemaakt. Evenals Lee Child is ook Mason Cross (1979, Glasgow, VK) een Brit, en is zijn karakter Carter Blake een "loner" die afscheid heeft genomen van een Amerikaanse ultra geheime dienst die allerlei vuile klusjes opknapt onder de radar. "Operatie Winterlong" is het derde (goed los leesbare) deel in deze serie, Inmiddels is door Cross het 5e deel reeds afgerond.

het verhaal:
Na zijn vertrek bij de geheime inlichtingendienst is Carter Blake eigenlijk doorgegaan met daar waar hij goed in is, Het vinden van mensen die eigenlijk niet gevonden willen worden. Zijn huidige opdracht is het opsporen van een medewerker van een ICT bedrijf die er van door is gegaan met een blauwdruk van een innovatief social media platform wat Facebook antiek zal doen lijken. Al snel komt Blake er achter dat hij niet alleen jacht maakt op zijn doelwit maar dat er ook jacht op hem wordt gemaakt. Spoken uit zijn verleden duiken op, en zijn voormalige collega's zetten alles op alles om hem te elimineren. Een niets ontziende jacht is het gevolg.

Zoals gezegd, dit derde deel is prima los te lezen, al houden de boeken wel verband met elkaar. Zo is het feit dat er besloten is Blake te elimineren niet los te zien van zijn rol in de samaritaan. Het boek barst bijna uit zijn voegen van de adrenaline en testosteron. Een verhaal met veel vaart, een meedogenloze jacht, een ogenschijnlijk kansloze eenling die het opneemt tegen een goed uitgeruste en getrainde top eenheid. Zeker niet uniek, een beproefd concept en open deuren. Echter op zo'n manier gedaan dat de clich√©matige invuloefening je toch een aantal uren leesplezier brengen.

3 sterren