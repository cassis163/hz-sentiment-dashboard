De levenden en de doden is het eerste boek dat ik gelezen heb van toch wel een bekende auteur. De kennismaking is goed verlopen. De schrijfstijl zorgt voor een vlot lopend verhaal. Een minpuntje vind ik wel de vele personages die beschreven worden en deel uitmaken van het verhaal. Ze worden volstrekt logisch opgevoerd om het verhaal compleet te maken, maar voor mij iets teveel van het goede.

Het verhaal begint met de moord op Inge Rohleder gewoon op straat tijdens het uitlaten van de hond. Rechercheur Pia Kirchhoff die op het punt staat om vier weken op huwelijksreis te gaan, staat voor een dillemma. Het bureau is onderbemand door zieken en nu er een moordenaar rond loopt, kiest ze ervoor om niet met haar man mee te gaan. Samen met Olivier von Bodenstein en het overgebleven team start ze het onderzoek. Al snel volgt er een tweede moord. Weer met één precisie kogel. Het moet wel dezelfde schutter zijn, iemand die heel goed overweg kan met een geweer. De politie staat voor een zware taak, wat is het verband tussen de slachtoffers. Is er wel een verband of is het een seriemoordenaar die lukraak mensen doodschiet?

Het verhaal ontpopt zich en blijkt na de derde moord als motief toch wraak te hebben. Zijn de rechercheurs op tijd om het tij te keren?

Ik vind het een erg goed en spannend boek ik zou het graag een 9 geven maar door de vele personages wordt het een 8 1/2