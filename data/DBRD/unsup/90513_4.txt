Samenvatting:

We maken kennis met de 12 jarige Felicia, die sinds kort alleen nog aangesproken wenst te worden als Fitz, op de dag dat ze samen met haar zusje Bente voor het eerst bij hun vader zijn sinds de scheiding van hun ouders.
Uitgerekend die dag krijgt haar zusje een ongeluk waardoor ze naar het ziekenhuis moeten. Mama komt ook naar het ziekenhuis en daar zal ze Fitz onder ogen komen met een ‘boodschap’ op haar gezicht. Om deze ‘boodschap’ te verbergen heeft Fitz een tijgermasker te leen.
Op verkenningstocht in het ziekenhuis, want wachten is saai, ontmoet Fitz de 15 jarige Adam en ze gaan samen op zoek naar een oplossing voor de ‘boodschap’ op Fitz gezicht. Als ze die oplossing vinden komen ze niet alleen zelf maar ook verpleegster Yasmine in de problemen.

~~

Gips is soms ontroerend, soms grappig maar bovenal perfect om jezelf even helemaal in te verliezen. Ik heb het met plezier gelezen. En voor mij een reden om Anna Woltz in de gaten te blijven houden.

Mijn review verscheen als eerste uitgebreid op mijn eigen boekenblog.