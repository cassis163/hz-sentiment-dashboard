Toen ik een oproep zag voor mensen die een recensie wilden schrijven over het boek Tot je valt en ik las waar het boek over ging wilde ik graag deel uitmaken van het recensieteam. Reden hiervoor is dat ik vanuit eigen ervaring bekend ben met een eetziekte. Weliswaar niet met anorexia wat het onderwerp van dit boek is maar toch voelde ik er een connectie mee.

Het boek heeft een diepe indruk op me gemaakt. Mooi en tragisch om te lezen hoe de omgeving van iemand met een eetziekte het hele proces ervaart. Het verhaal van hoofdpersoon Nico en hoe de ziekte van zijn dochter zijn leven be√Ønvloed heeft komt aan, je voelt wat hij voelt, ziet wat hij ziet. De onmacht, het verdriet, de liefde, alles is zo goed beschreven dat het bijna voelt alsof je Nico bent in plaats van een lezer.

Een verhaal zoals dit moet wel gelezen worden. Ik denk dat het bij veel mensen de ogen zal openen en dat het kan helpen om meer begrip te krijgen voor mensen met eetziektes en wat het met de mensen om hun heen doet. Wat mij betreft een enorme aanrader!