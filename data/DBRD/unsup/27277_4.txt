Alex is een stoere meid die dagelijks voor haar werk aan raceauto’s aan het sleutelen is. Ze heeft een voorkeur voor snelheid en ook voor haar collega; coureur Hooker. Alex weet ook alles van bedrog. Zo heeft Hooker haar een keer belazerd met een verkoopster en hun concurrentie bij de races maakt gebruik van illegale hulpmiddelen om hun auto sneller uit te voeren. Hooker en Alex zoeken naar bewijzen maar eindigen in een gestolen truck met twee peperdure raceauto’s en een dode kerel in de kast. Hun concurrent, het concern Huevo, komt er achter dat zij achter de diefstal zitten en in het bezit zijn van de dode kerel. Maar dat de concurrenten het niet alleen bij races houden blijkt al snel als ze door levensgevaarlijke mannen achterna worden gezeten. Hoe moeten ze zich nu hier weer uit redden?

Wanneer je de boeken van Evanovich kent, weet je meteen hoe geweldig ze kan schrijven. Het is geen literair juweeltje maar ‘gewoon’ puur vermaak. Het ongeloofwaardige en een beetje voorspelbare maakt het juist erg grappig. Hookers hond ‘Berg’ heeft in dit boek ook een geweldige rol toebedeeld gekregen doordat Evanovich hem subtiel een prachtig karakter heeft gegeven.

Ook de overige personages zijn wederom niet alledaags. Zo zijn er twee oudere dames die er niet voor terugdeinzen om met lijken te slepen en types in hun omgeving blijken te hebben die van alle markten thuis zijn.

Alex en Stephanie zijn hetzelfde soort type. Niet voor de poes, recht door zee en ontzettend grappig. Ondanks de gevaren waarin zij zich begeven, weten ze zich altijd met humor een creativiteit uit allerlei hachelijke situaties te redden. Geweldig!

Kijk voor mijn volledige recensie op www.boekenz.nl