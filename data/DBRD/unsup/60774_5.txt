Pfieeeeuw! Je kan wel zeggen dat dit boek zijn titel alle eer aan doet. Wat een heet boek!
Het heeft een hele tijd geduurd voor ik de recensie online plaatste, maar hier is hij dan eindelijk :)

Zelden las ik een boek dat zo vlot wegleest. Dit is een New Adult met personages waarin vele jongvolwassenen zichzelf zullen herkennen. Misschien niet helemaal, maar wel grotendeels, vooral de gedachtengangen van de hoofdpersonages. Dit boek is een voorbeeld voor alle opkomende New- en Young Adult auteurs.

Lis Lucassen (ofwel Olga Hoekstra) neemt je mee in het verhaal van Lynn en Daan. Meteen word je meegesleurd in een rollercoaster van emoties: verlegenheid, kalverliefde, passie, angst en verdriet. Gelukkig is het geen supersnelle rollercoaster, maar worden alle emoties netjes verdeeld over het boek zodat je altijd goed kan volgen en jezelf goed kunt inleven in de personages.
Ben je nog geen New Adult, maar toch wel nieuwsgierig, dan moet ik je waarschijnlijk wel even waarschuwen voor het feit dat er enkele vrij stomende sekssc√®nes voorbij komen. Wat had je verwacht met een titel als deze?