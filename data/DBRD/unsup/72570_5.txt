De laatste winter is het trieste verhaal van Corrie en haar 2 dochters en zoon in het laatste oorlogsjaar 1944-1945.
De auteur vertelt hoe enorm moeilijk het is om uiteindelijk toch te overleven. Na het overlijden van haar man, heeft Corrie een intense band met haar enige zoon. Tijdens een razzia in het Nederlandse Putten, wordt Maarten opgepakt en komt hij terecht in het Duitse concentratiekamp Neuengamme.
Afwisselend maken we de helse overlevingstochten mee van Maarten en de oudste dochter Anna.
Ook na de bevrijding is het een hele beproeving om een positieve draai aan het leven te geven. Uiteindelijk gaat het boek ook deels over de zoektocht naar Maarten.
Ik vind het een heel aangrijpend verhaal, mooi verteld en het verveelt geen moment. Ik kan het alleen maar aanraden, zeker als je van dit genre houdt.