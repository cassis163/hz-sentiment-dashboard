Dit is een heel mooie uitgewerkt verhaal over Serg, een mutant met bijzondere krachten. In een wereld die overheerst wordt door een Machine die geen individualiteit dult, geen afwijking van de norm, is Serg Feadar een rebel die door het oerwoud van Zuid-Amerika trekt. De rebellen worden achternagezeten en Serg maakt vreselijke dingen mee. Zijn vriendin wordt geherprogrammeerd en krijgt een nieuw leven, hij moet naar een andere planeet, naar Mistwereld.

Ik heb heel erg genoten van dit boek, vooral van de beschrijving van de vreemde wereld waar het altijd mistig is, de bijzondere dieren die daar leven. Dat Serg daar een heel speciale vriend aan krijgt, hoe alles eruit ziet als hij het al kan zien, wat er gebeurt. Het is een prachtavontuur.

In het derde deel van dit verhaal gaat het weer over de Macintoschmachine en dan blijkt dat de bijzondere krachten van Serg een grote invloed hebben op de wereld.

Dit boek is ook bijzonder doordat er prachtige illustraties in staan die getekend zijn door Jos Weijmer, Melchior van Rijn en Iris Compiet, die het verhaal een extra dimensie meegeven.

Echt een heerlijk verhaal om te lezen en een aanrader voor scifi fans.