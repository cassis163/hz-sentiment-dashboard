In de borst van een vermoorde wetenschapper staat een symbool gebrand dat verwijst naar de Illuminati. Zij blijken na jaren hun strijd tegen de katholieke kerk terug te hebben opgenomen. Professor Robert Langdon wordt naar Italië gehaald. Hij is gekend als de autoriteit op het gebied van symbolen uit het voorgaande boek De Da Vinci Code.

Het Bernini Mysterie is een spannende thriller geschreven door Dan Brown in het jaar 2000 en gepubliceerd door de uitgeverij Luitingh.
Je maakt een reis door het historische Rome en beleeft tegelijk je de spannende verhaallijn vanuit verschillende perspectieven. Het is Brown’s tweede boek met Robert Langdon in de hoofdrol.

Vanuit historisch standpunt gezien kom je heel veel te weten over de manier waarop een nieuwe paus wordt verkozen. Er zijn (soms te) uitgebreide beschrijvingen over historische personen, gebouwen, beelden, …

De vraag is hoe hoog het waarheidsgehalte hier is, gezien het gaat over een fictie roman. Ook de tijdbom met ‘antimaterie’ is daar een voorbeeld van.
Anderzijds is duidelijk dat Dan Brown zijn huiswerk heeft gemaakt. De historische feiten die hij vermeldt, zijn allemaal correct.
Het vermelden en gebruiken van het CERN, waar in Zwitserland wordt gezocht naar elementaire deeltjes en antimaterie, is zo wetenschappelijk juist, dat de lezer het gevoel heeft van niet bedrogen te worden.

Het tempo van het boek ligt vrij hoog en grijpt je aan vanaf de eerste bladzijden. Het leest zeer vlot, onder meer omwille van de soms zeer korte maar toch boeiende hoofdstukken.

Wat wel opvalt is dat er tijdens het verhaal wordt gewisseld van vertelstandpunt. Dikwijls eindigt een hoofdstuk met een zogenaamde ‘cliffhanger’ en gaat het volgende hoofdstuk over iets helemaal anders. Hierdoor blijf je verder lezen omdat je terug wil komen op het punt waar men gestopt is in het voorgaande hoofdstuk.

Puur qua verhaal zit Het Bernini Mysterie vol geheimzinnigheden en complotten. Je weet tot helemaal op het einde niet wat je er van moet denken of wie de ‘slechterik’ is. Hoe verder naar het einde, hoe onwaarschijnlijker de gebeurtenissen.

Het boek heeft geen open einde, het verhaal wordt definitief afgerond. Gezien er enerzijds eerder al De Da Vinci Code was en anderzijds het centrale thema van het boek, symbolen, nog lang niet uitgeput is, doet dit vermoeden dat dit niet Dan Brown’s laatste boek is geweest, zo zal ook later blijken.