Op een lokale openbare basisschool gebeurt van alles. Moeders en hun wel en wee, en elk huisje heeft zijn kruisje. Het dagelijkse schoolleven en de roddels die daarbij horen komen bij je langs.
Min of meer hoofdpersonages Jane en haar zoontje Ziggy verhuizen van elders in het land naar dit Australische dorpje en komen kennismaken op de basisschool. Na een moeilijke periode is Jane als alleenstaande moeder toe aan een nieuwe start en die hoopt ze te vinden in het dorp. Al gauw maakt ze vriendinnen en kennissen maar word ze ook tegen gewerkt.

Vanaf de kennismakingsdag gebeurt er van alles rondom alle personages in het boek.

Een jaarlijkse quizavond voor de ouders van de school is op komst maar die verloopt niet helemaal zoals gepland.
Er is een moord gepleegd , hoe heeft het zo uit de hand kunnen lopen ? Vanaf het begin van het boek laat de schrijfster je in onwetendheid over wat er gebeurt is, maar dat er iets gebeurt is ..is zeker.
Door de vooruitblikken en mini interviews met de personages krijg je alvast een kijkje vooruit in wat er staat te gebeuren,maar toch net niet...
Elke keer word er net niet een tipje van de sluier opgelicht maar deze manier van vertellen maakt je bloed nieuwsgierig naar het vervolg.

Wie of wat is er gebeurt en heeft het te maken met Jane en Ziggy of toch met iets anders?

Ook de nodige dosis humor ontbreekt niet. Het dagelijkse wel en wee van moeders van de kinderen word op een grappige manier vertolkt. Situaties en de omgeving waarin dat afspeelt word levendig maar toch niet langdradig beschreven waardoor het voelt alsof je er midden in staat. Je voelt mee met de personages en continue lopen dan die interviews dwars door de verhaallijn heen. Dit alles zorgt voor spanning humor afwisseling kortom nooit saai . Ook maakt het dat je verder wil lezen om de afloop duidelijk te krijgen.

Het einde dan is vrij verrassend en heeft wendingen die je vooraf niet bedacht had. Wel vind ik het een en ander in de afloop wat snel afgerond. Het had hier en daar wel wat verder uitgeschreven mogen worden vond ik . Maar storend was dit totaal niet.

Ik zou dit boek willen aanraden, het is een heerlijk boek om lekker een aantal uren in door te lezen. Het is moeilijk weg te leggen en nooit saai.
Ik heb ook het vorige boek van deze schrijfster gelezen ( het geheim van mijn man ) maar ik vond deze zelfs beter.
Ik begin langzaam een beetje fan van deze schrijfster te worden en ben zeer benieuwd naar wat nog komen gaat.