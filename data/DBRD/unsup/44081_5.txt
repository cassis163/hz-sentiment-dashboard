Controle! wanneer je het boek in handen houdt staat een vrouw klaarblijkelijk wanhopig met de handen in haar. Een trieste foto het geeft mij een triest gevoel. Het lijkt of de vrouw een zware last draagt. “Je hebt altijd een keuze. Ook als je geen keuze hebt:” Nieuwsgierig naar de lading van deze tekst, ga ik gauw beginnen in het boek.

Controle! Is het debuut roman van Esther van der Ham, na menig kinderboek heeft zij nu een roman geschreven. De kinderboeken hebben vaak een duidelijke boodschap, ik ben benieuwd of ik dit bij deze roman ook kan ontdekken. Controle! Een titel welke goed bij het boek past. Marjolein houdt erg van alles onder controle te houden al lukt dit niet altijd in het dagelijks leven.

“Moeders moeten sterk en veilig zijn, de spin in het web, onder alle omstandigheden.”

Controle! Blijkt al gauw een aangrijpende roman te zijn welke bij je binnenkomt. De manier waarop Esther het leven van Marjolein beschrijft, raakt je als lezer ongeacht je er persoonlijks iets me hebt. Maar je proeft de onmacht en de wanhoop van de jonge vrouw die plotseling alleen komt te staan en die hunkert naar de steun en de troost van haar moeder. De vrouw die elke keer weer de kous op haar kop krijgt wat betreft de liefde wat betreft haar moeder. De sterke vrouw en de goede moeder die Marjolein probeert te zijn, de manier waarop Esther haar beschrijft is zo echt, zo puur dat ik alleen maar respect voor haar kan krijgen.

Persoonlijk kost het lezen me soms wat moeite, maar dat heeft te maken met de herkenning van de bepaalde situaties. De manier waarop Marjolein wordt behandelt door haar moeder triggert mij enorm door situaties uit mijn eigen jeugd maar dan door een stiefmoeder. Maar ik zet door en ik kan me heel goed inleven in Marjolein, waardoor het gevoel van respect groeit en groeit.

De krachtige Marjolein wordt een steeds sterkere vrouw, ze bepaald haar eigen leven en gaat voor haar zelf en haar dochters. De maskers die zij voorheen op zette wanneer ze naar haar moeder moest schud ze van zich af en gaat voor haar eigen geluk en haar eigen kracht. Op deze weg ondervindt zij meerdere hobbels welke ze moet overwinnen of moet ontwijken. Esther beschrijft dit levendig, met respect en meeslepend, waardoor je blijft lezen in deze indrukwekkende roman. Aan het einde geeft Esther er nog spannende twist aan en was wegleggen helemaal geen optie meer.
Met respect heb ik dit boek gelezen, het heeft mijn ogen geopend en heeft mij bewust gemaakt. Je maakt de keuze zelf….Jij bepaalt in hoeverre andere je nog kunnen raken! Jij bepaalt welke kant je leven op gaat.
Esther van der Ham heeft in Controle! open en eerlijk beschreven hoe iemand de draad weer oppakt, hoe iemand haar leven weer onder Controle krijgt nadat het leven onder haar voeten weg lijkt te zakken. De schrijfstijl was puur, alsof je vriendin je haar verhaal vertelde, alsof ze naast je zat zo kwam het binnen. Niets geen opsmuk gewoon zoals het is.

Het aantal sterren omdat het moet maar lees het boek zelf ervaar zelf. Dan begrijp je mijn gevoelens.


Bedankt Esther voor dit mooie boek bedankt dat je het met ons deelden.
Lieve Leesgroet Moon