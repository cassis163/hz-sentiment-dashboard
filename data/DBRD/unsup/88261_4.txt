De laatste jaren worden kinderen steeds vaker gepest via hun mobile telefoon of internet. Lekker makkelijk en anoniem worden berichtjes verstuurd via e-mail, MSM, SMS, Twitter, Hyves of Facebook. Ook op Youtube kunnen onbeperkt beledigende filmpjes worden gezet.
In het boek Misleid lees je wat de gevolgen kunnen zijn van dit cyberpesten voor zowel de pestkop als het slachtoffer.

Anna is lange tijd op internet gepest door Julia. Anna heeft de draad nu weer een beetje opgepakt en heeft een leuk groepje vrienden om zich heen. Wanneer zij Fabio ontmoet laat zij zich erg door hem be√Ønvloeden. Ze neemt wraak op Julia en pakt haar terug via internet. Julia is erg eenzaam. Na de hele affaire heeft zij geen vrienden meer en is verdrietig en angstig over het feit dat er berichtjes van haar op internet staan. Wanneer zij op internet ontdekt wordt als fotomodel droomt zij van een wereld vol roem en geld. Helaas valt haar droom al snel in duigen..............

Ik vond misleid een erg goed boek. Ik hoop dat het de ogen van veel kinderen zal openen voor de gevaren die internet met zich mee kan brengen.
In het boek wordt veelvuldig Bureau Halt genoemd. Jammer dat er achter in het boek niet de adviezen vermeld staan die Halt geeft om cyberpesten te voorkomen en het op te lossen. Misschien een idee voor in het tweede druk.......... Halt en enkele andere organisaties geven voorlichting op scholen over deze vorm van pesten. Dit boek zou prima geschikt zijn om van te voren door de kinderen te worden gelezen. Bijna alle vormen van internet pesten komen aan bod.
Wat ik jammer vond aan het verhaal waren de toevalligheden rondom de tweelingbroertjes en dat de kinderen ook nog eens te maken kregen met heftige echtscheidingen en kanker. Dit was te veel.
Op de site van de jonge jury kan er nog tot maart 2012 op Misleid worden gestemd. Ik hoop dat het boek hoog zal eindigen en het de aandacht zal krijgen die het verdiend!