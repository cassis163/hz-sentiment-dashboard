Voor mij was dit het eerste boek dat ik gelezen heb van Lars Keppler.

Vanaf de eerste bladzijde spannend. Je wordt meteen het verhaal in gezogen.
De karakters zijn heel goed beschreven. Ze gaan dan ook echt leven. Ik heb niet de indruk gekregen dat ik iets gemist heb doordat ik de eerste delen niet gelezen heb. Dit boek is afzonderlijk heel goed te lezen. Het verhaal is donker en mysterieus, maar ook hard en grof.
Het plot van het verhaal is geraffineerd. Het duurt dan ook heel lang voor je weet wie de stalker is en op het moment dat je het weet is het verhaal zeker nog niet uit.
Zeer sterke thriller.