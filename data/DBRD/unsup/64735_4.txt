Tijdens het vliegvissen hoort de auteur, Kirk Wallace Johnson, het verhaal over een diefstal van 299 dode vogels uit een museum in Engeland. Dit verhaal zorgt voor Johnson een goede afleiding van zijn revalidatie van het posttraumatische stresssyndroom. Langzaam gaat Johnson de roof onderzoeken, maar wordt er steeds meer geobsedeerd waardoor dit boek ontstaat. Hij duikt onder in het verhaal van de grootste natuurhistorische misdaad van deze eeuw gepleegd door een fluitist.
Dit waargebeurde verhaal is zo bizar. Ten eerste is er de vraag waarom zou je 299 dode vogel stelen? Het antwoord wordt goed en uitgebreid uitgelegd. In het kort komt het erop neer dat je de veren van die vogels kunt oogsten om er vliegen van te binden die je gebruikt voor het vliegvissen. Alleen wordt er niet mee gevist, ze worden gezien als kunstobjecten. De veren van die 299 dode vogels zijn bij elkaar meer dan 1 miljoen waard. Genoeg redenen om een inbraak te plegen.
Het boek bestaat uit drie delen.
Het eerste deel bestaat uit een uitleg. Hoe en waarom komen de dode vogels in het museum terecht. Dit deel leest als een geschiedenis- en biologieboek, wat het enigszins wat lastig maakt om te lezen. Laat je door dit gedeelte niet afschrikken, het is het waard om door te lezen.
Het tweede gedeelte speelt zich af in deze eeuw en vertelt het verhaal van een jongen die opgroeit in Amerika. Tijdens zijn jeugd komt hij in aanraking met het vliegbinden, dat een grote hobby van hem wordt. Hij studeert aan het conservatorium in Engeland en krijgt de tip om te gaan kijken bij een collectie dode vogels. Dit deel vertelt het verhaal van de verendief.
Het laatste deel is het verhaal van de auteur. Hij vertelt hoe en waarom hij geobsedeerd is geraakt door de roof van de veren. Hij legt uit hoe hij zijn onderzoek is gestart en hoe het steeds groeide. Hij heeft heel veel mensen gesproken waaronder de verendief zelf.
Alles wat Johnson heeft geschreven wordt ondersteund door héél veel noten. Boeken, interviews, websites, transcripties, alles is na te zoeken als je dat zou willen. In het midden van het boek vind je foto's. Deze zijn prachtig en functioneel, ze zorgen voor een betere voorstelling bij het verhaal.
Dit is een heel bijzonder verhaal over een diefstal die in deze eeuw plaats vond en beschrijft ook de cultuur die er achter zit. Zo raar om te beseffen dat het helemaal nog niet zo lang geleden is gebeurd.