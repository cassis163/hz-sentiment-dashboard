Het is lastig om om dit boek te beoordelen, want aan de ene kant leest het vlot en prettig, maar aan de andere kant heb ik geen connectie met de personages.
Clara is soms naief en haar dochtertje Maisie vertoont een behoorlijk irritant gedrag. De moeder beloont dit gedrag met allerlei beloftes om haar gegil te laten ophouden.
Tenenkrommend wat mij betreft. Nick is een persoon die veel geheimen heeft voor zijn vrouw en als hij door roekeloos rijgedrag tegen een boom aanknalt, komt hij te overlijden.
Zijn dochtertje zit bij hem in de auto en wonder boven wonder komt zij er goed van af. Clara begint te twijfelen of de dood van Nick zijn eigen schuld is…
Ze gaat op onderzoek uit om achter de waarheid te komen. Je leest verschillende scenario’s en je wordt steeds op het verkeerde been gezet. Heerlijk, dat maakt lezen zeer boeiend en prettig.
Alle geheimen worden ontrafelt en de ontknoping is wat mij betreft niet verrassend, want die zag ik wel aankomen. Al met al een lekker boek om te lezen, maar ik miste een sympathieke personage.