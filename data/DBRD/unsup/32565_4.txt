Verrassend verhaal over een aankomend auteur die de verhalen van anderen leent om zich genadeloos een weg naar de top van de literaire wereld te banen. Hij gaat extreem ver om zijn doel te bereiken. Op het einde neemt gerechtigheid een juiste wending en loopt hij in dezelfde val die hij zelf bij het begin van het verhaal had uitgezet.
Ik was vooral ge√Øntrigeerd door de boeiende schrijfstijl van Boyne en de opbouw van het verhaal. Vertrok het verhaal aanvankelijk vanuit de ogen van de slachtoffers, halfweg schakelt Boyne over naar de denkwijze vanuit het hoofdpersonage. Je krijgt hierdoor een dubbele en bredere kijk op hetzelfde verhaal. Ik was persoonlijk aangenaam getroffen door de heel menselijke en serene manier waarop zware criminele feiten belicht werden zonder onmiddellijk een oordeel te vellen.
Een fijn element dat tevens aanspoort om verder te lezen is dat de onthulling van de titel pas naar het einde toe gebeurt. Deze psychologische roman is meer dan de moeite waard en smaakt naar meer!