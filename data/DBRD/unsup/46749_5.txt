Het begint zo goed. Rachel Daly vindt haar geluk bij David Kerthen en zijn zoon Jamie. De ouders en grootouders van David beheerden de tinmijnen in Cornwall. Zij waren vermogend. Zo komt David uit een goed milieu. Dit in tegenstelling tot dat van Rachel. Rachel ontdekt een geheimzinnigheid omtrent de dood van David zijn eerste vrouw Nina. Zij heeft op kerstavond de woning verlaten en is naar de verlaten mijnen gelopen. Daar is zij in een oude mijnschacht gevallen. Haar lichaam is echter nooit gevonden. Jamie lijdt daaronder. Het gedrag van Jamie is opmerkelijk vreemd. Jamie gelooft niet dat zijn moeder dood is. Hij weet meer, maar mag dat van zijn vader niet vertellen. Meerdere keren maakt Jamie een opmerking dat op een voorspelling lijkt. Zo vertelt hij tegen Rachel dat zij met kerst dood is. Daarover is Rachel totaal van slag. Als Rachel met Jamie onderweg is, ziet Jamie zijn moeder in een bus zitten. Ook Rachel ziet dat. Rachel achtervolgt de bus, maar dat leidt tot niets. Op het moment dat de bus stopt zien zij de vrouw niet meer. Rachel maakt haar zorgen aan David kenbaar en vraagt hem eerlijk te zijn. Dan blijkt Jamie bij het ongeval van zijn moeder aanwezig te zijn geweest. Met de opmerking dat Jamie een voorspellende geest heeft David moeite. David denkt eerder dat er iets aan de geestelijke gesteldheid van Rachel mankeert. Hij zint op een manier om van haar af te komen. Voordat Rachel aan David kan vertellen dat zij zwanger is, ontstaat er een ruzie dat uitmondt in een scheldpartij door David. Vervolgens mishandelt hij Rachel met het gevolg dat Rachel kreunend op de grond valt. In het ziekenhuis vertelt Rachel aan de politie wat er is gebeurd en doet aangifte van mishandeling. De rechter legt vervolgens aan David een huisverbod op. David is het daar helemaal niet mee eens en zint op wraak. Inmiddels heeft Rachel een goed contact met Jamie. Het is vlak voor kerst. Zij doen samen kerstinkopen. Onderweg naar huis sneeuwt het. Rachel heeft haar auto niet meer onder controle, raakt in een slip en botst tegen een boom. Samen gaan ze te voet verder naar hun huis. Kort daarna krijgt Rachel een telefoontje van David met het bericht dat hij de deur van een mijnschacht open heeft gelaten. David is bang dat Jamie iets overkomt en verzoekt Rachel die deur te sluiten. In de kou voldoet Rachel aan het verzoek en doet bij de schacht een vreselijke ontdekking.
Vuurkind van S.K.Tremayne betreft een zeer goed geschreven, mysterieus en ijzingwekkend spannend verhaal.