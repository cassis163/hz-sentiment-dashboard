Mocht maar 10% van de protagonist Willy Vercammen terug te vinden zijn in de genen van Christ Bossers, zou ik voorzichtig worden naar deze vriendelijke Vlaamse auteur. Maar mocht 5% van de genen van Beest bij Christ huizen dan liep ik een paar blokje om als ik hem in het vizier zou krijgen.

Antwerpen heeft last van een seriemoordenaar die het op eenzame, alleenstaande vrouwen heeft gemunt. Frieda Schotsmans, Nicole Rijkmans, Anita De Bruyne, het zijn maar een paar van de slachtoffers die worden gevonden, verminkt en door de moordenaar gekenmerkt.
Willy Vercammen staat voor een raadsel en met hem zijn hele ploeg.
Eigenlijk zouden al zijn uren naar deze moordzaak moeten gaan maar zijn expertise wordt ook gevraagd bij een schilderijzaak en tenslotte doet ook zijn dochter een beroep op hem omdat ze hopeloos is over het gedrag van Willyâ€™s kleinzoon.
Vanzelfsprekend worden de bazen binnen het Antwerps bestuurskundig bolwerk ongeduldig en daarmee de druk op Willy steeds groter. En dan komt de limiet in zicht waarop de echte Willy besluit op te gaan staan en....

Voor de derde keer staat Chris Bossers toe dat Willy Vercammen zijn eigenaardigheden weer meer aan de lezers showt. In een spannend, maar soms ook kostelijk verhaal gaat de mannetjesputter de strijd met de moordenaar aan. Lang, misschien wel te lang krijgt Beest de tijd en ruimte om zijn doelen uit te laten komen. Dat de lezer soms op zijn tanden moet bijten als Vercammen even een zijspoor opgaat om wat anders te doen, maakt het verhaal soms wel koddig.
Het schrijftalent van Bossers is van een dermate hoog gehalte dat hij dat zo subtiel doet dat het acceptabel is. Ja zelfs misschien ook wel realistisch....
'Beest' is weer een amusant avontuur om te lezen en de fans van Vercammen moeten maar een petitie gaan onderteken om te voorkomen dat de commissaris op pensioen wordt gestuurd.

Ook in Vlaanderen is de pensioengerechtigde leeftijd naar boven bijgesteld dus kan de speurder nog niet van zijn pensioen gaan genieten. Bij deze de gratis tip aan de auteur

Eindoordeel: 4 sterren

Spanning: 3 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 3 sterren