Na zijn daverende binnenkomst in het thrillerschrijversgilde borduurt de Vlaming Jan van der Cruysse (1960, Brugge,Bel) met dit 2e deel door op zijn karakters uit zijn debuut. Grofweg bestaat het boek uit 3 delen, Een proloog, een deel waarin de vlucht van de drie daders uit deel 1 naar hun thuisland GeorgiÃ« wordt beschreven en de beschrijvingen in relatie tot de nieuwe diamantroof op Brussels Airport.

Wederom heeft Van der Cruysse een lijvig en robuust werk afgeleverd wat klinkt als een klok.Iets minder complex, maar wederom regelmatig springend van locatie naar locatie. Ook nu doet dit geen afbreuk aan de soepelheid en toegankelijkheid van het boek en blijf je er gemakkelijk bij. Als je op de laatste pagina's de lijst met personages ziet is het bijna niet voor te stellen dat je nauwelijks in de gaten hebt gehad dat het er zo veel waren en je toch bij de les bent gebleven. Knap hoor en beslist een gave. Hier zal zijn soepele schrijfstijl in onvervalst Vlaams ongetwijfeld aan bij dragen.
Wederom een verrassend stuk vakwerk wat uit doet kijken naar de finale.

3,5 sterren