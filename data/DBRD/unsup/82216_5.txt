Fictie of toch niet? Wohw. Wat een boek, heb ik hier nu te maken met een meesterlijk verzonnen verhaal, of worden hier de smerige feiten weergegeven?.....het zijn toch 418 pagina's, maar heb het bijna in een ruk uitgelezen.
De crash is het verhaal verteld door de hoofdpersonage John Corey (eerder hoofpersoon in het spel van de Leeuw), "contracter" bij een speciale antitereureenheid van de de FBI, de ATTF, die na de 5 jarige herdenking van het neerstorten van TWA 800, besluit om op onderzoek te gaan om onbeantwoorde vragen opgehelderd te krijgen. Al snel stuit hij op aanwijzingen die niet overeenstemmen met de officiele lezing. Het vliegtuig zou door een technisch defect zijn neergestort. Zijn onderzoek wordt door hooggeplaatste FBI mensen niet op prijs gesteld, en er wordt dan ook behoorlijke druk uitgeoefend het onderzoek op te geven. Het karakter van Corey is juist zo, dat hij zich totaal in de zaak vastbijt.
Nelson DeMille is er op meer dan uitstekende wijze in geslaagd een waar gebeurde onopgeloste ramp te verweven in een verhaal wat (mogelijk) op fictie berust. Na het lezen van dit verhaal kun je zo maar geloven dat dit de werkelijke toedracht was en met name ook het onverwachte einde is bijzonder origineel.