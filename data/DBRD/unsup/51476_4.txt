Een mooi gebonden boek, met een witte papierenkaft.

Over Josef Mengele is al veel geschreven en gespeculeerd.
Dat journalist Olivier Guez het toch is gelukt om een interessant, prettig leesbaar boek te schrijven met nieuwe feiten, is dan ook wonderbaarlijk.
Daarbij natuurlijk ook dank aan de vertalers!

Je maakt kennis met Josef Mengele op het moment dat hij met de boot aankomt in Argentinië.
Na de 2e wereld oorlog is hij daar via omzwervingen en veel smeergeld terecht gekomen.

Al vrij snel krijgen we een stuk feitelijke geschiedenis over Zuid Amerika, de familie Peron, de verschillende Duitse enclaves en de politiek in Argentinië en de omliggende landen.
Toch is dat niet saai! Het is op een prettig leesbare manier geschreven.
Mengele netwerkt zich door de Duitse gemeenschap van vooral voormalige SS-officieren en andere hooggeplaatste Duitse legerleiders die de oversteek gemaakt hebben.

Als de regering Peron valt, is het gedaan met het veilige, beschermde leven.
We volgen Mengele op zijn rondreis door verschillende Zuid Amerikaanse landen en zijn verlangen naar 'zijn' Duitsland en zijn idealen.
Steeds meer wordt er jacht gemaakt op hem en andere kopstukken.
Mede doordat Olivier Guez de dagboekfragmenten van Mengele zelf heeft gebruikt, is het een boeiend verhaal geworden.

Wat blijft is zijn verlangen, zijn, idealen, zijn Duitsland, zijn vrouw en zoon, zijn werk als arts en onderzoeker en vooral ook het verlangen naar een leven zonder op de vlucht te zijn.

Heeft hij ooit spijt of wroeging gehad over wat hij in Autschwitz?
Nee, hij blijft geloven, verlangen naar het ideaal, zoals ze voor ogen hadden, een beter Noord Europa, gezondere, sterktere boeren en arbeiders, ook al is dat ten koste van andere bevolkingsgroepen die in zijn ogen minderwaardig zijn.