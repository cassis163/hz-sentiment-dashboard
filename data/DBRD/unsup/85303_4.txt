Een prachtige, uitnodigende kaft: een zwarte piano met daarop gedrapeerd een kanten bruidsjapon en een gouden roos. Alleen op grond van het uiterlijk zou je dit boek al moeten kopen!
Wat biedt het boek nog meer? Het levensverhaal van Dolores, een Indische dame. Het boek begint en eindigt als Dolores net is opgenomen in een verpleeghuis omdat ze begint te dementeren. Tussendoor lezen we over de echtgenoten, die ongelukkig aan hun einde komen, over een zoon die maar niet wil deugen en over nieuwe relaties vol waardevolle vriendschap maar zonder erotiek want Dolores verliest haar hart aan mannen die minder geinteresseerd zijn in een relatie met een vrouw....
Kortom qua thematiek weer een echte Keuls. En ook als vanouds: een verhaal dat je raakt en met een enorme vaart geschreven.