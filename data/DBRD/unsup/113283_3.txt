Ongeloofwaardig??? Ach, dat zijn alle verhalen van dames die jaren opgesloten zijn geweest...denk maar aan Fritzl, Kampusch en de vrouw in Rotterdam-Rijnmond in 2006.
Alleen waren dit vrouwen die van kindsaf aan misbruikt en ontvoerd, of die totaal uit hun eigen omgeving weggehaald zijn. Veel mensen vinden mishandeling binnen het huwelijk ondenkbaar, lover-boys een ver van hun bed show. Desalniettemin gebeuren die dingen in bepaalde sitiaties waarin we een moment geestelijk zwak zijn, of omdat iets grip krijgt op een zwakke plek in wie we zijn. In dit boek voelt het niet realistisch aan dat een ontwikkelde intelligente vrouw die zo plotseling wordt overvallen en toch in haar werksituatie blijft niet veel sneller en meer stampij schopt, ook al probeert hij dit voor te zijn met verhaaltjes over labiliteit vanwege een miskraam.
Het leest aardig, het eind is leuk gevonden en afgerond. Had alleen niet het gevoel dat ik onder haar huid zat en kreeg ook geen " kippenvel". Het middenstuk was ronduit saai. Toch geen slecht debuut.