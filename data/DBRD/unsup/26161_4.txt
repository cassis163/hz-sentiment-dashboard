American Gods speelt zich af in het hedendaagse Amerika.
In de inleiding lees je dat het gaat om een jubileumeditie hier lees je ook dat de schrijver Neil Gaiman uitlegt hoe hij heeft geprobeerd het perfecte verhaal te vertellen.
Het was erg leuk om te lezen hoe de schrijver het proces van het ontstaan van dit boek heeft beleefd.
Deze jubileum editie is een uitgebreide versie van het oorspronkelijke verhaal.
American gods verscheen in het Nederlands in een eerdere versie in 2009.

Het boek gaat over Shadow die na drie jaar in de gevangenis vrij komt en verneemt dat zijn grote liefde vlak daarvoor is omgekomen bij een auto ongeluk.
Dan ontmoet hij Mr. Wednesday en op goed geluk accepteert hij een baan van hem. Ze maken een roadtrip door Amerika dat krioelt van de goden, oude en nieuwe.
Er dreigt een oorlog tussen de goden om de ziel van Amerika.
Naast het verhaal van Shadow, kom je via andere zijverhalen meer te weten over hoe die goden hun draai hebben gevonden in Amerika of juist niet..
Een mooie quote : IdeeÃ«n zijn moeilijker te doden dan mensen, maar ook zij kunnen uiteindelijk worden gedood (blz. 81)
Het boek zit vol legenden en mythen wat het soms lastig te lezen maakte. Je leest van alles over allerlei goden Griekse , Noorse enz. die zich als normale mensen onder ons bewegen. Er gebeurt veel soms bizar en absurd.
Al met al zeker een boeiend fantasyboek van Neil Gaiman, dat behalve het mythologische en fantasy aspect ook een kritische blik geeft op het leven in Amerika.