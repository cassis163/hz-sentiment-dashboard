Het kwaad van Elena is een mooi verhaal over een moeizame moeder/dochterrelatie. Moeder Elena heeft de ziekte van Parkinson. De ziekte maakt niet alleen moeder ziek, maar sloopt ook langzaam dochter Rita.................



Rita woont met haar moeder in een dorp in de omgeving van Buenos Aires. Al jarenlang verzorgd de vrijgezelle dochter haar zieke moeder. Elena houdt veel van haar Rita. Ze is haar dankbaar voor haar hulp, maar vind het eigenlijk ook een vanzelfsprekendheid. Rita krijgt niet de mogelijkheid een eigen leven te leiden. Wanneer zij op haar veertigste een vriend krijgt accepteert moeder dit niet.De gezondheid van Elena gaat snel achteruit. Artsen vertellen moeder en dochter dat hen nog veel meer ellende te wachten staat.Op een dag hangt Rita zichzelf op in de kerk. Elena gelooft niet dat haar dochter zelfmoord heeft gepleegd en gaat op zoek naar de waarheid. Als de politie haar niet meer kan helpen vraagt zij hulp aan een oude bekende, Isabel. De ontmoeting met Isabel is niet wat Elena er van heeft verwacht. Toch wordt het haar die middag langzaam duidelijk hoe zwaar haar dochter heeft geleden onder haar ziekte.

Ik vond het een mooi verhaal. Een verhaal wat de lezer aan het denken zet. Ook een schuldgevoel geeft. Besteden wij allemaal niet te weinig aandacht aan de Rita's (mantelzorgers) om ons heen? We vragen vaak alleen maar hoe het met de zieke gaat . Terwijl de naaste familie vaak net zo lijdt als de zieke zelf.In Duitsland heeft het boek een literatuurprijs gewonnen. Jammer dat het in Nederland niet zoveel aandacht heeft gekregen. Het boek is zeer de moeite waard om te lezen!