Misschien ben ik niet helemaal objectief wanneer het over boeken van Stephen King gaat omdat ik nu eenmaal een groot fan van hem ben. Maar dit is echt een fantastisch boek, een echte King zoals in zijn vroegere jaren.

Dan Torrence is een alcoholist, juist zoals zijn vader en ik mag dat wel zeggen, zijn geestelijke schepper King zelf en mezelf. Hij ziet dingen, het licht en voelt dat er ergens een meisje is, Abra, dat het licht ook heeft, maar veel sterken dan hij. Als je het licht van Dan vergelijkt met een zaklamp, is het licht van Abra een vuurtoren. Aan de andere kant is er een groep mensen die het slechte licht hebben. En om dat te behouden folteren en doden ze kinderen die het licht hebben. Ze willen Abra omdat haar licht zo sterk is.

De strijd tussen goed en kwaad wordt gevuld met AA gezegden. Als je niets weet van 12 stap programma's zal je deze waarschijnlijk niet allemaal begrijpen. Maar weet dat AA en deze gezegdes levens redden, in het echte leven bedoel ik dan.