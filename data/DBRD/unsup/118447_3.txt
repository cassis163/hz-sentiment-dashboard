Aan dit boek gaf ik drie sterren. Het onderwerp boeide mij zeer. Het IJzeren Gordijn heb ik als 18-jarige gezien. Ik ben de grens tussen Duitsland en Tjechowslowakije overgestoken met een bus studenten. Ik heb ervaren hoe de gids die we in Praag hadden voortdurend in de gaten werd gehouden. Het leek me dan ook erg interessant om over de levens van vrouwen in de DDR te lezen. De schrijfstijl vond ik helaas een stuk minder. De lezer moet al wel enige voorkennis hebben om zaken te kunnen duiden. Maar indrukwekkend blijft natuurlijk te lezen hoe gewone burgers omgaan met elkaar binnen een totalitair regime.