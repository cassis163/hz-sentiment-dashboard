Coen Stiemer (71) was ooit voorbestemd als jachtvlieger, door een gehoorprobleem werd deze loopbaan opzij geschoven, een carri√®re in de verzekeringen volgde. Daarna werd hij leraar Duits, tegenwoordig houdt hij zich bezig met het schrijven van kort verhalen en gedichten. Met de verzameling kort verhalen en gedichten "donderjagen" debuteert Coen Stiemer. (bron https://www.gelderlander.nl/doetinchem/coen-stiemer-een-fatsoenlijke-donderjager~aae2d959/)

Het boek bestaat uit humoristische verhaaltjes en pleziergedichten wat voor mij nieuw was, ik moest toch even wennen aan dit concept, de verhaaltjes zijn niet langer dan 6 pagina's en de pleziergedichten kwamen voor mij soms verwarrend over of slaagt dit concept bij mij als lezeres niet aan?
Ik heb het boek wel tussendoor kunnen lezen wat een ontspannende afwisseling was in mijn leeswereld, humor neemt in heel het boek wel de bovenhand, wie van citaten of emotionele thema's houdt zal hier van een kale reis terugkomen.

Je merkt direct dat Coen Stiemer hier alledaagse thema's beschrijft die hij op zijn levensweg tegenkwam, hobby's zoals biljarten, vakantie in de Ardennnen wat me even terug catapulteerde naar onze vakantie in de Ardennen, zeer herkenbaar touwens. Maar ook hersenspinsels van de auteur komen voorbij, dromen, verhalen over een muis die wraak neemt (trouwens een fantastisch kort verhaal), verruwing in de maatschappij en veel andere thema's. Sommige kort verhalen laat de auteur eindigen met een besluit en de auteur spreekt de lezers echt toe, het zijn juist die verhalen die me het meest aanspraken.

Je merkt wel direct dat de bundel geschreven is door een Nederlandse auteur, sommige woorden moest ik echt gaan opzoeken, maar geen probleem voor de auteur, zelf daar heeft hij een verhaal over geschreven, verschil in onze taal en voor de Belgische lezers Coen Stiemer laat zelf onze weerman Frank Deboosere voorbij komen.

En toen moest ik sterren uitdelen en kwam ik tot het besluit dat het met dit boek zo moeilijk is. Er waren kort verhalen die me echt boeide en die ik met een lach op mijn gezicht las en misschien dat ik in de toekomst deze verhaaltjes nog ga herlezen, toch waren er andere die voor mij zeer verwarrend en rommelig overkwamen, waar er geen duidelijke samenhang was. Dus kom ik hier met een gemiddelde van drie sterren, fijn om tussendoor te lezen, ontspannend en herkenbaarheid in sommige verhaaltjes, de pleziergedichten hebben me spijtig genoeg niet kunnen bekoren.