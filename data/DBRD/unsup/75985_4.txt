De laatste tijd zie ik de boeken over De Royals steeds vaker voorbij komen. Zelf was ik ze ook al een aantal keren voorbij gelopen in de rekken van de boekenwinkel en ik hoorde vriendinnen er ook regelmatig over praten. Zij stonden zelfs te springen om vervolgdelen. Toen een goede vriendin laatst aan mij vroeg: 'Heb jij de Royals al gelezen?' werd ik toch wel heel erg nieuwsgierig. Want wat zou er nou zo bijzonder zijn aan dat boek? Of die serie zelfs?

Op aanraden heb ik het boek dus maar gekocht, waarbij ik toch mijn vraagtekens had. Het stukje tekst op de achterkant van het boek trok wel wat aandacht bij me, maar niet zoveel dat ik zoiets had van: WAUW, dit boek zal vast geweldig zijn. Tjonge wat had had ik dat mis. Ik heb het boek in een dag of 3 helemaal verslonden. Het verhaal is pakkend, meeslepend en eigenlijk gewoon niet meer weg te leggen. Tot het punt dat ik naar mijn werk moest helaas.

Het boek bevat een arsenaal aan sterke personages, die goed zijn uitgewerkt en stuk voor stuk even uitdagend zijn en tot hun recht komen in het verhaal. De grootste nieuwsgierigheid van de tekst op de achterkant van het boek is bij mij de vraag: Wat wil Callum Royal, steenrijke vader van vijf onweerstaanbare zoons, met een meisje dat alle eindjes aan elkaar moet knopen? Wat zijn de motieven om haar van alle armoede te verlossen?

Verleiding wordt meer dan eens een onweerstaanbare YA-roman genoemd en dit doet het boek goed recht. Iets wat me opviel, wat ik bij andere boeken nooit eerder gezien heb, is dat er een symbool op achterkant gedrukt staat met als waarschuwing: 'bevat sekssc√©nes vanaf 16 jaar'.  Hierbij had ik toch mijn vraagtekens over wat er wel niet beschreven zou kunnen staan of wat ik wel niet in het boek tegen zou kunnen komen.

Algehele conclusie: Lezen dit boek! Het woord en titel verleiding brengt namelijk zoveel betekenis aan het woord, op manieren die je niet in eerste instantie verwacht en dat zal je zeker weten zodra je het boek gelezen hebt.