Het boek is een bijzondere geschiedenis van een Joodse familie in Polen rond de Tweede wereldoorlog. In het eerste deel van het boek worden familielijnen zichtbaar, waarbij de stamboom voorin het boek veel verduidelijking geeft. Het verhaal neemt je mee in de onzekerheid, hoop, twijfels en verlangens van een familie op de rand van de oorlog. Halverwege het boek verandert de hoofdpersoon en draait alles om het 10-jarige meisje Janina, die haar uiterste best doet om haar familie niet los te laten en in leven blijft door de beloftes doe haar gedaan zijn en waar ze zich aan vast blijft houden. Het verhaal volgt haar op de verschillende, bijna onmogelijke dingen die ze meemaakt om in leven te blijven. Het is een verhaal met liefde, afscheid, pijn, verraad en realistische beschrijvingen van de gebeurtenissen die het meisje zijn overkomen en de gevoelens die daarbij horen.

Het boek telt veel korte hoofdstukken in een prettige, toegankelijke schrijfstijl. Hierdoor leest het fijn en ben je geneigd om 'nog één hoofdstuk te lezen en dan ga ik iets anders doen'.