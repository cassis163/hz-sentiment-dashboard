Vier jongeren, drie dagen protest, twee grote liefdes, één doel: vrijheid.
Dansen tussen golven traangas schetst een duidelijk beeld van drie dagen in het leven van vier tieners die dromen over een toekomst.
Onvoorstelbaar mooi verwoord door Monique Samuel en waarbij je als ouder denkt: waarom hebben ze niet nagedacht? Maar zeg nu zelf, wie van ons volwassenen heeft in zijn/haar tienerjaren zo deftig nagedacht over de toekomst dat hij/zij niet voor zijn/haar rechten wou opkomen? Ik niet, en ja je maakt fouten en uit die fouten leer je dan, maar in sommige landen en met name in dit boek Egypte is die denkwereld toch totaal anders dan in de westerse wereld met onze vrijheden.
Onder het lezen begreep ik de standpunten van de vier jongeren wel en hoopte ik stiekem, als moeder, dat ze voorzichtiger zouden handelen.
Het boek heeft me geweldig aangegrepen en ga vanavond mijn zoon van 15 het boek in handen geven om het te lezen, zodat we er samen over kunnen praten. Nadien zal ik hem ook vragen om het aan te prijzen in de klas zodat ze eventueel in lessen zedenleer over het thema kunnen discussiëren.
Nu ga ik eerst bekomen van dit kort maar krachtige verhaal.