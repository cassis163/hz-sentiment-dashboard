"Daar zijn vrienden voor" gaat over Emma en Dionne, twee beste vriendinnen. Beiden hebben hun 'eigen' hoofdstukken in het boek. In het begin had ik met die manier van schrijven een beetje moeite maar uiteindelijk kwam ik in het verhaal en vanaf dat moment stoorde het niet meer.

Dit boek is het eerste dat ik van Suzanne heb gelezen en ik ben niet teleurgesteld. Het is niet zomaar het zoveelste romantische feelgood flutboekje, maar ze raakt hier echt gevoelige thema's, met dit boek. Onder andere het (altijd actuele) pesten, of een verliefdheid op een getrouwde man,(De ontknoping van dát kon ik me alleen heel moeilijk voorstellen..) dingen die jou en mij ook zouden kunnen overkomen.

De personages zijn life-like, en zouden je vriendin, je buurvrouw of je zus kunnen zijn. Je baas of je dochter. Ze zijn eens niet stinkend rijk, overmatig knap of iets heel speciaals maar zouden zomaar echt kunnen bestaan en aan jouw keukentafel zitten met hun wijntje. Bij vlagen is het boek emotioneel, en er is herkenning omdat het levensecht beschreven is.

Ik vind recensies voor boeken met dit soort 'ontknopingen' altijd lastig, want je verraad zomaar belangrijke dingen die mensen die het boek nog moeten lezen niet willen weten. 'Dit soort ontknoping'? Ja, dáág, dat mag je zelf lezen!!!

Ik ga in elk geval nog meer van haar lezen.