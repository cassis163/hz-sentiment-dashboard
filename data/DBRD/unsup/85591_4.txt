Titel: Tot stof
Auteur: Felix Weber
Uitgeverij Meulenhoff boekerij
350 paginaâ€™s

Felix Weber is een pseudoniem van de schrijver Gauke Andriesse. Hij werd geboren in Bloemendaal. Hij werkte tien jaar als ontwikkelingseconoom in het Andesgebergte van Ecuador. Sinds 2000 reist hij regelmatig naar Afrika om instellingen te ondersteunen die kleine leningen verstrekken aan kleine ondernemers. In zijn Havixdetectives vermengt hij fictie met feiten over bizarre, werkelijk gebeurde zaken. Met De handen van Kalman Teller won hij in 2011 De Gouden Strop.

Verzetsstrijder Siem Coburg leidt na de Tweede Wereldoorlog een verbitterd, teruggetrokken bestaan op een afgelegen woonboot. Beschuldigd van collaboratie en achtervolgd door herinneringen aan de dood van zijn geliefde Rosa heeft hij zich van de wereld afgekeerd. In 1949 wordt hij benaderd door een boer die hem tijdens de oorlog heeft gered. Coburg staat bij hem in het krijt en gaat op onderzoek uit: de gehandicapte kleinzoon van de boer is onder verdachte omstandigheden om het leven gekomen in een internaat voor geestelijk en lichamelijk gehandicapte kinderen. Coburg reist af naar Limburg en komt terecht in een wereld waarin iedereen zwijgt. Tijdens zijn onderzoek ontdekt hij dat in het internaat het ene na het andere kind een onnatuurlijke dood sterft. Daarop keren de geestelijken en de inwoners van het dorp zich tegen de al te nieuwsgierige buitenstaander.

Het verhaal speelt zich af in de tijd vlak na de Tweede Wereldoorlog. Nu ben ik persoonlijk geen liefhebber van oorlogsverhalen en heb dan ook moeite om me in het verhaal te verdiepen. Het slingert tussen verschillende tijden van tijdens en na de oorlog. Het onderzoek dat Coburg start, om de waarheid over de dood van kleinzoon van boer Tammens boven water te halen loopt als een rode draad door het boek.

De rest van het verhaal bevat de gruwelijkheden die de oorlog met zich mee heeft gebracht, beschreven op een indrukwekkende manier. Hierdoor is mijn begrip over de oorlog wel gegroeid. Het internaat waar de kleinzoon zijn dood vond is een omstreden verhaal en zo zullen er nog wel meer dingen gebeurd zijn tijdens en na de oorlog die het daglicht nooit hebben gehaald. Fictie of non-fictie: de waarheid zal in vele gevallen nooit boven water komen.

Een ontroerend verhaal met zwaar beladen stukken over de Tweede Wereldoorlog. Een boek met een indrukwekkend stukje geschiedenis.. Gauke Andriesse mag als Felix Weber verder gaan, maar zijn echte identiteit staat wel strak gekoppeld aan zijn boek en daar mag hij trots op zijn.

Plot 3,5
Schrijfstijl 3,5
Originaliteit 3,5
Psychologie 3,5
Leesplezier 3
Spanning 3

Ik geef Tot Stof 3,5 sterren