Van alle boeken die ooit zijn verschenen herinneren we er ons slechts enkele. En we herlezen vrijwel niets. Misschien maar goed ook, want anders zou de boekenberg ons mentaal verstikken. Elsschots Villa des Roses echter is onvergetelijk en kan, ook al werd het meer dan 100 jaar geleden geschreven, met gemak en plezier tot in de eeuwigheid herlezen worden. De talloze lessen die Elsschot de lezer wil leren blijven altijd eigentijds. Bedrog, wraak, liefde, (zelf)moord en hypocrisie zijn en blijven intrigerende themaâ€™s. De schrijver heeft humor, beheerst de kunst van het weglaten tot in perfectie en zet een zeer interessant tijdsbeeld neer van een periode die verse sporen heeft nagelaten. Deze nieuwe uitgave heeft een waardevol nawoord en een prettige set aantekeningen. Op de winterleeslijst ermee!