De titel en de korte samenvatting zetten de argeloze lezer op het verkeerde been. Wat verwacht je namelijk: een detective in de stijl van Agatha Christie. En zover komt dit verhaal toch echt niet. De schrijfstijl is opvallend, origineel, met de nodige verrassingen, scherp humoristisch en dat alles in mooi Nederlands. Een verademing. Echt spannend wordt het jammer genoeg niet in deze whodunnit en daardoor gaat de combinatie van vermakelijke invallen en de vele doodserieus bedoelde wijsheden te veel de boventoon voeren.
Neemt niet weg dat ik dit verhaal met veel plezier gelezen heb.