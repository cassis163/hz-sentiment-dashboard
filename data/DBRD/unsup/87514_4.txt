Loes den Hollander wist me met dit verhaal vanaf de eerste bladzijde mee te slepen. Het idee, dat je kind ontvoerd is door de vader en je geen flauw benul hebt waarom en waarnaartoe is de uitstekende basis voor een spannende thriller. Af en toe had ik het gevoel, dat er een beetje teveel werd uitgeweid, waardoor het verhaal her en der wat langdradig aandeed. Den Hollander doet langs die weg echter telkens toespelingen die naarmate het verhaal vordert weer aan het oppervlak verschijnen en voor een verrassende ontknoping zorgen.