Dit nieuwe boek in de ‘Op zoek naar de ware’-reeks voldoet perfect aan de verwachtingen die het bij me oproept. De boeken van Jennifer Probst zijn dankzij hun combinatie van humor, romantiek, vrienschap, erotiek én een snuifje drama uiterst ontspannend leesvoer. Ook ‘Op zoek naar geluk’ is dankzij deze succes-formule uiterst geschikt als luchtig tussendoortje. Door de aangename schrijfstijl leest het boek bovendien erg vlot weg.

De schrijfster slaagt er perfect in om de zinderende spanning tussen Wolfe en Gen op papier tot leven te laten komen, waardoor het wachten voor de lezer even erg lijkt te zijn als voor beide hoofdpersonages. De voorspelbaarheid stoort me niet omdat je als lezer echt uitkomt naar het positieve einde. Wat me wel een beetje stoorde was de epiloog. Het leek wel alsof een bepaald element op het laatste nippertje nog aan het verhaal moest worden toegevoegd en dat kwam wat geforceerd over. Zeker doordat het niet echt iets extra bijdroeg aan het verhaal.