Divergent 2 – Opstand is het tweede boek in de divergent-trilogie, en dus het vervolg op het eerste boek Divergent 1 – Inwijding. Het is een sciencefiction-thriller-roman geschreven door Veronica Roth. Divergent 2 – Opstand is oorspronkelijk uitgegeven door Van Goor op 1 mei 2012. Het verhaal is geschreven in de belevende ik. Het is Beatrice Prior, het hoofdpersonage, die het verhaal meemaakt.

Het verhaal speelt zich af in het futuristische Chicago. De mensen die er leven zijn opgedeeld in vijf verschillende facties: Zelfverloochening, Onverschrokkenheid, Eruditie, Vriendschap en Oprechtheid. Beatrice Prior is een 16 jarig meisje dat geboren is in de factie zelfverloochening. Tijdens de beproevingen van de inwijdingen blijkt dat Tris (Beatrice haar bijnaam) anders is dan de anderen. Ze is afwijkend. Wanneer ze tijdens haar inwijding (boek 1 staat volledig in het teken van de inwijding) moet kiezen voor één van de facties, kiest ze ervoor om zich aan te sluiten bij de factie onverschrokkenheid.
Eruditie wil een meer politieke, totalitaire rol spelen in Chicago. Eruditie wil uitgroeien tot zowel een essentiële factie, als een verrijkende factie. Hiervoor gaan ze een test/simulatie bij alle mensen van de factie onverschrokkenheid uitvoeren die ervoor zorgt dat de mensen luisteren naar al de opgelegde bevelen. De erudieten weten dat alleen de afwijkenden immuun zijn voor deze test/simulatie. Zowel Tris als Tobias zijn beide afwijkend. De vrienden van Tobias noemen hem ook vaak “four” omdat hij maar 4 angsten heeft. Tobias is het vriendje van Tris. Omdat Tris en Tobias niet willen vermoord worden door de erudieten, besluiten ze om te vluchten naar de factie vriendschap net buiten het centrum van de stad.
Het eerste boek inwijding eindigt bij het vluchten van Tris en Tobias. Het tweede boek opstand, gaat onmiddellijk terug verder waar het eerste boek eindigt.
Tris en Tobias proberen samen met hun vrienden Peter, Marcus en Caleb, de erudieten te stoppen om zo de balans in Chicago terug te kunnen herstellen.
Het is een spannend boek met wel wat actie in. Maar ook worden de emoties en gevoelens van Tris zeer goed beschreven in het boek. Je kan je het allemaal zeer goed inbeelden. De lezer leeft echt met haar mee en weet wat ze allemaal moet trotseren en doorstaan.
Terwijl Tris iedereen zo goed mogelijk probeert te helpen en de overwinning van eruditie probeert te vermijden, worstelt ze zelf met veel problemen. Het verdriet omdat zij Will heeft neergeschoten, het verdriet omdat haar moeder voor haar ogen werd neergeschoten en omdat ze haar hierdoor nooit beter zal kunnen leren kennen. Maar ook haar relatie met Tobias verloopt niet altijd op en top.
Het boek is redelijk gemakkelijk en snel te lezen. Ik heb het zelf in twee weken uitgelezen. Je zou denken dat het lezen van een boek met meer dan 350 pagina’s moeilijk of traag verloopt, maar dit is zeker niet het geval. Het boek blijft boeien, de vertelstijl blijft de spanning er in houden.

Heb je het eerste boek van de divergent series gelezen en vond je het een goed en spannend boek of ben je gewoonweg benieuwd naar het vervolg, dan is het tweede boek zeker iets voor jou. Een echte aanrader voor zowel adolescenten als volwassenen, boekenliefhebbers of “ik lees niet graag een boek” mensen.