Ik ben een fan van Bones en wou daardoor ook wel eens de boeken gaan lezen. Reichs' eerste boek heeft me van begin tot het einde geboeid. Het bevat sterke personages (ook al vind ik persoonlijk dat er heel weinig overeenkomsten zijn tussen de Brennan in het boek en de Brennan op tv), de verhaallijn blijft spannend tot op het einde en er is een uitstekende mix wat betreft het werk en privÃ©leven van het hoofdpersonage. Zeker als je interesse hebt in forensische antropologie is dit boek een aanrader! Ik heb Reichs' tweede boek alvast besteld en ben van plan om de volledige serie te lezen.