Schuilplaats van Linda Jansma, een fantastisch boek. Ik heb dit boek in 2 dagen uitgelezen terwijl het bij mij normaal minstens een week duurt eer ik een boek uit heb. Ik heb veel slaap verloren door dit boek omdat ik het gewoon niet kon neerleggen, zo goed vond ik het. Vanaf de eerste regel was ik verkocht aan dit boek, omdat ik wou weten hoe die flash forward in het begin van het boek zou aflopen.
De personages en omgeving zijn zo echt en gedetailleerd beschreven dat ik echt het gevoel had dat ik ze in het echt kende. Het voelde alsof het een film was die in mijn hoofd afspeelde terwijl ik de zinnen las. Ik kon me erg goed inleven in alle personages en ik kon mij erg goed in hun keuzes en manier van denken vinden. De twee verhaallijnen die door elkaar lopen zijn erg spannend. We lezen de verhaallijn van Mayke en Han en de pleegkinderen, waarin we meestal alles vanuit Mayke haar standpunt beleven. En de verhaallijn van Mus, een pleegkind van Mayke waarmee het mis is gelopen door een fout in het verleden, maar wat er exact gebeurd is kom je pas tegen het einde te weten.

Het was altijd een race om het ene stuk uit te lezen omdat ik wou weten hoe het andere stuk zou verder lopen. De twee verhaallijnen spelen zich op twee verschillende data af, dat van Mus in het verleden, en dat van Mayke in het heden. Maar beide verhaallijnen beleven we wel vanuit hun ogen op het moment zelf, waardoor inleving erg makkelijk is.

Dit boek is ook gebaseerd op ware gebeurtenissen, wat het allemaal nog veel erger maakt. Ik vind het altijd wel leuk om deels waargebeurde verhalen te lezen, omdat het me dan meer aangrijpt. Wat ik ook goed vond aan Linda Jansma, was dat ze duidelijk erg veel research gedaan heeft om haar boek te kunnen realiseren. Ze is mensen gaan interviewen die hetzelfde meegemaakt of gedaan hebben als sommigen van de personages, wat haar verhaal nog beter en echter maakt. Ook heeft ze Holwer, waar het verhaal zich afspeelt, zo goed mogelijk proberen beschrijven waardoor het ook voor mensen die bekend zijn met de streek erg interessant is om te lezen.
Kortom, dit boek is echt het lezen waard! Ik geef dit boek 5 sterren omdat het zo mooi geschreven is, en door het feit dat het gebaseerd is op ware feiten. Ik kijk er naar uit om meer boeken van Linda Jansma te lezen.