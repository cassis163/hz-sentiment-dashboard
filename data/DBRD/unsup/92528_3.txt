Dit boek is echt een ideaal strand- en of vakantieboek. Je hoeft er niet echt veel bij na te denken, leest heel vlot weg en heeft een ontspannende setting.
Dit alles kan je zowel positief als negatief opvatten, want persoonlijk vond ik het boek niet zo geweldig. Miranda schreef eerder in 2005 en in 2007 al twee boeken, dus dit is haar derde boek. In principe zou je denken dat de schrijfstijl en de uitwerking van het plot en de personages al wel op punt zou staan, maar dit is in mijn ogen niet helemaal het geval. Ook vind ik het erg irritant dat er op het einde van het boek nog vrij veel losse eindjes zijn, dus vragen waar geen antwoord op gegeven werd. Maar waarschijnlijk is dit niet voor iedereen het geval. 

Ik heb alleszins geen spijt dat ik het boek heb gelezen, het ontspande me en het liet me wegdromen, en dat vind ik op zich niet zo heel slecht. 
Wel ben ik van plan om de twee vorige boeken van Miranda ook te lezen, zodat ik kan zien of er enige evolutie is in haar schrijfstijl want door het lezen van dit boek alleen kan ik dit niet beoordelen en moest ik niet weten dat dit haar derde boek was, zou ik het als een mooie poging tot een debuutroman bestempelen.