In dit boek staat Fogas enige tijd in rep en roer. De overheid wil beren herintroduceren in het gebied, maar dit stuit op heel wat ongenoegen van sommige dorpsbewoners. Zij vinden (of denken) namelijk dat die beren hun dieren vermoorden en hun eigendommen vernielen. Het dorp is dan ook gesplitst in voor- en tegenstanders. Ondertussen is burgemeester Serge Papon depressief, maar een klein voorval maakt dat hij terug de oude is en volop voor zijn dorp gaat. Locoburgemeester Christian is op zoek naar kopers voor zijn boerderij. Maar zou dit misschien niet iets te vroeg zijn? En dan is er nog het postkantoor. Dat kantoor is afgebrand en de inwoners, en vooral directrice VÃ©ronique, willen het kantoor terug openen. Maar La Poste laat op zich wachten. Wanneer blijkt dat Fogas op een stevige "non" van La Poste stuit, breekt de hel helemaal los in Fogas, en dat zal de Tour de France geweten hebben!

De hoofdstukken zijn lang. Gemiddeld zo'n 20 pagina's lang. Toch is dit niet zo'n groot probleem. De schrijfstijl van Julia Stagg is zo vlot en filmisch dat het verhaal voorbij vliegt. De inwoners van Fogas heb ik ondertussen ook in mijn hart gesloten.

Met wat speurwerk op het internet ben ik te weten gekomen dat Julia Stagg ook een deel 4 en deel 5 over de inwoners van Fogas heeft geschreven. The House of Books, kom maar op met die (vertaalde) delen! ;-)