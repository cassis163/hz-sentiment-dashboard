De verschillende schrijfstijlen (per hoofdstuk) en de diversiteit aan personages die te pas en te onpas (lees: per paragraaf soms) in de verhaallijnen aan bod komen vergen in het begin eerlijk gezegd wat puzzelwerk. Desondanks heb ik het boek toch in enkele uren uitgelezen en was ik zeer te spreken over het verhaal dat erg goed uit de verf is gekomen. Echter, door eerstgenoemde 'drempels' krijgt het boek een gematigde beoordeling. Het is daarentegen een mooi boek om op een druilerige middag te lezen en geeft hopelijk meer mensen de drang om Jeffery Deaver boeken op te pakken.