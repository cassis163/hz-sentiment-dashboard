Filosofische roman over wat werkelijk van belang is in het leven. Een enkele ontmoeting of aanraking (toeval of niet) kan een enorme impact hebben. Dat geldt ook voor de zestigjarige ik-verteller die aan de hand van herinneringen nadenkt over het leven dat achter hem, maar ook nog voor hem ligt. Het verhaal roept de vraag op of het in het leven om de waarheid of om de werkelijkheid gaat. De schrijfstijl van Verbogt is prachtig met rake, schitterend geformuleerde zinnen die je soms even moet laten bezinken. Een weemoedig boek dat je wil lezen en herlezen om ten volle te kunnen opnemen en begrijpen. Een pareltje!