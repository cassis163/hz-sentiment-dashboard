Deze schrijver ken ik van zijn spiritueel geïnspireerde werk ‘De Alchemist’ en in die zin is dit boek niet anders, want opnieuw deelt Coelho diverse spirituele inzichten met je. Maar wat dit boek vooral is, is een afrekening van Coelho met het fenomeen ‘psychiatrische klinieken’, waarin het continu de vraag is wie nu het gekst is: de patiënten of hun behandelaars. Hoofdpersoon in het boek is Veronika, die klaar is met haar leven, maar na een mislukte zelfmoordpoging dus terecht komt in zo’n kliniek. Het leidt bij haar tot enkele nieuwe inzichten. Maar ook andere personages komen in het boek aan het woord, zoals Eduard, Mari en Zedka.

Al met al leidt dit tot een interessant en zeer genietbaar boek, dat zonder meer de moeite waard is. Lezen!