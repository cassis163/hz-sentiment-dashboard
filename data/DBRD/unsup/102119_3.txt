Jack Harkness verdient bakken geld met zijn farmaceutisch bedrijf. Maar waar geld is, zijn kapers en is veel misnoegdheid en jaloezie. Hij wordt verdacht van fraude en is in afwachting van een proces. De tijd tot het proces mag hij in vrijheid afwachten mits het dragen van een electronische enkelband.
Zijn vrouw heeft de echtscheiding aangevraagd en wil hun villa in Cornwall verkopen.
Makelaar Don Challenor wordt door zijn ex gevraagd het huis te gaan bekijken, foto's nemen, opmetingen doen, kortom, alles wat nodig is om zo'n huis te verkopen. Tijdens het opmeten merkt hij dat een en ander niet klopt, er is een verbogen kamer. Waarvoor zou een rijk persoon een verborgen kamer nodig hebben, dat moet wel een panic room zijn voor als het huis aangevallen wordt. De toegang tot de kamer wordt gevonden, maar de deur is dicht. Dat kan alleen maar betekenen dat er iemand in zit. Maar wie? Is het de verdwenen Jack Harkness die erin zit en waarom doet hij dan de deur niet open?

Wie of wat zit er in die kamer? Waar is Jack Harkness en wat is de rol van de tijdelijke huisbewaarster Blake, want die weet precies meer dan ze wil zeggen.
Allerlei pistes komen aan bod, maar de waarheid die pas op het allerlaatst onthuld wordt, is toch heel anders dan verwacht.
Het is spannend omdat het zo lang wachten is voordat je weet waar dit verhaal eigenlijk om draait, maar ook omdat er een teller begint te lopen, die staat op tien bij het begin van het verhaal en eindigt uiteraard op nul.
Het duurde best lang voordat ik echt goed in het verhaal zat, maar daarna las het wel vlot.
Er wordt gewisseld tussen het perspectief van Don en Blake.