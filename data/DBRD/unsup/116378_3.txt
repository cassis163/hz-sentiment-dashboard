Voor je weggaat is het verhaal van Zoe en Ed. Het stel kent elkaar al sinds hun studententijd toen ze samen in een studentenhuis terecht kwamen waar ook Jane, de beste vriendin van Zoe en nog twee mannen woonden. Hun relatie verloopt met ups en downs maar uiteindelijk hebben ze elkaar gevonden. Maar dan slaat het noodlot toe, Ed verongelukt als hij op weg is naar zijn werk. Zoe heeft er alles voor over om Ed nog te zeggen hoeveel ze echt van hem houdt. Zou ze de kans krijgen om dit te doen?

Er wordt flink wat af gegrijnsd, gehuild, geruzied en weer bijgelegd in deze feelgood roman. Wat zou jij doen als de kans kreeg om een aantal dagen uit het verleden opnieuw te beleven. Ga je de geschiedenis wijzigen of laat je het zoals het is. Heb je spijt van hoe dingen zijn gegaan? Zou je ze willen veranderen? Wat alsâ€¦? Elk einde is een nieuw begin. Deze ondertitel past perfect bij het boek.

Voor je weggaat is het onwaarschijnlijke verhaal van Zoe. De onwaarschijnlijkheden hebben me eerlijk gezegd vrij lang afgeleid van het eigenlijke verhaal die ik uiteindelijk nog best goed kon waarderen. Ik heb getwijfeld tussen 2*, vanwege de vele herhalingen en het onwaarschijnlijke en 3* vanwege het achterliggende verhaal en het heeft van mij het voordeel van de twijfel gekregen. Het verhaal leest heel vlot weg en het is wat dat betreft een heerlijk boek voor in je koffer om lekker aan het zwembad of voor je tent te lezen.