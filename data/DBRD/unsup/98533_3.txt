Een prachtige cover!

Dit is een heerlijk boek om te lezen als je even terug wilt in de tijd. Voor mij was het een leuke kennismaking met Marrie en wat haar en de andere mensen bezighoudt in die tijd in Huizen en omgeving.
Ook de mij nog onbekende woorden, die gelukkig achterin verklaard werden, zijn een leuke bijkomstigheid. Het moesten er niet meer worden, dit was nog te overzien.

Het verhaal wordt neergezet op een ingetogen manier, het is niet saai maar ook niet opwindend te noemen. Zoals het wel passend is voor die tijd, vermoed ik.
Ik ben altijd blij wanneer iemand me informeert over hetgeen zij/hij opgestoken heeft van onderzoek naar het verleden en dat in een mooi verhaal weet te vertalen.
Al met al een leuk boek om te lezen en een knap debuut van deze auteur.

Ik waardeer dit boek met 3/5 sterren.