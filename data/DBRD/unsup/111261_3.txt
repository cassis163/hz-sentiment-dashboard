Beek is een stadje dat opgescheept zit met een 300 jaar oude heks. Ze struint rond in het stadje, met haar ogen en mond dichtgenaaid. Iedereen in Beek weet dat je de heks niet mag aanraken en zeker haar ogen of mond niet mag openen. Dat kan heel erge gevolgen hebben. Er gelden speciale regels in Beek: eens je er komt wonen mag je er niet meer vertrekken, buitenstaanders mogen nooit iets te weten komen over de heks. Het is ze daar menens want als men de regels overtreedt, wordt er hard opgetreden. Enkele jongeren amuseren zich met de heks, pesten haar en onbedoeld zetten ze iets in gang.

Dit boek deed me van ver denken aan boeken van Dean Koontz en zelfs van Stephen King, al zijn die van een hoger niveau. Van die vreemde zaken die gebeuren in een stad, die maken dat de stad zichzelf afzondert. En eens een groep mensen zich afzondert komen er bepaalde oerinstincten terug boven. wie neemt de macht in handen, hoe ver ga je om maatregelen af te dwingen.