Joe heeft de laatste tien jaar geleefd in de veronderstelling dat zijn broer Ed mogelijk een moord heeft gepleegd. Zolang heeft hij zijn broer ook al niet meer gezien. Hij zit opgesloten en op een dag krijgen ze een bericht dat Ed de doodstraf wacht. Ondanks geldgebrek of steun van zijn familie vertrekt Joe naar Texas, waar zijn broer al die jaren gevangen heeft gezeten. Hij wilt zijn broer na al die jaren nog een laatste keer ontmoeten. Het aftellen van Ed’s dagen is begonnen, maar na die ontmoeting verandert Joe’s beeld en ontstaat er hoop.

Het verhaal laat niet veel te wensen over. Het is rauw, heftig, emotioneel en onontkoombaar. De oprechtheid en de details zijn beschreven vanuit het oogpunt van een familielid van een gedetineerde. Door Joe’s opvoeding en zijn jonge leeftijd bevat het verhaal ook wat andere thema’s, zoals familieproblemen, liefde, boosheid en rechtvaardigheid. Al die onderwerpen zijn opgebouwd rondom het aankomende verlies van Joe’s broer. En dat is erg goed neergezet. Het aftellen is begonnen, maar je wordt ook terug in de tijd meegesleept naar herinneringen van Joe aan momenten met zijn broer toen hij kleiner was. Die momenten zijn niet altijd even veelzeggend, maar soms wel emotioneel of zelfs grappig. Op die manier leerde ik de relatie die de broer voorheen hadden beter kennen en dan zijn de ontmoetingen tussen de broers des te begrijpelijker.

Wat de schrijfstijl betreft is het niet zoals je van een ander YA boek gewend bent. In dit boek lijken meer een soort gedichten te zijn die een verhaal vertellen, ondanks dat ze niet rijmen. De opbouw is heel verschillend. De ene keer bestaat het uit een aantal pagina’s de andere keer uit enkele zinnen. Door die afwisseling blijft het fris en absoluut niet langdradig. Het verhaal is goed te volgen, ondanks de herinneringen die tussendoor worden beschreven. Hierdoor wordt de chronologische volgorde van het verhaal af en toe onderbroken.
Dit boek heb je waarschijnlijk veel sneller uit dan een andere roman of thriller, maar het is gewoon een ander soort manier van lezen en ervaren. En als je hiervoor open staat is dit zeker een aanrader.