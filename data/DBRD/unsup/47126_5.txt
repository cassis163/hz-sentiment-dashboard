Hannah Shah is de dochter van een Pakistaanse imam, een zeer gerespecteerd fi guur in de lokale moslimgemeenschap in het noorden van Engeland. Haar vader lijkt te leven als een voorbeeldige, vrome moslim, maar achter de voordeur, verborgen voor de buitenwereld, regeert hij als een ware tiran. Uit angst houdt Hannah haar mond, tot ze op haar zestiende uitgehuwelijkt dreigt te worden. Ze loopt weg van huis en duikt onder. Vanaf dat moment is Hannah Shah haar leven niet meer zeker. Haar vader heeft gezworen dat zij een gepaste straf voor afvalligen niet zal ontlopen. De dochter van de imam geeft een ontluisterend inkijkje in de duistere geheimen van een ogenschijnlijk voorbeeldig moslimgezin. Maar het is vooral het inspirerende verhaal van een dappere jonge vrouw die durfde te ontsnappen uit de verstikkende gevangenis van haar jeugd.
Wat een prachtig, meeslepend verhaal.
Wanneer je het boek opent weet Hannah Shah je mee te trekken in haar verhaal, ze weet je geboeid te houden.
Het boek gaat over een meisje die vanaf haar 5e jaar wordt mishandeld en misbruikt. De moslimgemeenschap om haar heen sluiten hier de ogen voor. Haar vader is imam en is de leider van de gemeenschap. Je keert je niet tegen de imam. Hannah blijft altijd hoop houden. Ze weet te ontsnappen aan haar moeilijke leven en ontpopt zich tot een sterke, zelfstandige, mooie vrouw. Een vrouw die niet bang is om de waarheid boven tafel te krijgen en meisjes en vrouwen zoals haar wilt helpen te ontsnappen aan gedwongen huwelijken waarin mishandeling en verkrachting een 'normale' zaak schijnen te zijn. Een dikke aanrader, ik heb dit boek met kippenvel uitgelezen!