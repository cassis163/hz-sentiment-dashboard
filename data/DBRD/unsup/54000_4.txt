Een jongetje groeit op in een apart gezin. Hij heeft geen doorsnee ouders! Ze hebben een aparte levensstijl en doen alles op hun eigen manier. Ook hebben ze een knettergek en ongewoon huisdier.
Hun fantasie is groot, ze houden van feestjes en van het leven. Mr Bojangles geeft hun leven weer en geeft hun altijd weer energie. Als ze deze plaat opzetten dan vergeten ze de wereld om zich heen! Dan gaan ze dansen en genieten van hun vrije leven. Ze houden niet van gezeur. Daar is al genoeg van op de wereld. Ze leven in hun eigen Utopie. Maar wat zit erachter deze perfecte wereld?
De acties van de moeder worden steeds heftiger. Vader en zoon beginnen zich zorgen te maken. Is ze nu echt de weg kwijt?

Lachen en verdriet liggen heel dichtbij elkaar in dit boek. Heel bijzonder om deze emotionele rollercoaster in te stappen.
Het einde is mooi: Je laat gegarandeerd een traantje vallen!
Het maakt echt indruk op je. Geen leven is perfect, ook al ziet het er wel zo uit. Ieder huisje heeft zijn kruisje! Echt een aangrijpend verhaal, waar Mr Bojangles deel van uitmaakt.
En dat liedje blijft in je hoofd zitten. Ik zag het altijd als een vrolijk liedje. Door dit boek, ben ik de tekst ook anders gaan zien. Het heeft twee kanten. Dus ik heb er ook nog iets van opgestoken!

De cursief gedrukte stukjes zijn van de vader. Normaal gedrukt kun je zien door de ogen van de zoon.
Hoe hij de wereld ziet en interpreteert is vaak gewoon ontzettend grappig. Humorvol, je moet echt lachen! Hij legt bepaalde woorden en uitdrukkingen op zijn manier uit. Terwijl het heel iets anders is. Erg grappig, de wereld door de ogen van een kind.

4****