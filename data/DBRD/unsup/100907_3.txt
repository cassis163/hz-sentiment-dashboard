Wanneer Rasmus' stiefvader vertrekt, belooft zijn stiefvader dat hij terug zal komen voor Rasmus. Wanneer Rasmus 18 is en zijn moeder al jaren volledig het spoort bijster is, beseft hij dat zijn stiefvader hem niet komt halen en verlaat hij het huis van zijn moeder. Na een aantal jaar op straat te hebben geleefd, bedenkt Rasmus een plan om terug te krijgen wat hem toebehoort van zijn stiefvader...
Het boek opent met een fragment van jonge Rasmus, het moment dat hij net is weggelopen en het straatleven heeft gekozen. Dat hij geen domme jongen is, merk je al snel. Het personage van Rasmus is sterk omschreven, wat maakt dat de lezer snel empathie ontwikkelt voor hem. Het is een slimme jongen met een belastend verleden, maar is daardoor niet volledig onredelijk. Zijn partners daarentegen zijn iets minder snugger en voornamelijk geldbelust. Dat maakt het groepje dan ook kwetsbaar.

Het begin van het verhaal ontwikkeld zich traag. Maar wanneer zaken mis dreigen te gaan en de klok in het boek begint te tikken, volgen verschillende situaties zich snel op. Hierdoor wordt het verhaal toch nog heel spannend. Er zitten verschillende lussen aan het verhaal, waarbij de personages op het eiland de verbindende factor blijken. Aan het eind van het boek komen deze lussen samen, waardoor het verhaal weer terug komt tot één. Dit heeft de schrijfster erg sterk bedacht.

Enkel de lus van Rasmus wordt op het eind niet verenigd met de rest. De link van Rasmus naar de stiefvader wordt nooit gelegd, waardoor je je afvraagt of de link ooit heeft bestaan...

Conclusie: het duurt lang voor het verhaal goed op gang komt en spannend wordt. Wanneer er dingen mis dreigen te gaan en de situaties zich sneller opvolgen, wordt het verhaal spannender. De verhaallijn is erg goed bedacht. Mét een open eindje...