Het schrijversduo BÃ¶rjlind heeft andermaal een spannende en zeer filmische thriller afgeleverd.
Ze zetten mooie karakters neer, psychologisch weer wat meer uitgediept en we leren ze weer een beetje beter kennen, elk met zijn eigen persoonlijke issues. Altijd fijn om toffe personages op te volgen in een goede serie.
Ook al is het politieonderzoek niet helemaal geloofwaardig, onwaarschijnlijke toevalligheden, toch is het een plezier om dit te volgen. De auteurs hebben verschillende verhaallijnen en onderzoeksmogelijkheden in het onderzoek en dat maakt het boeiend. Hun maatschappelijke betrokkenheid komt ook aan bod, ditmaal de werking van racistische groeperingen. Niet te geloven hoe de breinen van sommige mensen werken en wat voor een gevolgen deze hebben.
Zwarte dageraad is niet altijd een geloofwaardig verhaal, maar dat buiten beschouwing gelaten, is het een super spannend boek dat veel leesplezier schenkt.