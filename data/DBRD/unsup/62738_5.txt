Alex is een mooie vrouw, die op zeker moment wordt ontvoerd en in een kooi gevangen wordt gehouden, omringd door ratten gaat ze een wisse dood tegemoet.
Als de politie op het spoor komt van de ontvoerde Alex, blijkt ze zichzelf bevrijd te hebben.
De ontvoerder is ook bekend, maar daar is het slecht mee afgelopen.
De politie start een zoektocht naar Alex, maar weten inmiddels ook dat Alex nogal wat op haar kerfstok heeft, ze moeten haar vinden.

Of dat gaat lukken laat zich raden, maar het verhaal gaat een hele andere kant op en langzaam maar zeker wordt de lezer het waarom duidelijk.

Een absolute topthriller, spanning ten top met wendingen in het verhaal die mij in ieder geval op het verkeerde been hebben gezet.