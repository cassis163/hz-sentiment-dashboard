Het verhaal speelt zich af in 2028. Europa heeft een systeem ingevoerd dat alle rechten en verplichtingen van bedrijven, overheden en burgers registert in het programma Euregist. Henk Vis, CEO van MRM is marktleider in Europa, het midden oosten en Azië en staat op het punt om de Amerikaanse markt ter veroveren. In Amerika wil men ook over op zo'n registratiesysteem per 2029 en MRM wil graag daarin springen. Om dit mogelijk te maken wil MRM het bedrijf US Clear overnemen. Hiervoor moet krediet geregeld worden bij banken. De banken willen niet zondermeer krediet verstekken en vragen persoonlijke garanties van het management. Henk Vis wil zelf niet garant staan en er ook zo min mogelijk geld aan uitgeven. Hij staat binnen MRM bekend als een rijke gierige man. Vijf managers van wil hij hiervoor voor het karretje spannen. Echter zijn deze managers het er niet mee eens en bedenken een plan om Henk Vis een hak te zetten dat hem een hoop geld kost. De tegenpartij wordt omgekocht, er wordt met het overname contract gerommeld en er zijn plannen om de verantwoordelijkheid van Henk in de USA af te nemen. Henk komt er net op tijd achter en heeft zo zijn eigen plan om de deal door te laten gaan.

Het boek is vlot geschreven, het leest makkelijk weg. Je maakt kennis met de juridische en financiële wereld en de technologie van de toekomt. Ook krijg je een kijkje in het luxe leven van zakenmensen aan de top van een grote onderneming. Corruptie, omkoping en fraude maken het boek spannend. Dit boek is een nieuw soort thriller, een zakenthriller. Het is niet te vergelijken met reguliere thrillers maar desalniettemin niet minder boeiend.

Het debuut van Erik Vrij is tevens verkrijgbaar in het Engels onder de titel White Ink