Het is een echt pluspunt bij het lezen van dit boek als je de stad Maastricht kent. Ikzelf kan mijn weg goed vinden in deze stad, en daardoor kan ik me voorstellen hoe de personages door Maastricht rondlopen. Ik kan wel begrijpen dat het voor andere mensen minder leuk is. Verschillende mensen uit mijn omgeving zijn ook in dit boek begonnen, maar ik ken niemand die het heeft uitgelezen. Ik heb wel tot het einde volgehouden en ben er iets meer dan een halve week mee bezig geweest. Maar ik kan wel begrijpen waarom mensen zijn afgehaakt, in het boek zitten verschillende stukken waar veel mensen zullen stoppen. Met name in het midden is er een stuk van bijna 200 pagina's (de bedevaart) die in mijn ogen flink ingekort had kunnen worden. Bovendien is het verhaal anders dan je zou verwachten na het lezen van de achterkant. Kortom, het kan een goed boek zijn, maar wel alleen voor doorlezers in saaie en/of overbodige stukken.