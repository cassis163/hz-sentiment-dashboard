‘Stukjes Hemelblauw’
Sue Durrant
Uitgever Meis en Maas.

'Hoe akelig het ook is, je kunt altijd omhoogkijken naar de lucht en dan voel je je beter'.

Wat een ontzettend mooi en ontroerend boek over twee ‘jeugdzorgkinderen’:
Ira en Zac. Samen verblijven ze in Huize Skilly, een kindertehuis in Londen.
Ze wonen er met Silas, Hortense, mevrouw Clanks, ‘de directrice van Skilly en andere kinderen.
Er is een tuin ‘groot en ruig en vol verstopplaatsen’, een vijver, een schuurtje en ‘een gigantische boom’ en misschien zijn er geesten van kinderen die er gewoond hebben.
Op een dag gaan Ira en Zac naar Martha, als ze daar samen lopen over een pad zegt Ira:’Er waren zoveel bomen dat ik alleen maar stukjes hemelblauw kon zien toen ik omhoogkeek’.

Prachtig, sfeervol, bijna sprookjesachtig, licht en teer verhaal.
Fraaie kaft en illustraties van Katie Harnett sieren het hoopvolle boek.

‘Stukjes Hemelsblauw’ van schrijfster Sue Durrant werd besproken in DWDD door Manda Heddema.
Ik ben haar daar dankbaar voor want ze heeft een van de mooiste kinderboeken van het jaar ‘een stukje licht gegeven’.