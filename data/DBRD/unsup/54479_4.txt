Dit is het tweede boek van Erling Jepsen dat in het nederlands vertaald is
en ik hoop dat er nog vele volgen.
Een heel ander boek weer dan "De kunst om in koor te huilen" maar ook weer
lekker leesbaar en goed geschreven.
Ik zou dit boek omschrijven als een ironische, komische roman met ook wat
thriller trekjes.
De hoofdpersoon Robert Hansen is eigenlijk maar een triest figuur een beetje
een loser maar je leeft toch met hem mee.
Hij wordt de nieuwe dorpsagent in een afgelegen dorpje op het Zuid-Jutse platteland waar de dorpsbewoners alles op hun eigen manier regelen.
Een grappige uitspraak van deze bewoners is "Gauw is dood en langzaam leeft nog".
En erg grappig vond ik deze roman ook.