Het verhaal speelt zich af in Polen tijdens de WOII. Anna raakt al in het begin van de oorlog haar vader kwijt en het vertrouwen dat ze had in de Duitse apotheker. Op de stoep voor de apotheek komt ze de Zwaluwman tegen. Een mysterieus personage, welke ze besluit te volgen. Al snel sluiten beiden vriendschap en krijgen ze hun eigen taal 'Wegs'.

Je gaat met Anna en de Zwaluwman mee op zwerftocht door Polen en Duitsland, waarbij ze de oorlog moeten zien te overlegen. Tijdens deze tocht groeit de vriendschap tussen beiden, al lijkt deze even verstoord te worden door de ontmoeting met Reb Hirschl, welke een tijdje met hen mee reist.

Het boek zet je aan tot nadenken. De schrijver gebruikt een bijzondere manier van schrijven, welke iets sprookjesachtig heeft ondanks de tijd waarin het zich afspeelt. Dit is een boek dat je ook lang nadat het uit is nog regelmatig stof geeft om over na te denken.