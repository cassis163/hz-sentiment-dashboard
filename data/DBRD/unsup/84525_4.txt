Ik had het genoegen om Twee kunnen een geheim bewaren te mogen lezen voor de leesclub van Hebban. Toen ik zag dat er een leesclub werd gestart voor dit boek was ik gelijk enthousiast. Ik had het boek namelijk al een paar keer voorbij zien komen en na het lezen van de intro wist ik dat ik dit boek moest lezen!.

Ellery en haar broer Ezra verhuizen voor onbepaalde tijd naar hun oma in het plaatsje Echo Ridge nadat hun moeder verplicht is opgenomen in een afkickkliniek. Het plaatsje heeft geen goede reputatie en hier zijn Ellery en Ezra zich van bewust. Hun eigen tante verdween spoorloos op 17-jarige leeftijd en vijf jaar geleden is er een meisje vermoord.

Vanaf het moment dat de broer en zus in het stadje komen wonen gebeuren er vreemde dingen. Ellery is nieuwsgierig en achterdochtig van aard en heeft een fascinatie voor true crime. Als ze Malcom ontmoet ontstaat er een goede band tussen de twee. Wanneer er opnieuw een meisje verdwijnt gaan alle alarmbellen rinkelen, waar is het meisje en leeft ze nog? Ellery en Malcom raken steeds verder verstrikt in het kat en muis spel, zullen ze het mysterie oplossen of worden ze zelf slachtoffer?

Het verhaal wordt verteld vanuit de perspectieven van twee personages, namelijk Ellery en Malcom. Dit is voor mij altijd een pluspunt want twee perspectieven vind ik altijd spanningsverhogend. Zodra er wordt gewisseld van personage wil je zo snel mogelijk verder lezen om weer terug te gaan naar het andere personage.

Het is leuk om te lezen hoe vooral Ellery en Malcom zich ontwikkelen in de loop van het verhaal.
De reden waarom ik het boek geen 5 sterren heb gegeven heeft te maken met de vertaling, ik merkte aan sommige zinnen dat het boek vertaald was van Engels naar Nederlands waardoor zinnen niet helemaal klopten in mijn ogen.

Na het lezen ben ik super enthousiast over deze spanning snijdende Young Adult.Twee kunnen een geheim bewaren is na een onmiddellijke spannende start een heerlijk spannende Young Adult Thriller met een verrassend maar bevredigend einde. Echt een aanrader dus!