Zo eindigt de spannende proloog;
'De schep was zwaar en de uithaal ermee groot. Het geluid van brekende botten in een dood lijf maakte me misselijk.'
Door het lezen van deze proloog werd ik op het verkeerde been gezet. Ik wilde snel verder lezen om te kunnen zien of ik gelijk kreeg. Wat ik dacht wat zich afspeelde en met wie, was niet wat er gebeurd was zo bleek achteraf.

De verklaring van de titel las ik in een van de laatste hoofdstukken.

De auteur heeft een prettige schrijfstijl. De hoofdstukken, met als titel de naam van een van de karakters laten je kennismaken met de personages.
Jonge mensen die bezig zijn met opgroeien, volwassen worden, pijn verwerken en de liefde ontdekken, dit alles in een volwassen wereld waar geen plaats is voor uitglijders. Of het nu zo bedoeld is of niet, je wordt er wel op afgerekend.
Een heel spannend verhaal, een echte young adult-thriller die niet belerend is maar waarin het goede van de mens benadrukt wordt.

Ik heb dit boek graag gelezen en waardeer het met 4/5 sterren.