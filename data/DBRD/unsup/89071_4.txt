Jeffery Deaver staat erom bekend super goede thrillers af te leveren. Ook met Idolaat heeft hij dat weer voor elkaar gekregen. Het boek leest als een trein, met veel kleine en grote ontwikkelingen in het verhaal waarin kinesica-expert Kathryn Dance de hoofdrol vertolkt.
Ook de protagonisten uit andere Deaver-verhalen, Lincoln Rhyme en Amelia Sachs, spelen een klein bijrolletje in het verhaal.

De vele draaiingen in de plot maken de lezer bijna duizelig: was is waarheid en wat is leugen; wie is de good guy en wie de bad guy (or girl). Tot het laatste moment blijft het spannend.
Geweldig goed boek, zeker een aanrader voor wie van vlotte, goed doordachte en slimme thrillers houdt.