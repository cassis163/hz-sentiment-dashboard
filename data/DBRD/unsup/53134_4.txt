Recensie Layers van Ursula Poznanski

De werkelijkheid is complex

Met dank aan in de boekenkast mocht ik het YA boek Layers lezen.
â€˜

Layers gaat over de 17 jarige Dorian. Zijn moeder is overleden en zijn vader is hardhandig en daarom is hij van huis weg gelopen en leeft hij op straat. Deze wereld is bikkelhard vooral als hij op een morgen wakker wordt naast een lijk met zijn zakmes nog in zijn hand. Zelf kan hij zich helemaal niets herinneren.
Een man, genaamd Nico, benaderd hem en belooft hem hulp. Hij brengt hem naar een villa van de rijke Bornheim, verweg van de bewoonde wereld en afgesloten van internet en andere media Hier wonen nog meer daklozen. Ze krijgen allemaal de hulp van hem. Krijgen een opleiding, kleding en eten. Alles te mooi om waar te zijn en Dorian voelt zich al snel thuis. Hij wordt verliefd op Stella die hier ook verblijft.

Als tegenprestatie moeten ze flyers uitdelen in de stad. Ze worden met een bus gebracht en gehaald. Als Dorian deze taak goed uitvoert mag hij ook pakketjes afleveren bij rijke zakenmensen. Hier slaat al wel de twijfel bij Dorian toe of alles wel in de haak is. Wanneer een levering niet goed verloopt gaat Dorian op de vlucht. Hij is te nieuwsgierig en opent het pakje met alle gevolgen van dien. Er zit een Visionar Master in oftewel een databril. Hierdoor krijg je veel informatie over voorbijgangers en over winkels. Ook krijgt hij vreselijke dingen over hem zelf te lezen en krijgt meteen de mannen van Bornheim achter hem aan en moet hij vrezen voor zijn leven.

Het boek heeft een geweldige cover die meteen opvalt. De kaft is uitvouwbaar en daardoor zie je een steeds kleiner wordend vierkant of kader. De titel en de cover is na het lezen van Layers dan ook heel goed gekozen. Tijdens het uitklappen kom je steeds meer te weten waar het boek over gaat. Vouw je het helemaal open dan zie je de tekst: DE WAARHEID IS COMPLEX en dat is het zeker na het lezen.

Layers is een boek dat je vanaf het begin meteen te pakken heeft. Het begint spannend doordat Dorian wakker wordt naast het lijk. Vanwege de mooie schrijfstijl, die vlot en duidelijk is, en de oplopende spanning, heb ik het boek met veel plezier gelezen. Ik miste wel de diepgang bij de personages. Het verhaal wordt verteld door de ogen van Dorian. Er gebeurt zoveel in het verhaal dat je meeloopt en rent met Dorian maar dat je niet echt gevoel bij hem krijgt. Dit vind ik wel wat jammer. Dorian wordt verliefd op Stella maar toch lees je weinig over zijn gevoel. De andere personages worden voor mij helemaal niet uitgediept. Alles blijft hierdoor wat oppervlakkig.

Het verhaal zit goed in elkaar. Echt spannend zoals in het begin belooft werd vond ik het niet. Vooral in het middengedeelte van het boek valt het verhaal vaak terug in herhalingen. Er gebeurt genoeg waardoor je toch blijft doorlezen en ook hierdoor werd er goed naar het plot toegewerkt. Ook komen er steeds meer vragen bij die je graag beantwoord ziet worden. Het .
plot had ook nog eens een geweldige plottwist die ik niet zag aankomen. Toch een klein puntje van kritiek. De aanloop naar het plot is vrij lang en valt in herhalingen maar het plot zelf wordt wat afgeraffeld.

Een spannend, mysterieus YA boek vol technologie wat zeer geschikt is voor deze doelgroep maar ook zeker goed te lezen voor de volwassenen.
Ik geef het vier sterren