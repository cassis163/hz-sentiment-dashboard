Het hoofdpersonage Roza, volgen we een groot deel van haar leven, in tijdssprongen.
De hoofdthema’s zijn: de dood van een groep bergbeklimmers in 1956 en het leven van Roza.
De titel is de naam van hoofdpersoon.
Ik kende deze auteur nog niet, de schrijfstijl is vlot, doet soms wat geforceerd aan.
De opbouw van het verhaal is spannend, het houdt de aandacht goed vast, tot aan de laatste hoofdstukken. Dan is er een plotwending, die ik niet heel bevredigend vind….een zeer open eind.
Er zijn veel perspectiefwisselingen in het boek. Het vertelperspectief wisselt ook een aantal keer.
De auteur hield mijn aandacht vast, omdat het een spannend gegeven is, maar wist me niet echt te raken. Ik vind de karakters niet sterk uitgewerkt. Zeker bij het stuk van Roza’s vlucht reageren de kinderen niet echt als kinderen.
Ik denk dat de boodschap van de schrijver is, dat ook na 50 jaar in Rusland nog geen openheid is. Op dit moment is de MH17 discussie weer in volle gang en laten de Russen ook niets los en ontkennen hun betrokkenheid.
Mijn verwachtingen aan het begin van het boek waren dat ‘een mogelijk scenario’ volledig uitgewerkt zou worden, dat gebeurde niet en liet me aan het eind met een lichte teleurstelling achter.

Ik geef 3 sterren.

Pioen juni 2018