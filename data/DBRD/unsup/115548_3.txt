"De aarde zou ontploffen, er zou een grote overstroming zijn, en er waren nog veel meer van die verhalen. Allemaal bijgeloof." ~ p20.

Zet het woord Draken in de titel en ik ben al snel verkocht. Gooi daar een paar elven en dwergen bij en ik vermoed dat ik mij wel vermaak met het verhaal. Dus toen mijn werd gevraagd of ik dit boek wilde recenseren hoefde ik niet lang na te denken...

"Kun je echt oraten met een draak? Ze lijken me niet echt in voor een goed gesprek." ~ p86.

Drakenkruid is een leuk fantasy verhaal voor de jeugd, waarin het verhaal vanuit meerdere perspectieven verteld wordt. Zo is er bijvoorbeeld de dwerg Björn, wiens rustige leven als gangengraver enorm op zijn kop komt te staan als er draak in de buurt van Bijlstad ontwaakt. En Amy, een jong meisje die bij haar oma woont en haar helpt met haar kruidenwinkel in het dorp. Als haar oma plots komt te overlijden, ontdekt ze dat het geheimzinnige vuurkruid in bloei is komen te staan. Niet veel later komt ook Amy oog in te staan met de draak. Vanaf dat moment begint het avontuur pas echt! Wat is er zo bijzonder aan het vuurkruid? En hoe kan dat een rol gaan spelen in het einde van de de oorlog die woedt?
Het leuke aan dit boek vind ik dat Jeroen Vreijling op een hele speelse manier het verhaal van meerdere kanten heeft proberen te belichten, zonder het een al te ingewikkeld verhaal maken. De simpele schrijfstijl, zorgt ervoor dat het een toegankelijk verhaal is voor de jongere liefhebbers van fantasy, maar met genoeg spannende momenten om niet al te kinderachtig te worden voor de YA lezers. Misschien is een boek zoals dit zelf wel een fijne instap in het fantasy genre, om eens op je gemak te ontdekken of een verhaal met draken, dwergen en elven je wel ligt. En als je al een liefhebber bent zoals ik, heeft het ook absoluut zijn charme. Het heeft iets sprookjesachtig met een "ze leefde nog lang en gelukkig"-achtig einde, waarin een kleine opening gehouden word voor of wel je eigen fantasy of wel een vervolg, ik hou daar wel van. 

"Haar hele reddingsplan kwam in gevaar. Erger nog was de dreiging van talloze, hongerige draken die tot alles in staat waren!" ~ p124.

Ik denk dat Jeroen Vreijling met dit debuut absoluut het laten zien over genoeg fantasie te beschikken om werelden en personages te creëeren. Ik ben heel erg nieuwsgierig wat voor verhalen er nog meer van zijn hand gaan komen! Er is zeker nog een mooie groei als auteur te maken, en ik ben volvertrouwen dat dat er wel in zit. Dit verhaal balanceert nu nog tussen jeugd en YA, en ik denk dat er in een volgend boek wellicht iets meer een kant gekozen moet worden qua doelgroep om er nog meer uit te kunnen halen (ik zou de YA kant kiezen!). Voor een debuut echt heel leuk!