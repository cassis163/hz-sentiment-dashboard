'Daar staat het gegrift, onuitwisbaar. Dat is het. De onuitwisbare Dag.'

De Haarlemse schilder Joy Westergaard staat op het punt om wereldwijd door te breken. Het succes waar ze altijd van droomde. Joy is gelukkig getrouwd met haar eigen jager Stefan, die ze ruim vijftien jaar geleden ontmoette, tijdens een groepsreis in Barcelona.

'Steeds weer duiken vijf figuren op in haar doeken, die de afgelopen jaren kenmerkend zijn geworden voor het werk van Westergaard. Onvermijdelijk, als demonen die bewaken dat de ware leegte zichtbaar wordt.'

Toch is haar leven niet altijd zo vanzelfsprekend geweest. Ze draagt een gruwelijk verleden met zich mee, wat zich onuitwisbaar in haar geheugen heeft gegrift. Hoe hard ze ook haar best doet om bepaalde sporen uit te wissen, de gevolgen daarvan zijn voor altijd zichtbaar.

'Niet aan denken. Ze is Joy. Ze is vreugde. Ze heeft alle herinneringen weggestopt. Heel diep. Daar kan niemand bij. Ook zij niet. Alsof ze dat ooit zou willen.'

Stefan bracht zonder dat hij zich daar zelf van bewust was, verlichting in haar zware leven. Hij heeft geen enkel benul van het zorgvuldig bewaarde geheim wat binnenin haar schuilt.

'Laat me maar binnen in jouw hemel. Die wil ik graag zien. Want als ik voor jou de hel ga creëren, moet ik precies weten hoe jouw hemel eruitziet.'

Tijdens een onverwachte confrontatie met het verleden, komt er een golf van herinneringen omhoog. Diep weggestopte herinneringen, die nooit meer naar boven hadden mogen komen. Herinneringen die haar omlaag trekken, heftige gevoelens veroorzaken en de walging die ze ooit voelde, weer tot leven wekken. Vergeten is geen optie, dit weerzien heeft iets ontketend, iets wat groter is dan zij. Alles in haar schreeuwt om wraak. Het is tijd om af te rekenen met de demonen uit haar verleden.

'Ja, men moet zijn vijanden vergeven, maar niet voordat ze gehangen zijn.'

In augustus verscheen het thrillerdebuut Joy van Marjan van den Berg. Haar naam is niet nieuw in de boekenwereld, wel in de thrillerwereld. Marjan schreef hiervoor namelijk romans. Ze vond het tijd voor iets totaal anders, Joy is hiervan het resultaat. De vergelijkingen met haar romans kan ik niet maken, aangezien Joy het eerste boek is wat ik van haar las. Wel kan ik vertellen dat haar thrilleruitstapje mij zeer goed bevallen is.

Joy bestaat uit 83 hoofdstukken. De hoofdstukken zijn geschreven vanuit meerdere perspectieven. Voornamelijk vanuit hoofdpersonage Joy en Annechien. We beleven het verhaal voornamelijk vanuit hun. Het verhaal begint gelijk heftig en gaat van start met een weerzinwekkende, schokkende proloog.

Marjan van den Berg heeft een aangename schrijfstijl, welke meteen prettig leest. Een beschrijvende, meeslepende maar ook spannende schrijfstijl. Haar kracht zit hem ook in de humor, die zij aan dit aangrijpende verhaal heeft meegegeven.

In Joy staat hoofdpersonage Joy Westergaard centraal. Maar wie is Joy nou eigenlijk? Joy is een intrigerende sterke vrouw van eind vijftig. Haar gruwelijke verleden, wat onuitwisbaar in haar geheugen is gegrift, heeft haar gevormd tot de sterke vrouw wie ze nu is. Tijdens een groepsreis in Barcelona ongeveer vijftien jaar geleden ontmoette ze haar man Stefan. Met Stefan is het leven eenvoudig, zijn haar dagen gevuld met liefde. De Haarlemse Joy beschikt over een waanzinnig schilder talent. Ze staat op het punt om wereldwijd door te breken, het succes waar ze altijd van droomde. Stefan heeft van de jacht zijn werk gemaakt en runt een winkel vol outdoor artikelen en is organisator van de jacht. Stefan is haar jager, haar beschermer. Hij bracht verlichting aan haar moeilijke leven, zonder zichzelf daarvan bewust te zijn. Hij heeft geen enkel benul wat voor leed zijn vrouw op haar schouders meedraagt. Wat voor zorgvuldig bewaard geheim er in haar schuilt.

Tijdens een confrontatie met het verleden, komt er een golf van herinneringen omhoog. Diep weggestopte herinneringen, die nooit meer naar boven hadden mogen komen. Herinneringen die haar omlaag trekken, heftige gevoelens veroorzaken en de walging die ze ooit voelde weer tot leven te wekken. Vergeten is geen optie, dit weerzien heeft iets ontketend, iets wat groter is dan zij. Alles in haar schreeuwt om wraak. Het is tijd om af te rekenen met de demonen uit haar verleden.

De karakters zijn aandachtig en uitgebreid uitgewerkt. Vooral Joy, gedreven door wraak, voor wie het leven vaak hard en meedogenloos was, komt goed tot haar recht. Maar ook de overige karakters komen goed uit de verf. Als lezer word je mee getrokken in het schrijnende verhaal van Joy. Joy en haar onverwoestbare humor, hoe zij zich staande weet te houden en ondanks alles nog steeds overeind staat, na alle afschuwelijke dingen die zij heeft meegemaakt.

Ook de verhaallijn is goed uitgewerkt. Na de weerzinwekkende proloog, wil je als lezer enkel doorlezen. Gedurende het verhaal vraag je je af waar dit verhaal heen gaat? Van den Berg bouwt de spanning goed op, de dreiging is voelbaar. En sluit haar verhaal af met een emotioneel einde.

Marjan van den Berg heeft een aantal aangrijpende thema’s in Joy verwerkt, welke ze op mooie wijze heeft uitgewerkt.

Joy, uitstekend thrillerdebuut, een confrontatie met een diep weggestopt verleden ontketend iets groots, tijd om af te rekenen met de demonen uit het verleden, aanrader!