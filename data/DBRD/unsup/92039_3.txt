McDermid kan schrijven, dat wel. Dus ook dit boek leest gemakkelijk weg. Maar inderdaad, echt spannend wil het maar niet worden. Vanaf het begin is duidelijk wie je wel of niet kunt vertrouwen; dat de hoofdpersonen dat niet meteen inzien, wordt best aannemelijk gemaakt, ook dat kunnen we de schrijfster wel toevertrouwen.
Vrijwel alle vrouwelijke personages zijn lesbisch. Blijkbaar heeft McDermid besloten om dit element niet meer alleen op de achtergrond te laten meespelen, zoals dat in de meeste van haar boeken tot nu toe het geval was.
Al met al een vaardig geschreven verhaal, maar geen echte topper.