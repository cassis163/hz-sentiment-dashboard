Tannie Maria woont in het Klein Karoo-gebied in Zuid-Afrika. In het begin plaatst ze enkel haar recepten in de Karoo Gazette. Dan wordt van hogerhand beslist dat het anders moet met haar rubriek. Noodgedwongen past ze deze, wel op haar eigen manier, aan tot de gevraagde adviesrubriek.. De goedlachse, gezellige Tannie, die gek op koken is, blijft recepten plaatsen maar koppelt dit nu aan het geven van raad. Eten is voor haar een medicijn voor alle moeilijkheden soms tot het absurde toe. Wanneer ze een brief ontvangt over vrouwenmishandeling is ze overstuur. Tannie herkent dit namelijk uit haar verleden. Dan gebeurt er een moord. Nieuwsgierig als ze zijn gaat het team van de Gazette mee op zoek naar de dader. De politie heeft hier zijn eigen mening over want moorden oplossen is hun taak. Ondertussen is ook de liefde in het spel gekomen. De twee speurders voelen namelijk kriebels in hun buik maar of de liefde wederzijds is en blijft duren?

Sally Andrews mixt in dit boek verschillende elementen van humor tot koken en emoties.. Een aparte en originele cocktail die werkt en een geslaagd heerlijk weg-te lezen-verhaal tevoorschijn tovert. Recepten voor liefde en moord is een boek om vrolijk van te worden. Het zet prachtig de sfeer neer in dit plaatsje en vermengt dit met liefde, heerlijke karakters en een spannend onderzoek. Een apart, hartverwarmend verhaal dat een glimlach op mijn gezicht toverde. Met veel plezier ontdek ik graag nog nieuwe avonturen van dit leuke team. Hopelijk wordt deel twee dus snel vertaald.