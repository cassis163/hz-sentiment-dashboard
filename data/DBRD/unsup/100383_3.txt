Wanneer Sara Jeffrey bezoekt op het politiekantoor wordt dit aangevallen door twee gewapende mannen. Er worden verschillende mensen gedood en Sara, Jeffrey, enkele andere politie agenten en kinderen worden gegijzeld.
Tijdens de gijzeling komen we via flashbacks het een en ander te weten over het verleden van zowel Sara als Jeffrey. Vooral van Jeffrey. Wanneer ze elkaar nog niet zo lang kennen gaan ze naar het geboortedorp van Jeffrey. Daar leert ze een andere Jeffrey kennen dan die waar ze verliefd op is geworden.
Ze maakt kennis met allerlei roddel over hem, leert zijn moeilijke jeugd kennen.
Tijdens hun bezoek wordt er een moord gepleegd en een skelet ontdekt dat ook het gevolg van een moord is, maar dan uit de tijd van Jeffrey's jeugd. Wat heeft hij er allemaal mee te maken? Is hij de geweldadige man die men verteld dat hij is? Is hij slecht voor haar?
Ik vond dit een mindere thriller, heb al beter gelezen van Karin Slaughter.