Een zeer aangrijpend boek, waarbij de heftigheid van wat de schrijfster en anderen hebben meegemaakt op een heldere manier beschreven wordt. Dit maakt ook dat het verhaal zeer dicht op de huid van de lezer komt. Onvoorstelbaar wat mensen elkaar aan kunnen doen Ã©n ook ongelooflijk hoe anderen in die ellende juist de goedheid kunnen bewaren en in kunnen zetten. Met gevaar voor eigen leven anderen te helpen om in leven te blijven. Door de vragen die de schrijfster als kind stelt aan de volwassenen word je ook als lezer geconfronteerd met vragen die moeilijk of niet te beantwoorden zijn. Een beklemmend boek, maar goed dat dit op papier is gezet om ook hierdoor weer stil te staan dat we nu in vrijheid leven.