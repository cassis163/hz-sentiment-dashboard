Het boek wordt opnieuw uitgebracht en in een nieuw jasje gestoken, zodat beide landen het met veel plezier zullen lezen. Houd je van de serie Baantjer ,dan moet je deze Dubelleven zeker gaan lezen. De eerste van een serie, maar goed als stand alone te lezen.

Tom schrijft al erg lang en dat is aan zijn schrijfstijl te merken. De zinnen lopen lekker en zijn niet te lang. Duidelijke verwijzingen, al hadden de voorkomende straatnamen wat mij betreft wat minder mogen zijn. Zeker als je het gebied niet kent, maakt het niet uit welke straten je allemaal tegenkomt eer je op de plaats van bestemming bent.

Wat als je verleden je lijkt in te halen?

De spanning tussen de rechercheur Johan en zijn nieuwe collega, de jonge Sophie lopen hoog op. Johan laat duidelijk blijken niets te verwachten van zo’n net afgestudeerde inspecteur en wil geen afscheid nemen van zijn oude collega die met pensioen gaat. Door de moorden op jonge meisjes moeten de twee inspecteurs toch echt met elkaar samenwerken, maar Johan geloofd niet dat Sophie instaat is ook maar enige bijdrage te leveren aan het onderzoek.

“Is er al een onderzoeksrechter aangesteld?“ vroeg Sophie terloops.

“Natuurlijk, juffrouw, ‘ik kom recht van de schoolbanken’ hoofdinspecteur,” antwoordde hij bits. “In tegenstelling tot jou heb ik wel al ervaring in moordonderzoeken……”

Heerlijk dat haantjes gedrag en Sophie die zich moet bewijzen en dit als een klein verhaallijntje in een groot moord onderzoek. Ondanks het vele Vlaams, wat ik heerlijk vond, maar soms ook wat moeilijk is, omdat er iets anders bedoeld wordt dan er voor de Nederlanders staat, heb ik genoten van dit Dubbelleven en ook de plot wending was goed in elkaar gezet.

Een mustread, dit eerste misdaadverhaal, “Dubbelleven”.

Ik ben enorm nieuwsgierig naar het tweede misdaadverhaal van Tom Bergs “Wraakzucht”.