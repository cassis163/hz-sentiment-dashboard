Een indrukwekkend, meeslepend en emotioneel verhaal over de verschrikkingen van de oorlog in een klein Frans dorpje.
Het boek is gebaseerd op waargebeurde feiten. Het begin (vooral dan de moord op Kennedy) was naar mijn mening niet echt nodig, maar het bleek dan wel de aanzet te zijn naar de rest van het verhaal.
De gebeurtenissen in Oradour worden eigenlijk nogal vluchtig verteld, maar dat doet niet af aan de volledige beoordeling van het boek.
Tijdens het laatste deel wordt het geloof door de oorlog in vraag gesteld.
Alweer een verhaal, dat ik kan toevoegen aan de lijst boeken die handelen over de trieste en onbegrijpelijke oorlogsgebeurtenissen.