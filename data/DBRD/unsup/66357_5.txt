Dit boek stond al een tijdje op mijn verlanglijst vanwege de
lovende recensies. En ik moet zeggen dat mijn verwachtingen
volledig ingelost zijn. Vanaf de eerste regel wordt je meegezogen
in het verhaal en maak je  aan de hand van de twee
hoofdpersonen, de pelgrim en de Saraceen, een wervelende reis door
de geheime wereld van terreur. Een fascinerende geschiedenis- en
aardrijkskundeles ineen. Prettige, toegankelijke schrijfstijl
waarbij (bijna) ieder hoofdstuk met een cliffhanger eindigt. Deze
stijl doet mij denken aan de boeken van Robert Ludlum die ik jaren
geleden verslonden heb. Maar we leven in andere tijden in een
geheel veranderde wereld. De strijd van de jihadstrijder tegen de
Pelgrim en de Westerse wereld is beklemmend en akelig realistisch
en wordt vanuit verschillende oogpunten belicht. Een boek dat zeker
tot nadenken stemt. Ik geef niet gauw 5 sterren, maar in dit geval
dik verdiend.