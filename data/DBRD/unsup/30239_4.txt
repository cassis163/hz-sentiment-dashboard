De Duitse auteur Arno Strobel is als een raket van “gewoon” auteur naar bestsellerauteur geschoten. Niet al zijn boeken zijn op de Nederlandse markt verschenen maar wat er is mag er ook zijn. De lezers in Nederland maakte voor het eerst met Strobel kennis via Magus, de broederschap.
Mochten daar zijn kwaliteiten nog niet helemaal tot uiting komen, dat was meer het geval bij De doodskist. In deze psychologische thriller weet de auteur de spanning constant vast te houden.

Eva Rossback “droomt” dat ze opgesloten ligt in een lijkkist. Afgesloten van de buitenwereld vecht ze voor haar vrijheid maar het enige wat dat oplevert zijn verwondingen aan armen, handen en benen.
Toch wordt ze in haar bed wakker en is er van overtuigd dat alles een vervelende en enge droom is geweest. Eva gaat echter twijfelen als haar verwondingen wel echt zijn en na haar ontwaken ook gewoon pijn doen. Als op hetzelfde moment van de Eva’s droom, op een andere plek wel een vrouw in een lijkkist wordt gevonden, komt hoofdinspecteur Bernd Menkhoff in actie en wordt daarbij geassisteerd door Jutta Reithöfer.
Ze hebben ook geen verklaring dat Eva hun details kan vertellen die alleen degene weten die het slachtoffer heeft gezien. Een raadsel dat alleen maar groter lijkt te worden.
Het leven van Eva wordt steeds problematischer en zij ziet nauwelijks nog een uitweg om uit haar misère te komen.

Met de doodskist heeft Arno Strobel weer eens een heerlijke psychologische thriller op de markt gebracht. Met veel verhaallijnen en –lijntjes zet hij de lezers voortdurend op een dwaalspoor en maakt zelfs voor hun het probleem alleen maar groter. Gaandeweg het verhaal wordt je als het ware door een onzichtbare hand van achteren alleen maar vooruit geduwd, is stoppen onmogelijk en blijft doorlezen de enige optie. En daar is gelukkig geen minuut vervelend van geweest. Voor mij geen echte wereldtopper maar dat heeft te maken met het bestaan van meer soortgelijke verhalen dus origineel is het niet helemaal. Gelukkig wel goed!


Eindoordeel: 4 sterren

Spanning: 3 sterren
Plot: 4 sterren
Leesplezier: 3 sterren
Schrijfstijl: 4 sterren
Originaliteit: 3 sterren
Psychologie: 4 sterren