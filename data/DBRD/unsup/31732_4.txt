Bloedbruiden speelt in Zuid-Afrika  een verademing tussen alle thrillers uit het Scandinavië. Alhoewel we ook nu niet naast de maatschappelijke themas grijpen: vrouwenhandel en prostitutie lijken eerst nog een lijntje dat alleen rond Dr. Clare Hart cirkelt maar algauw blijkt het moordonderzoek wel heel dichtbij te komen. Bijgestaan door rechercheur Riedwaan Faizal legt ze de lijntjes tussen haar documentaire en de moorden. Want in Kaapstad worden jonge meisjes vermoord.
Clare Hart  forensisch psycholoog, documentairemaakster en parttime profiler  wil zich eigenlijk richten op haar documentaire over de misdeelde vrouwen van Afrika, maar wordt meer en meer betrokken bij de moorden. Geheel toevallig krijgt zij alle tips en heeft de politie het nakijken als zij zelf op onderzoek gaat.
Orford beschrijft prachtig - maar toch luchtig  de sociale ontwikkeling en stagnatie in Afrika, maar ook de moorden laat ze zeker niet onderbelicht. Op het eind besluit ze zelfs om het hele moordproces vanaf de ontvoering te beschrijven. Ze weet dit sterk te doen  het gevoel bekruipt je dat ze dat eerder had moeten doen.
Helaas komen Riedwaan Faizal en Clare Hart niet uit de verf, maar daar kan in een eventueel vervolg op Bloedbruiden verandering in komen. Laten we het hopen. Orford heeft talent alleen voor een thriller mag de gang van zaken iets natuurlijker.