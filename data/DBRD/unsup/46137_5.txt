Ik vond ‘Rose onder vuur’ een heel indrukwekkend boek. Het boek ‘Codenaam Verity’ vond ik ook al zo goed, maar deze eigenlijk nog net wat beter. Wat er allemaal gebeurde in Ravensbrück (en in de andere kampen), is toch eigenlijk met geen pen te beschrijven, maar Elizabeth Wein weet het levensecht over te brengen. Kippenvel en tranen tijdens het lezen! Ik hoop dat dit boek, en haar voorgangster ‘Codenaam Verity’, een groot lezerspubliek gaat krijgen. En aan alle leerkrachten in het voorgezet onderwijs: laat de leerlingen alsjeblieft kennismaken met dit boek!