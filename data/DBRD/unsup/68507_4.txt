Joona Linna zit in de gevangenis, iets wat voor een rechercheur heel moeilijk en gevaarlijk is. Er is een seriemoordernaar/spree killer actief die schijnbaar willekeurige slachtoffers maakt. Nadat de SÃ¤po zijn hulp vraagt, wordt hij onder voorwaarden vrijgelaten om mee te werken aan het onderzoek. Daar wringt ook meteen het schoentje. Het is geen onderzoek, het is een solo-actie van Joona Linna.
De interactie tussen Saga en Joona is er gewoon niet. Dat is jammer want daar kon veel meer mee gedaan worden.
Joona heeft in de gevangenis terug contact gekregen met een oude vriendin en hij hoopt dat het na het uitzitten van zijn straf iets kan worden tussen de twee. Dat stukje van het leven van Joona wordt meegegeven, maar over Saga kom je eigenlijk niets te weten. Ze is een heel kille persoonlijkheid.
Al vrij snel in het verhaal had ik door wie de dader was, dat is niet zo fijn om dat al vroeg in het verhaal te weten, maar maakt de jacht des te interessanter.

Het is wel een spannend boek, zeer zeker.