Na zijn scheiding en het verlies van zijn baan, net als de verveling hem te groot wordt ontmoet de hoofdpersoon Anne Sophie. Ze krijgen al snel een relatie en zo maakt hij kennis met zijn schoonmoeder Ginnette, die vele hoofden van de mannen uit het dorp op hol brengt. Ook is er nog een broer die niet helemaal spoort.

Als ze samen het familiehotel willen redden volgen de bizarre gebeurtenissen zich in een rap tempo op. Vooral de slechte relatie tussen Anso en haar moeder drukken een stempel op de prille relatie. Tussendoor lees je over de trieste gebeurtenissen uit het verleden.

De spanning tussen de hoofdpersoon en de schoonmoeder sprak me het meest aan, deze was door het hele verhaal goed voelbaar.

Qua spanning vond ik het verhaal wat tegenvallen. Op basis van de beschrijving had ik hier iets meer van verwacht. Toch heb ik met een glimlach het boek dichtgeslagen. Hoewel wat ongeloofwaardig en niet geheel onverwacht , het einde vond ik erg leuk.