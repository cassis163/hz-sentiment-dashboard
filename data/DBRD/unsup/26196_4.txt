Sluipweg  is de derde thriller van auteur Ingrid Oonincx. Eerder schreef zij de boeken Nickname en Botsing'.

In Sluipweg maken we kennis met zeven pubers, die in 1985 een hechte vriendenclub, de Magnificent Seven vormen. Ze wonen in een grensdorpje en zitten op dezelfde middelbare school. Ze leiden een zorgeloos leventje totdat een traumatische gebeurtenis hun levens voorgoed veranderd. Tien jaar later komen de nog drie over gebleven vrienden Gwen, Marcel en Patrick elkaar na al die jaren weer tegen. Ze delen met zijn drieën een groot geheim wat hun dagelijkse leven nog steeds beïnvloed. Dan gebeuren er een reeks vreemde gebeurtenissen die het leven van Gwen op zijn kop zet en haar doen beseffen dat ze eerst in het reine moet komen met het verleden voordat zij verder kan me haar toekomstige leven.

Het verhaal wordt merendeel verteld vanuit het perspectief van Gwen en een deel vanuit dat van Patrick. Verleden en heden loopt door elkaar, daarbij is heden in dit verhaal de situatie in 1995 en verleden het gebeuren in 1985.
Het boek leest lekker vlot, is spannend en heeft een zeer verrassend plot. Ingrid heeft een prettige duidelijke en kordate schrijfstijl. Eenmaal begonnen met lezen is het boek moeilijk weg te leggen.
Wat mij betreft een echte aanrader en ik waardeer het boek dan ook met 4****