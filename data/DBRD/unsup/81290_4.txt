Het boek begint op de begrafenis van Charlie, de oma van Dottie. Charlie was nog heel kwiek voor haar leeftijd en als verschillende mensen Dottie op de begrafenis aanspreken en te kennen geven dat het geen ongeval was gaat Dottie op onderzoek uit in Griekenland, waar haar oma een minnaar zou gehad hebben en in haar jeugd veel tijd had doorgebracht.
Hoe verder je leest hoe meer vragen er komen. Wat is het geheim van Dotties moeder? Wie zijn de vrienden van Charlie?
Eens in Griekenland aangekomen gebeuren er rare dingen en dan vind ik persoonlijk dat Dottie ietswat passief wordt. Maar dat komt op het einde weer helemaal goed.
Het verhaal zit erg goed in elkaar met veel plottwists. Op het einde wordt het zelfs echt spannend. En zoals het hoort vallen alle puzzelstukjes (en het zijn er veel in dit boek) mooi in elkaar. Ik heb alvast genoten van dit boek.