Finn en Moira leren elkaar kennen tijdens een tuinfeest. Moira is gescheiden en door haar ex-man opgezadeld met een torenhoge schuld. Het klikt meteen tussen Finn en Moira, het voelt alsof ze voor elkaar bestemd zijn: kismet. Later komen ze elkaar weer tegen, maar hoe komt het dat Finn heel veel van Moira lijkt te weten terwijl ze elkaar nog maar zo kort kennen? Een mooi verhaal met een verrassende wending. Fijne schrijfstijl. In het begin lijkt het een alledaagse roman, maar gaandeweg wordt het anders dan normaal. Persoonlijk vond ik het open einde een beetje teleurstellend, maar ondanks dat vond ik het een mooi boek om te lezen. Dank aan Stefan Tetelepta voor het gratis ter beschikking stellen van dit debuut, ik ben benieuwd naar zijn volgende boeken!