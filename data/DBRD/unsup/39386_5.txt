Mooi boek over een aangrijpend onderwerp. Hoe verwerkt een tiener zijn verdriet wanneer zijn vriendin omkomt bij een ongeluk? Dat overkomt dus de Australische Levi en helaas voelt hij zich ook nog schuldig aan het ongeluk. Hij wordt depressief en wil niet meer praten. Zijn moeder weet niet meer hoe ze Levi moet helpen en stuurt hem naar zijn vader in Amerika. Die vader heeft hij jaren niet gezien en verder kent hij daar ook niemand. Levi wil ook eigenlijk geen vrienden maken, maar gelukkig zijn er altijd mensen die het beste met je voor hebben. Zo ook voor Levi, hij maakt uiteindelijk vrienden en komt uit zijn isolement.
Het boek laat zien dat je de tijd mag nemen om te rouwen, maar uiteindelijk gaat jouw leven verder. Je hoeft die ander ook niet te vergeten, maar jij mag ook weer van het leven gaan genieten.
Mooi boek, verteld afwisselend vanuit het perspectief van Levi en van Delilah, een nieuwe vriendin in Amerika. Je leest daardoor dat je niet kunt weten wat een ander denkt en voelt en dat die ander iets op een andere manier kan beleven dan jij. Heel mooi gedaan door die wisseling van perspectief.
Wat mij betreft een aanrader!