Journaliste Farah Hafez raakt betrokken bij een gijzeling. Ze wordt gedwongen een bepaalde tekst te zeggen waardoor ze verdacht raakt op betrokkenheid bij een terroristische organisatie.
Ze wordt gedwongen te vluchten naar Jakarta IndonesiÃ«. Hier zet ze alles op alles om de waarheid boven tafel te krijgen. Rusland wordt verdacht slinkse spelletjes te spelen om elders in de wereld een groot gasconcern op te zetten. Zuid Afrika, Nederland en Indonesie zijn hierbij betrokken. Samen met collega Paul Capelle probeert zij dit netwerk bloot te leggen en bekendheid te geven.
Er blijkt ook een Nederlandse minister bij betrokken te zijn. Deze minister komt nog meer in de kijker als blijkt dat hij betrokken is bij een verkeersongeluk en kinderporno. De inspecteurs Radjen en Esther zetten alles in het werk om hier de waarheid boven tafel te krijgen.

Dit boek is deel 2 van de Hartland Thriller reeks. Het eerste deel heb ik nog niet gelezen maar dat was geen belemmering voor dit deel. Dit deel is prima te lezen zonder eerst deel een gelezen te hebben. Je zit direct goed in het verhaal.
Het verhaal is goed opgebouwd. Er gebeurd van alles op meerdere plekken tegelijk en dat zit prima met elkaar verweven tot een kloppend geheel. De personages zijn boeiend en goed uitgewerkt. Het is een spannend boek dat je moeilijk weg kunt leggen. De schrijfstijl is soepel en vlot. Een aanrader voor iedereen die van spannende boeken houdt.