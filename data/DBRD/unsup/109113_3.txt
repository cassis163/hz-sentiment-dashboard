Dit zegt Mark van der Werf (1976) op 24 september 2014 in het Algemeen Dagblad. En niet alleen van der Werf is ‘negatief’ over werken in het basisonderwijs. Op 14 maart 2018 gaan duizenden leraren, schoolleiders én ouders de straat op om te protesteren. De salarissen in het onderwijs zijn volgens hen te laag en de werkdruk te hoog. Ook staan de vele administratieve handelingen het ‘echte lesgeven’ in de weg.

Ondanks van der Werf’s korte (en niet zo plezierige?) loopbaan als onderwijzer, laat hij het thema 'basisonderwijs' zeker niet los. Sterker nog: in vier jaar tijd schrijft hij vijf boeken gerelateerd aan het onderwerp onder het pseudoniem ‘Meester Mark’. De eerste is Meester Mark draait door waarin Van der Werf verhaalt over zijn ervaringen als leerkracht. Veel leraren vinden dit boek erg herkenbaar. In september 2018 verschijnt een zesde boek rondom het onderwerp basisonderwijs, namelijk: Schoolpleinmoeders. Obsessie, marketingstunt of oprechte interesse? Mark van der Werf benadert zijn lievelingsonderwerp in ieder geval vanuit verschillende invalshoeken. Een dikke tien van Meester Mark is een feelgood verzamelwerk in kleur vol kinderlogica. Hardop lachen gegarandeerd.

Dit is de tweede bundel van Van der Werf waarin hij leuke kinderuitspraken en schrijfsels verzamelt. Meester Mark rekent het goed (2017) is namelijk uitgegeven rondom hetzelfde concept, dat weliswaar dus niet meer zo origineel is, maar waar niets tegenin te brengen valt. De uitspraken zijn hoe dan ook vermakelijk:
En dit is niet de enige aandoenlijke en onbedoeld komische uitspraak die je in dit boek kunt lezen. Bladzijde na bladzijde is het genieten geblazen. Mits je uitspraken als die van Chiel kunt waarderen natuurlijk.

Het merk ‘Meester Mark’ is dan al wat uitgemolken. Op kinderlogica is niets in te brengen. Een dikke tien van Meester Mark is een vermakelijk werk vol leuke kinderuitspraken, die je overigens ook op Facebook en Instagram kunt vinden. En dat is een leuk tegengeluid tussen al die ellendige berichten en stakingen. Met dank aan de kinderen en Van der Werf’s verzameltalent.