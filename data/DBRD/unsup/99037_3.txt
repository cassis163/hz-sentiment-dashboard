Uitgelezen: "Heldhaftig" van Britta Bolt - Deel 1 van de Posthumus Trilogie.
Wat een opmerkelijk positieve kennismaking met dit (buitenlandse) schrijversduo!
Lekker spannend verhaal, met geloofwaardige karakters. Goeie mix van de Nederlandse en Marokkaanse cultuur en ook van het persoonlijke leven en werk van de karakters.
Het Team Uitvaarten van de Gemeente Amsterdam is een goeie vondst en zeker niet ongeloofwaardig. De hoofdpersoon bijt zich vast in zaken die voor hem duidelijk niet kloppen, met alle gevolgen en avonturen vandien.
Soms is er een beetje teveel uitleg over Nederlandse gewoontes en situaties; voor een Nederlandse lezer zijn die eigenlijk heel gewoon. Maar dat is iets dat misschien alleen mij opvalt. Lekker vlot geschreven, zonder gekunsteld woordgebruik. Heb ervan genoten en het boek vrijwel achterelkaar uitgelezen!
Ben zeer zeker benieuwd naar de volgende delen!