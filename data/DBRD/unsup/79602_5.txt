Dit is alweer het vierde deel in de serie rondom interstellair prive-detective Kit Guardner.
Kit is nog steeds op zoek naar de waarheid over haar verdwenen moeder. Er jaagt een onzichtbare vijand op haar, men verdenkt haar van moord en haar broer is onbereikbaar…ze accepteert de hulp van een zwerver om samen met hem te vluchten.
Steeds komt ze dichter bij de waarheid over de verdwijning van haar moeder , Kit vraagt zich af of ze haar ooit nog terug zal zien. Ze komt op de meeste vreemde plaatsen terecht. Iedereen schijnt haar te willen hebben … maar waarom? En wat heeft dat met de verdwijning van haar moeder te maken?
Als je de andere delen uit de serie hebt gelezen ken je Kit en haar karakter inmiddels, ze is nog steeds vastberaden haar moeder te vinden en lijkt nooit bang te zijn. Het wordt haar soms onmogelijk gemaakt maar ze zet haar zoektocht door. Ze laat zich door niemand de les lezen en doet haar eigen ding. Haar broer Jim heeft in dit deel een wat grotere rol, je leert hem beter kennen en dat vind ik wel leuk. Het personage Phil vind ik interessant, je komt er in de loop van het verhaal achter waarom.
Je maakt ook kennis met zeer vreemde , enge mega insecten, larven van de Kroonmijt, dit zijn vleeseters. Kit moet dus ook nog zorgen dat ze zelf geen lekker hapje wordt voor deze monsters.
Het verhaal leest vlot , je komt steeds meer te weten over de verdwijning van haar moeder en er zit veel actie en avontuur in. Je leeft echt mee met Kit en Jim , het is allemaal erg helder en levensecht beschreven.
De opbouw naar het plot is erg goed, er zit een bepaalde plotwending in die je echt niet ziet aankomen maar die wel past bij het boek. Goed gedaan. Ik ga het volgende deel zeker lezen , want ik ben fan van de verhalen van Pepper Kay.