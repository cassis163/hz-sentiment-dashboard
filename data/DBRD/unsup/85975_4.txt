Een ontmoeting met Greta en Tseng Y Tsao tijdens een lezing ligt aan de basis van het boek Selma, geschreven door Carolijn Visser. Selma Vos is de Nederlandse moeder van Greta en Tseng Y Tsao en zij is de hoofdpersoon in het boek Selma. Als dochter van joodse ouders wist ze te ontsnappen aan de lange armen van Hitler. Ze verloor haar moeder aan de nazi´s; zij en haar vader sprongen uit de trein die hen naar het concentratiekamp moest brengen en konden onderduiken. Moeder durfde niet te springen en wordt later vergast in Sobibor.

Na de oorlog ontmoet Selma Chang, een tien jaar oudere Chinees die tegelijk met haar in Cambridge studeert. Met haar huwelijk geeft ze ook haar Nederlandse nationaliteit op en is ze statenloos, totdat ze in 1955 de Chinese nationaliteit krijgt. Dat ze daarmee niet een ‘echte’ Chinese wordt mag duidelijk zijn: ze is en blijft een buitenlander en daarmee een buitenstaander. Gevaarlijk voor het communistische regime, dus alle contacten met haar moeten gemeld worden. Dat ze getrouwd is met een hoge partijfunctionaris maakt daarbij helemaal niets uit; het levert hooguit wat privileges op. Op 1 oktober 1949 neemt Mao Zedong de macht over en wordt China communistisch. Aanvankelijk is Selma positief over het communisme. Ze wil naar een betere wereld streven, maar niet alleen de partijlijn volgen. Later zal ze afstand nemen.


Dit is een deel uit mijn recensie. Nieuwsgierig naar de rest? Kijk op chicklit.nl