Ik mag wel graag naar documantaires kijken op tv. Het soort waarin, bij een vliegtuigramp, of een aardbeving, van minuut tot minuut wordt weergegeven wat er gebeurde en hoe de ene stap weer invloed had op de andere. Zo wordt langzamerhand een totaalbeeld opgebouwd uit alle feiten.

Minette Walters heeft met "Niemansland" een boek geschreven dat op dezelfde manier is opgebouwd als zo'n documantaire. De aanleiding tot een serie rellen in een sterk verpauperde wijk zijn dat een 10 jarig meisje is verdwenen en dat een kortzichtige wijkverpleegkundige in deze buurt bekent maakt dat er een pedofiel is gehuisvest. De buurt ontploft. Twee vrouwen zetten een protestdemonstratie op, maar die ontwikkelt zich door toedoen van een zwaar onder de drugs zittende jongen die zich Wesley Snipes (uit de film Blade) voelt, hij heet nl zelf ook Wesley, tot een gigantische veldslag met Molotovcoctails, barricaden en een opgezweepte menigte. De buurt is door haar indeling eenvoudig af te sluiten, noch ambulances, noch politie kan er in of uit.

De politiehelicopter registreert wat er allemaal zich afspeelt, terwijl de politie zelf, volledig overdonderd door de enorme opzet van deze rellen, niets kan doen.

In het licht van de rellen in het Groningse Haren is dit een boek dat je zou moeten lezen. Een prachtig verhaal, dat de ghettovorming in steden aan de kaak stelt, dat de lafheid van de één, maar zeker ook de dapperheid van de ander laat zien. Hoe mensen vechten voor hun leven, en de offers die ze moeten geven om te overleven.

Een schokkend boek, heel aangrijpend en realistisch. Lees dit boek!