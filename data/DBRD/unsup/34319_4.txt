In dit verhaal maken we kennis met Cia, (Malencia) Ze woont met haar ouders en broers in de kolonie De Vijf Meren, een van de achttien kolonies uit het Verenigde Gemenebest. Al heel lang droomt ze ervan om uitverkorene te worden voor de Test, ze kan dan toegelaten worden tot de universiteit. Haar vader is ooit ook een van de uitverkorenen geweest en ziet Cia liever niet gaan.
De jongeren die uitverkorenen zijn, zijn de toekomstige wetenschappers, artsen, leerkrachten en regeringsambtenaren. Een groot gedeelte van de aarde/ Verenigde Gemenebest is door oorlogsvoering verwoest. De uitverkorenen mogen meehelpen aan het herstellen van de aarde.
Cia wordt samen met haar klasgenoot Tomas in het testcentrum Tosu City verwacht, de testprocedure gaat beginnen! Cia mag enkele spullen meenemen en moet dan afscheid van haar vertrouwde wereld nemen.
De Test is enorm zwaar, er wordt erg veel van de jongeren gevraagd en Cia kan niemand in haar omgeving vertrouwen. Tot hoever zal ze gaan en hoe lang houdt ze het vol? Niet iedereen overleeft de Test.
De Test is een boek vol spanning, je blijft lezen en het is spannender dan de Hunger Games. Joelle Charbonneau heeft haar personages goed uitgebeeld en ze spreken tot de verbeelding. De schrijfster heeft een fictieve wereld gecreÃ«erd waarin je kunt afvragen met de huidige technologische ontwikkelingen in het achterhoofd, wat echt zou kunnen gebeuren of niet. Cia en Tomas zijn mensen van vlees en bloed en Charbonneau geeft meteen een inkijk in de wereld van de Young Adults.
Wil je een aantal spannende, enerverende uren doorbrengen dan kan ik dit boek van harte aanbevelen! Als deel twee net zo spannend is als deel een dan ben ik weer van de partij.