Ik heb dit boek voorgelezen aan mijn zoontje. Het is echt in die zo originele schrijfstijl van Joke van Leeuwen geschreven, maar het onderwerp is heel serieus. Vanuit het perspectief van een klein meisje wordt heel helder en schrijnend maar ook luchtig geschreven over hoe zij vluchteling wordt in een oorlog. Juist omdat de landen, talen en culturen fictief zijn gehouden, krijgt het iets universeels. Het zou voor sommige volwassenen ook goed zijn dit te lezen om zich beter te kunnen inleven in een vluchtelingkind.