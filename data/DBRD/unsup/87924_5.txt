Dit boek neemt je mee door een nacht vol drank. Opgekruld op mijn eigen bank, heb ik het aan één stuk uitgelezen. Het voelde alsof ik mij zelf in de sigarettenwalm bevond en ik verwachtte haast 's ochtends wakker te worden met de kater. Zó goed lees je het zelden.

Het boek is bijzonder rijk aan vindingen. Verhulst springt van de hak op de tak en sleept je mee in de maalstroom van gedachten. Het leest vreemd, eerst, maar als je eraan went is het fantastisch. Het is bijna jammer hoe snel ik ervan ging lezen (het voelde niet als een mijmer-boek) want sommige zinnen hadden het herkauwen echt verdiend.

Lees het niet om het verhaal (want daarom ga je er waarschijnlijk niet van houden), maar lees het om een nacht lang bezopen in een kroeg te staan - ongeacht waar je bent.