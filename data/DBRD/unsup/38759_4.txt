Dani Atkins heeft een prettige schrijfstijl waardoor je wil blijven lezen.
Het hoofdpersonage Rachel neemt je mee in haar wereld, hoe ze denkt, worstelt met emoties en kampt met een gevoel van onmacht.

Haar wereld staat op zijn kop door een ongeluk waarbij ze iemand verliest die haar erg dierbaar is.
Het gehele gevoel hoe het vroeger was is veranderd en ze vindt het dan ook moeilijk om terug te gaan naar haar oude vriendengroep die elkaar uit het oog is verloren.

Wanneer ze Jimmy's graf bezoekt, raakt ze buiten bewustzijn en is de gehele wereld anders als ze wakker wordt, eigenlijk is deze wereld veel aangenamer. Maar ze kan zich dit niet herinneren, wat is er gebeurd...wat is waarheid, verliest ze grip op de werkelijkheid...

Versplinterd neemt je mee en laat je niet meer los, het eind is dan ook onverwacht maar geeft een mooie wending aan het boek.

Amber