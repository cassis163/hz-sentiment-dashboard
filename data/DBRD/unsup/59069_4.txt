Chris Mooney heeft me heerlijke leesuren gegeven met De geheime vriend.

Waar een onderzoek naar de verdwijning naar twee jonge studentes was vastgelopen wordt dit na de verdwijning van een derde in een stroomversnelling getrokken als de vader van haar een voormalig FBI agent inschakeld voor een prive onderzoek.

Mooney heeft een uitstekende keuze gemaakt met de omgeving en personages. Allemaal is het mooi uitgewerkt met een goede diepgang waardoor de personages een karakter krijgen en de omgeving past binnen het verhaal.
De opbouw van het verhaal is net zo sterk en houdt de lezer vast tot het einde. Dit in combinatie met de sfeer zorgt voor spanning en soms vertwijfeling over wat er gaat gebeuren. Wie zijn er veilig? Welke geheimen uit het verleden komen er nog boven water?

Een heerlijke thriller waarmee Chris Mooney zeker vaker op mijn leesstapel terecht gaat komen.