Xuno en Eleanor zijn van de Sha stam. Deze stam zijn ze uit het oog verloren en ze zijn al vijf jaar op zoek om weer bij hun clan te komen. Op een dag komen ze bij de tempel van Mardimor aan. Opgelopen wonden worden genezen. De prijs die ze hiervoor moeten betalen aan de abt is dat ze een boodschap af moeten leveren in De Steeg. Een plaats die niet echt goed aangeschreven staat. Langzaam aan komen ze achter de werkelijke bedoeningen van de abt. Xuno en Eleanor komen in aanraking met diverse goden die allemaal om de macht strijden. Het blijkt dat een van de goden Xuno heeft uitgekozen om haar lichaam te gebruiken voor zijn macht. Xuno komt voor een moeilijke beslissing te staan.

Het boek leest makkelijk weg en is verrassend tot het einde. Je weet niet te voorspellen welke kant het op gaat en dat maakt dat je geboeid blijft in het verhaal. De karakters van Xuno en Eleanor zijn goed uitgewerkt. Het is duidelijk dat zij de hoofdpersonen zijn in dit verhaal. De overige karakters zijn ook mooi omschreven maar staan iets meer aan de zijlijn. De zinnen zijn van een prima lengte evenals de hoofdstukken. Een prima fantasy verhaal met verrassende wendingen.