‘Het kleine leven van Norbert Jones’ is het debuut van Marloes Kemming. Ze is de winnaar van het Coffeecompany Bookaward 2015.

Het is een mooi verhaal over een naderend afscheid en wat daar allemaal mee gepaard gaat.
Als Norbert van de dokter te horen krijgt dat hij een lopende tijdbom is laat hij zijn leven nogmaals aan zich voorbij gaan. Hij gaat bepaalde dingen voor zichzelf afsluiten, onder andere zijn jarenlange verzameling die hij besluit stuk voor stuk te verkopen. De verkoop gaat gepaard met het ophalen van herinneringen. Een grote herinnering is het verhaal over zijn verdwenen zus Beth. Stukje bij beetje bereid Norbert zich voor op het einde van zijn leven. Een proces van loslaten en afscheid nemen.

Deze roman leest vlot en heeft een gemakkelijke schrijfstijl. Het verhaal wordt vertelt vanuit het hoofdpersonage Norbert. Het laatste hoofdstuk wordt echter vertelt vanuit Emma. Trieste momenten maar ook hele mooie momenten passeren de revue. Je leeft mee met de hoofdpersoon.
Het verhaal van Beth, de zus van Norbert, blijft je vasthouden. Wat is er met haar gebeurd? Waarom is ze verdwenen?
Marloes laat je nadenken over het leven van Norbert maar ook over je eigen leven.
Jammer dat Norbert en Emma een beetje elk hun eigen weg gingen. Norbert ziet dat op het laatst ook wel in en probeert zo nog wat tijd in te halen door meer tijd aan Emma te besteden. Dat is ontroerend om te lezen.
Het toch nog plotselinge overlijden van Norbert raakt me. We leven ernaar toe maar als het dan zover is is het zo definitief.

Een uit het leven gegrepen verhaal!