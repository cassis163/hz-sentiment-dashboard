In Heel Holland Bakt mee Feest staat voor elk denkbaar feest een aantal passende recepten. Niet alleen de voor de hand liggende feesten zoals Pasen en Kerst, maar bijvoorbeeld ook voor het Suikerfeest en Vader- en Moederdag komen hierin aan bod. De meeste recepten zijn eenvoudig te volgen en bij de recepten die wat moeilijker zijn word je stap-voor-stap met behulp van duidelijke foto's geholpen. Ik heb onder andere de Kaneelkrans uit het boek gemaakt. Dit kost wel even wat (rijs)tijd, maar het resultaat was verrukkelijk! Echt een leuk boek om te hebben of om aan iemand cadeau te geven!