De Graces is een verhaal over magie en heksen. Zo lijkt het toch.
River ,een eenzaam ,verlegen meisje heeft een crush op Fenrin Grace. Fenrin de broer van Thalia en Summer komt uit een speciale familie. Iedereen denkt namelijk dat zij heksen zijn. River probeert door te dringen in hun wereld en wil erg graag bij de Graces horen. Haar gevoel van vriendschap zoeken lijkt meer op het stalken van anderen maar het is haar manier van contact leggen.

Dit zou een spannend boek vol magie zijn maar eigenlijk stelt het toch teleur. Wie River echt is (ze koos deze naam zelf) kom je niet te weten en wat ze echt voelt nog minder. Of de wonderbaarlijke familie Graces zijn wie iedereen denkt? Misschien komen we meer te weten in deel twee want als lezer wil je dit deel wel lezen. Hopelijk ontdek je dan antwoorden op je vragen en vind je de gemiste magie. De Graces had meer in zijn mars maar blijft nu vrij oppervlakkig en trekt de lezer niet echt mee in zijn wereld. Minder stereotiepe personages en meer magie,wie weet komt het in het vervolg. Nu blijf je als lezer achter met meer vragen dan antwoorden en zoek je hopeloos naar het mysterie