Mae komt via haar beste vriendin Annie in dienst van het internetbedrijf de Cirkel. Ze komt terecht in een wereld van perfectie, transparantie en controle. Mae past zich snel aan en klimt op naar de hogere regionen. Maar is alles wel zo perfect als het lijkt? En wie is toch die mysterieuze Kalden?

Het verhaal is in het begin enigszins langdradig door uitgebreide beschrijvingen van de setting. Naarmate het verhaal vordert, komt de vaart er meer in en wordt de ondertoon steeds beklemmender. Dave Eggers weet met dit boek een onaangename sfeer op te roepen. Onderhoudend, maar zonder diepgang.