Eindelijk weer eens een gruwelijk boek van Nederlandse bodem!

15 verhalen, voorafgaande van een wel heel persoonlijke introductie, vol met gruwelijke spinnen, ondoden, meisjes in rode jassen met scherpe tanden, bloedsporen en een bloed overgoten dageraard. ...
Het eerste verhaal van deze bundel, Door het konijnenhol, gaat over zinloos geweld. Het zinloos geweld waar de schrijver zelf mee werd geconfronteerd. De angst druipt van de bladzijdes af en neemt je mee naar deze afschuwelijke avond die het leven van de schrijver zou veranderen. Angst is wat de boventoon voert in de volgende vijftien verhalen die de bundel telt.

Holslag heeft een verteltrant die je haast dwingt om verder te lezen, omdat je wilt weten hoe het afloopt, omdat je anders geen oog dicht zult doen. Het is geen horror in de zin van rondvliegende ledematen en bloederige effecten, maar juist alledaagse dingen die verweven zijn met het bovennatuurlijke waarbij de angst de hoofdrol speelt. Je weet dat het fantasie is, maar het is zo goed beschreven dat je er bijna in gaat geloven.

Ik vind niet snel iets eng maar bij sommige verhalen had ik toch wel het gevoel dat ik even achterom moest kijken. Een aanrader voor de liefhebbers van horror en griezelverhalen.

Mijn complete recensie kan je lezen op de site van Boekenbijlage en werken van deze schrijver zal je ook op mijn blog tegen gaan komen!