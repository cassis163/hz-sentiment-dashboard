Deel 2 van de Pottermore-serie. Een verzameling van korte verhalen die gepubliceerd zijn op pottermore.com. Helaas alleen in e-book te verkrijgen.

De boekjes zijn een soort persoonlijk relaas van J.K. Rowling die je meer achtergrondinformatie geeft over het tot stand komen van bepaalde zaken en namen in de toverwereld. Zo leer je in dit boekje meer over Azkaban, de ministers van toverkunst, Foppe de klopgeest, Hildebrand Slakhoorn en Professor Krinkel.
Als je ge√Ønteresseerd bent in de Harry Potter-wereld en hier meer over wilt lezen, zijn de boekjes erg leuk. Ze zijn erg kort, maar geven net dat beetje extra informatie. J.K. Rowling richt zich volledig tot de lezer, dus het is leuk een persoonlijke noot van haar te lezen.

Persoonlijk vond ik deel 1 een stuk interessanter. Dit omdat daar meer de belangrijkere figuren in werden besproken, zoals professor Anderling en Remus Lupos.
Als je dan toch alle Harry Potter-boeken hebt, dan mogen deze boekjes niet ontbreken in je verzameling.