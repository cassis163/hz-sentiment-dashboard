Een nacht in december straalt gewoon deze tijd van het jaar uit met zijn cover, net als het feelgood gevoel die terug komt.

Het verhaal start wanneer Laurie op de bus na een werkdag in december bij de halte een jongen ziet zitten, hun blikken kruisen elkaar maar de bus rijdt verder waarmee de jongen ook verdwijnt. Toch is één van haar goede voornemens voor het nieuwe jaar de busjongen vinden. Ze gaat samen met haar beste vriendin Sara opzoek naar hem, maar het lijkt erop dat ze hem niet zal vinden. Tot een jaar later Sara haar nieuwe geliefde Jack voorstelt. Jack blijkt de busjongen te zijn. Wat nu? Gaan hun levens verder en worden ze gewoon vrienden en herkent Jack Laurie nog?

Het boek is geschreven over een tijdspanne van tien jaar waar we meegenomen worden in de levens van Laurie, Jack en Sara. We maken hun hoogte punten en hun laagte punten mee.
Hoe ze omgaan met een gevoel dat er eigenlijk niet mag zijn. Dit boek bevat alles wat een echte feelgood nodig heeftheeft, vriendschap, liefde, bedrog,... Hij is misschien een tikkeltje voorspelbaar maar dit bederft de pret van het lezen en het meeleven van de personages zeker niet.

Voor wie nog opzoek is naar een leuke feelgood tijdens deze tijd van het jaar is dit boek zeker een aanrader.