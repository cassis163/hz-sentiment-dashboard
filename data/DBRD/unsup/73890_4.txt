Het Achtste leven (voor Brilka)
Nino Haratischwili



Van bij het begin van het lezen van dit boek is het duidelijk dat je een groots verhaal te wachten staat. Dit niet enkele door de enorme omvang van het boek. Vanaf de eerste bladzijden wordt je meegesleept in een intrigerend verhaal. Het boek vraagt de nodige aandacht en het zou zalig zijn in dit boek te lezen en lezen, omdat je zo volledig in het verhaal blijft maar ook omdat het boek zo vlot en boeiend is dat je verder en verder wil lezen.

Het verhaal van de Georgische familie situeert zich van 1900 tot 2006. Het verhaal gaat van start bij de chocolatier en zijn dochters. Elk personage heeft diepte en zeggingskracht zodanig dat ze in de loop van het boek erg dicht bij de lezer komen te staan. Ook het land en vele historische gegevens komen aan bod, toch zodanig dat het verhaal het verhaal blijft, dit is echt erg goed gedaan door de auteur. Ook de chocolatier en vooral zijn mysterieuze godelijke chocolade worden spitsvondig uitgewerkt en duiken op doorheen het hele verhaal.
Het boek is opgedeeld in acht boeken. In elk boek krijgt een gezinslid de hoofdrol.
Stasia, geboren in 1900 maakt de start, haar zus Christine volgt. Het verhaal gaat verder met haar zoon Kostya, daarna volgt haar dochter Kitty. Vervolgens is het de beurt aan Elene de dochter van Kostya, het volgende deel is haar dochter Daria. Dan is het de beurt aan de zus van Daria, Niza zij is ook diegene die het verhaal vertelt. Als laatste volgt Brilka.
In elk deel spelen ook andere familieleden een rol. Vaak zelfs een heel belangrijke rol, dit omdat hun leven zodanig verweven is als een tapijt.
De familie is erg beïnvloed en gevormd door de tijd waarin ze leven. Het is een familie die niet geleerd heeft lief te hebben in al zijn vormen en dit gebrek wordt blijkbaar generatie op generatie door gegeven. Hoe het verhaal ook zijn wending neemt, je wordt keer op keer geraakt door het verhaal en de personnages. Hun levensverhaal, moed en doorzettingsvermogen en vaak ook hun koppigheid of onvermogen om de dingen anders te zien. Kortom hun menselijkheid.
Deze kanjer van een boek, ruim 1200 pagina’s leest van begin tot einde als een meeslepend verhaal, en wil je steeds verder laten lezen.
Een kanjer van een boek dat uit is voor je het weet.
Een kanjer van een boek dat je meeneemt in het leven van de Georische familie.
Een kanjer van een boek dat je ontroert van begin tot einde.
Een kanjer van een boek dat je met plezier leest.
Een kanjer van een aanrader !!!