James Oswald heeft met 'Het boek der zielen' een prima vervolg geschreven op 'Natuurlijke oorzaken'.
We volgen Tony McLean in zijn lijden, want iets anders kun je het amper noemen. Hij heeft het zwaar, moeilijk, staat onder druk (vooral van zichzelf) en moet noodgedwongen zijn pijnlijke verleden oprakelen. Arme Tony, je ontkomt er niet aan met hem mee te leven.
De verschillende verhaallijnen en tijden bemoeilijken het proces om in het verhaal te komen. Even doorzetten en dan is het raak, wil je het boek niet meer wegleggen. Spannend en gruwelijk, met nu en dan bovennatuurlijke aspecten, die n√©t binnen de perken blijven (kwestie van smaak).
De Edinburghse sfeer, die ik in deel 1 een beetje miste, is in 'Het boek der zielen' ruimschoots aanwezig.

Heerlijke reeks!
Het is aan te bevelen eerst 'Natuurlijke oorzaken' te lezen, want 'Het boek der zielen' borduurt daarop voort.
In september a.s.. verschijnt deel 3, 'Galgenlied'.