Robert Radcliffe heeft reeds een aantal mooie romans over de Tweede Wereldoorlog geschreven en nu voegt hij hier het eerste deel van een trilogie over paratroopers aan toe. Hoofdpersonen zijn medisch officier der para's kapitein Daniel Garland en paratrooper Theo Trickey. In een krijgsgevangenenkamp in Duitsland is Garland Trickey's behandelend arts en komt achter het ongewone verhaal van deze al even ongewone paratrooper; een verhaal waarin zelfs veldmaarschalk Erwin Rommel een bescheiden rol in speelt. Het verhaal gaat heen en weer tussen 1944, het begin van de oorlog en zelfs de tijd daarvoor. Het eerste deel is een goedgeschreven avonturenroman doorspekt met geschiedkundige feiten en wetenswaardigheden over het Britse leger. Ik heb nu al zin in deel twee dat echter pas in 2018 verschijnt.