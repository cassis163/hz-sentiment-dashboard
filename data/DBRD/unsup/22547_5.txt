"Soberheid is een deugd."

In De offerschalen van Satan maken we kennis met de jonge Paula van Laken. Paula werkt in het AMC op de afdeling interne geneeskunde en woont in een luxe appartement, wat haar vader voor haar gekocht heeft. Tijdens een studentenfeestje ontmoet zij laatstejaars rechtenstudent, Marcel Aalbers. Paula vindt de wereldvreemde Marcel woest aantrekkelijk en de twee krijgen een relatie.

"Wij hebben onze jongen opgevoegd in het besef dat wij slechts hier op aarde zijn om de Schepper te dienen."

Na een maand is het tijd om kennis te maken met haar nieuwe schoonouders, iets wat anders loopt dan gehoopt. De ontvangst is alles behalve warm en hartelijk. Marcel komt uit een extreem gelovig orthodox-gereformeerd gezin en hun leven staat volledig in teken van de Heer. Ze staan niet achter hun relatie en zijn van mening dat een meisje als Paula, hun zoon doodongelukkig gaat maken, hij zou beter af zijn met een meisje uit hun eigen kring.

"De werkelijke omvang van mijn horrorleven kent ze niet, dat kan ook niet. Niemand kan de hel bevroeden waarin ik leef."

Marcel leeft volledig naar de levensstandaard van zijn ouders. Alleen met hun wensen omtrent zijn toekomstige vrouw, houdt hij geen rekening. Na zijn afstuderen vraagt hij Paula ten huwelijk. Paula heeft een grote droom, trouwen met een lieve man en moeder worden. Ondanks haar twijfels zegt zij ja, tegen Marcel.

"Mijn huwelijk ligt in de eerste huwelijksnacht al in duigen. Mijn man, de goedmoedige Marcel Aalbers, van nature een aimabel mens, blijkt een bezetene, een krankzinnige!"

Al voor hun huwelijk waren er de eerste tekens aan de wand, die Paula heeft genegeerd. Na de huwelijksplechtigheid transformeert Marcel in the devil himself. Wat de mooiste dag van haar leven had moeten worden, veranderd in een verschrikkelijke nachtmerrie die haar echtgenoot heet.

"De eerste keer doet het altijd pijn."

Die vriendelijke, rustige, preutse Marcel, blijkt een kant te hebben waar niemand iets vanaf weet. Al snel heeft Marcel haar volledig in zijn macht. Zijn wil is wet en Paula heeft niks meer te vertellen over haar eigen leven. Wanneer Paula niet gehoorzaamt, verandert hij in een gefrustreerde gek die erop los ramt met alle gevolgen van dien.

"Geluk is niet voor mij, het wordt sadistisch als een stuk vlees voor m’n neus gehouden, ik mag eraan ruiken, meer niet, en als ik door de geur bedwelmd, het met beide handen wil beetpakken, wordt het weggehaald. Niet voor jou Paula van Laken, niet voor jou."

Wat zo mooi had moeten zijn, blijkt de gevangenis op aarde. Paula voelt zich doodongelukkig en verschrikkelijk eenzaam. Ze verlangt terug naar haar oude leven. Ondertussen houdt ze de schijn op, verzwijgt de werkelijkheid voor iedereen uit schaamte en angst, zelfs haar beste vriendin Jolijn, durft ze niet in vertrouwen te nemen.

"Het kon ook niet goed blijven gaan. Hoe langer de goedaardige periode duurt, des te heftiger het monster losbreekt."

Marcel ontneemt haar alles en Paula gaat door een diep dal. Vrezend voor de dag die ooit komen zal… de dag waarop hij al zijn zelfbeheersing verliest en haar voor dood achter laat.

"Dit gooit m’n hele leven omver. Dit is bedreigend, dit raakt mij in mijn vrouwelijkheid. En ik ben geen vrouw meer. Mijn schoot is als een valkuil waar verliefde mannen in vallen, in de verwachting dat ze alle vrouwelijke ingrediënten zullen aantreffen. Hoe moet ik hem nu duidelijk maken dat hij straks een lege huls aantreft, dat ik hem niet waard ben."

Was haar jawoord de grootste fout van haar leven?

"Een vrouw als jij moet léven, godverdomme! Je moet weer gaan bloeien."

Robert Thomson heeft inmiddels vier boeken op zijn naam staan, zijn debuut Een onverwachte erfenis (2012), De zwarte spiegel (2012), Een obsessieve drang (2013) en zijn recenste boek De offerschalen van Satan (2014). Een obsessieve drang was mijn eerste kennismaking met Roberts schrijfstijl en dat is een zeer aangename geworden. Onlangs las ik De offerschalen van Satan, Robert heeft er even op moeten wachten voor het eindelijk zover was dat ik hem las, gezien het heftige thema. Maar het was het wachten waard, Robert heeft mijn aandacht van de eerste tot de laatste bladzijde vast weten te houden, Een obsessieve drang was goed, maar De offerschalen van Satan is subliem.

Op de cover van het boek staat een mooie jonge vrouw met een angstige blik in haar ogen afgebeeld. De titel is absoluut niet standaard, De offerschalen van Satan, een bijzonder opmerkelijke titel, die meteen al bij het zien van het boek vragen oproept, waar gaat dit verhaal heen? Een titel die gaandeweg het lezen heel goed bij het verhaal blijkt te passen.

De offerschalen van Satan is opgedeeld in twee delen en bestaat uit 34 hoofdstukken. Het verhaal wordt vertelt vanuit hoofdpersonage Paula van Laken.

Robert Thomson heeft een prachtige schrijfstijl, anders dan anders, uniek in zijn soort. Beschrijvend, beeldend, vlot, recalcitrant, sarcastisch, maar ook een schrijfstijl die enorm raakt. Robert krijgt het voor elkaar om een verhaal neer te zetten wat enorm heftig en hilarisch tegelijk is. Is dat mogelijk, ja, dat is mogelijk! Het ene moment zit je nog hardop te lachen, ondanks de grimmige sfeer, totdat zomaar opeens die glimlach van je gezicht verdwijnt en je in verbijstering met tranen in je ogen achterblijft. Hoe hij speelt met uiterste emoties is bijzonder knap gedaan.
De offerschalen van Satan grijpt direct vanaf de eerste pagina, puur genieten, eenmaal begonnen blijft je lezen. Ik blijf erbij dat Robert talent heeft, ik ben fan van zijn schrijfsels.
Met de offerschalen van Satan heeft Thomson een verhaal neergezet dat leest als een thriller, spannend, aangrijpend en angstaanjagend.

De offerschalen van Satan gaat van start in 2003 en vertelt het verhaal van de jonge Paula van Laken. Terwijl ze samen met haar hartsvriendin Jolijn op een studentenfeestje was, heeft ze rechtenstudent Marcel Aalbers ontmoet. Sinds een maand hebben ze een prille relatie. Marcel komt uit een extreem gelovig orthodox-geformeerd gezin. Zijn vader is koster in de christelijke kerk in Nunspeet en is een gewaardeerd ouderling binnen de gemeenschap. Hun leven staat volledig in teken van de Heer. Zijn ouders staan niet achter de relatie van hun zoon, zij vinden Paula te min voor hem en laten dat duidelijk merken. Marcel is een beetje een vreemde eend in de bijt, toenadering toon je niet in gezelschap en aan seks voor het huwelijk doet hij niet, want dat is een doodzonde. Paula weet niet goed wat ze er precies mee aan moet en heeft vanaf het begin haar twijfels of ze eigenlijk wel bij elkaar passen? Ondanks al haar twijfels blijft ze toch ook de mooie kanten van Marcel zien en besluit ja, te zeggen op zijn huwelijksaanzoek. Paula wil niks liever dan trouwen met een lieve man en moeder worden. Wat de mooiste dag van haar leven had moeten worden… Na de huwelijksvoltrekking blijkt al snel dat alles totaal anders is, dan gehoopt. Was ja, zeggen de grootste fout van haar leven? Het huwelijk van Paula en Macel is liefdeloos en ze voelt zich eenzamer dan ooit. Marcel blijkt er een rare gedachtegang op na te houden en behandelt Paula als een stuk vuil. Zijn wil is wet en Paula doet alles om haar man te pleasen. Ondertussen voelt ze zich doodongelukkig en verlangt terug naar haar oude leventje, toch weet Marcel haar telkens weer in te pakken. Marcel’s zelfbeheersing loopt steeds verder uit de hand, wanneer Paula niet gehoorzaamt straft hij haar af, ze doorstaat doodangsten, overleeft ze het de volgende keer wel?

Robert Thomson weet zich uitstekend in te leven in zijn personages en heeft deze wederom herkenbaar en voelbaar neer gezet. Hierdoor zijn echte levendige personages ontstaan. Je leeft als lezer mee met die lieve kwetsbare Paula waarbij nooit iets normaal gaat in haar leven, het diepe dal waar ze doorheen gaat. Is geluk wel voor haar weggelegd? Ze loopt constant op haar tenen, de angsten die ze doorstaat, de vernedering, machteloosheid, maar ook de schaamte, ze durft zelfs haar beste vriendin niet in vertrouwen te nemen. Het schuldgevoel waar ze ondanks alles toch door overspoeld wordt. Hoe haar ALLES afgenomen is en ze zelfs zichzelf is verloren in haar huwelijk. Hoe liefde kan omslaan in een intenste allesoverheersende diepgewortelde haat. Hoe houdt ze het vol, wanneer kiest ze voor zichzelf? De voor anderen rustige vriendelijke Marcel, een man die uit twee personen blijkt te bestaan, lief en zorgzaam, maar tegelijkertijd de duivel in hoogsteigen persoon. Paula’s beste vriendin Jolijn, vriendinnen sinds hun jeugd en onafscheidelijk, vrienden voor het leven. Ondeugende Jolijn is een schat. Thomson heeft een mooi realistisch gedetailleerd beeld geschetst van autistisch Petertje, hoe hij omgaat met emoties en in zichzelf is gekeerd, afgesloten voor de buitenwereld. De liefde van Paula voor Petertje is heel vertederend.

De thema’s die Robert Thomson heeft verwerkt in De offerschalen van Satan zijn gewaagd en heftig. Huiselijk geweld en een streng gelovige gemeenschap. De steeds grimmiger wordende sfeer en de tenenkrommende kortzichtige mensen, heeft hij uitstekend beschreven. De realiteit van het leven, de oneindigheid van het leven en hoe anders het leven kan verlopen.

De offerschalen van Satan, heeft me geraakt en heeft veel indruk op me gemaakt, tijdens het lezen schoten mijn emoties alle kanten op, ik heb het boek met tranen in mijn ogen uitgelezen. Dit verhaal gaat me bij blijven. Ik heb het verhaal met verontwaardiging en verbazing gelezen, het is onvoorstelbaar maar dit gebeurd ook in het echte leven! Ook na het lezen bleef het door mijn hoofd gaan.

Op dit moment werkt Robert Thomson aan zijn volgende boek. Ik ben er alvast weer reuze benieuwd naar.

De offerschalen van Satan, heftige thema’s, enorm aangrijpend en indrukwekkend, verhaal met uiterste emoties wat leest als een thriller. Mustread!