Wat een heerlijk gezelschap had ik deze vakantie. Bill, Holly, Jerome en Brady hebben me uitstekend vermaakt.
De eerste twee boeken van deze trilogie zijn zo anders dan de andere King boeken die ik heb gelezen, maar wat een succes. Gewoon heel goed geschreven spannende thrillers zonder bovennatuurlijke fratsen. In het derde deel komt dat bovennatuurlijke dan wel weer om de hoek kijken, maar omdat het zo passend is bij de personage van Brady, is dat dan weer geen enkel probleem.
Het tweede deel is volgens mij heel goed 'los' te lezen, maar het eerste en derde deel horen mijns inziens wel echt bij elkaar.
Ik heb in ieder geval erg genoten van deze boeken en zou de serie beoordelen met 4,5 sterren als dat kon. Net geen vijf.