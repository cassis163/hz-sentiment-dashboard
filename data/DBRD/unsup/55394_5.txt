Het derde deel van Astrid Harrewijn’s trilogie Vrienden voor het leven neemt je mee in het leven van Kiki. Kiki woonde in de eerdere delen aan de Herengracht in Amsterdam met haar zus Noor en Joost, een goede vriend. Nu Noor en Joost beide met hun eigen gezinnetje in Parijs wonen, woont Kiki er met Gijs, de klusjesman. Kiki zit middenin de kunstwereld en heeft in die hoedanigheid een tentoonstelling voor Jeff Koons georganiseerd in het Stedelijk museum. Na keihard hiervoor gewerkt te hebben, komt Kiki erachter hoe klein het verschil is tussen mega-succes en mislukking. We volgen Kiki een heel jaar lang in een boek vol humor en hilariteit, maar ook een aantal moeilijke momenten. Je zal zien of Kiki haar wilde haren van eerder verliest of dat ze doorgaat zoals ze haar superleven leidde. Eén advies: lees voordat je aan dit boek begint ook het eerste en tweede deel, maar veel moeite zal het niet kosten, net zoals door de eerste delen vlieg je door het laatste deel heen, en het wordt steeds leuker. Neem er wel de tijd voor want je bent gewaarschuwd: je moet sterk in je schoenen staan om het boek dicht te klappen. Een leuk achtergrond-weetje is dat de covers expres in 3 verschillende kleuren is uitgebracht, dan weet je, het rode boek heb ik al gelezen. En misschien verwacht je na rood en blauw de derde primaire kleur geel, maar Astrid en hadden een goede reden om een groene cover te kiezen: er lagen op moment van uitbrengen al meerdere boeken met gele omslagen in de winkel.