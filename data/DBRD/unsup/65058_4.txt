De ondergrondse rivier is een verhaal dat zich in 1838 afspeelt. Een drijvende theaterboot, het harde maar voor ons nu zo onbegrijpelijke slavenleven en een uniek perspectief waaruit het verhaal is geschreven, maken het verhaal tot een leerzame en interessante ervaring. Ondanks dat de schrijfster niet te bevooroordeeld probeert te schrijven, zijn de taboes uit deze tijd nog wel sterk aanwezig. De verhaallijn bevat sfeer, historie, emotie en ontroert tot het laatste hoofdstuk. Liefhebbers van geschiedenis en een vleugje romantiek zullen dit boek zeer zeker kunnen waarderen. Eentje met toch nog een happy end en een mooie boodschap.