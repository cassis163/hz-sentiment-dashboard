Mila is samen met haar man, Lucien en twee kinderen verhuist naar Frankrijk. Lucien wou daar namelijk een dependance beginnen en daarvoor heeft Mila haar advocatenpraktijk moeten verkopen. Ze laat dus alles achter voor de droom van haar man, wat aardig zou je denken. Maar niets is minder waar want Mila was voor mij een erg hinderlijk personage. Haar man is bezig een eigen bedrijf op te starten en Mila denkt alleen maar aan zichzelf. Ze voelt zich eenzaam (duh je man werkt 24/7 en jij helpt hem nergens mee) en daardoor zoekt ze aandacht van andere mannen. Ik heb een hekel aan vreemdgaan en wanneer je een getrouwde vrouw ben, ergert dit mij nog meer.

Mila vindt haar aandacht bij een jeugdliefde genaamd Chris. Die toevallig ook heel graag met haar in contact wilt komen. Maar Mila vindt zijn aandacht ook te weinig dus zoekt ze ook de aandacht van een andere man op uit het dorp waar ze nu woont. Sebastiaan heet hij, ook (ongelukkig) getrouwd. Mila heeft dus een man thuis, twee kinderen en twee mannen waar ze ook nog stiekem mee ‘praat’. Praat staat tussen aanhalingstekens want het is natuurlijk meer dan praten. Het vage aan Mila vind ik, dat ze zelf advocaat is geweest. Ze zegt zelf ook erg vaak hoeveel scheidingen ze heeft moeten meemaken en hoe erg het voor de kinderen van die gezinnen is. Maar zelf doet ze iets waardoor ze haar gezin verraad. Ik kan mij hier niet overheen zetten.

Ze komt voor mij over als een tiener die te veel twijfelt terwijl ze een volwassen vrouw is. Natuurlijk begrijp ik dat iedereen zich wel eens eenzaam voelt maar naar mijn mening kon ze zelf ook wel wat meer moeite in haar eigen relatie steken met Lucien. Het enige wat ze doet is op hem zeuren (zoals hij het ook benoemd) en geheimen achterhouden. Ik heb onwijs veel medelijden met Lucien en mijn hart brak meerdere keren.

Het einde kwam voor mij als een verrassing en ik moest zeker wat tranen wegslikken. Gaby beschrijft het heel erg mooi en neemt je echt mee in de gevoelens die er op dat moment spelen. Het boek heeft een open einde waardoor je je natuurlijk af gaat vragen wat de volgende stappen zijn. Gelukkig komt het vervolg ergens in september uit, daar ben ik erg benieuwd naar. In het boek zijn Facebook berichten en Tweets erg belangrijk voor haar affaires. De vormgeving vind ik erg tof om te zien en dit gaf een leuke extra aan het boek.

De schrijfstijl en het verhaal vond ik erg goed geschreven alleen ik heb mij gewoon onwijs geërgerd aan Mila en haar keuzes daardoor geef ik het boek 3 sterren.

De vormgeving van de Facebook berichten en Tweets zijn een leuke extra aan het boek. Door het gebruik van social media in het boek speelt het zich echt af in onze tijd. Het verhaal heeft mij zeker verrast en het was heel moeilijk om het droog te houden op het einde.