KIJK UIT, BEVAT SPOILERS!!

Ik heb de vorige boeken van Bjørk vorig jaar gelezen en was nu dan toe aan De Jongen in de Sneeuw. Ondanks het feit dat ik altijd erg geniet van zijn boeken moet ik toch de kanttekening maken dat ze voor mij eigenlijk te simpel zijn. Te kort, ook. De plotlijnen worden allemaal net niet helemaal uitgewerkt en ik mis de diepgang die het boek wel wil (dit boek vooral, Mia's psyche wordt uitgebreid besproken), maar in de laatste honderd pagina's is het dan net een beetje alsof Bjørk er wel klaar mee was, waardoor ik met een legio vragen blijf zitten waar geen antwoord op wordt gegeven.

Positief:
- Fijne karakters. Holger is voor mij echt een verademing, hij is niet zo zwaarmoedig. Mia is me een beetje té, maar heeft daar wel haar redenen voor. Jammer dat die redenen helemaal de aandacht krijgen die ze verdienen;
- Leest heel vlot, niet zo dik, mooi beschrijvend qua sfeer;
- Lekkere 'Crime Noir'.

Negatief:
- Te kort, teveel verhaallijnen op te weinig pagina's. Af en toe 'red herrings' die niet helemaal duidelijk red herrings zijn;
- We komen veel over Mia te weten maar ze reageert mij altijd een beetje te laconiek op sommige dingen;
- Het verhaal van Mia's zus was ronduit afgeraffeld, superzonde.

Al met al... ik zie een hoop thriller reviews van lezers die de boeken te langdradig en te beschrijvend vinden, en dat is voor een bepaald publiek misschien zo. Ik denk dat veel mensen tegenwoordig Netflix gewend zijn en daardoor dit soort boeken liever lezen dan lange, uitgebreide verhalen, zoals de Wallander en Fjällbacka-series. Echter maakt dat het boek helemaal niet slecht. Het was niet helemaal mijn ding omdat het einde mij te 'uit de lucht gegrepen' was, maar al met al heb ik me erg vermaakt.