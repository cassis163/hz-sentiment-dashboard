Ik heb de film gezien en het boek in zowel het Nederlands als het Engels gelezen. De Engelse versie van het boek is minder kinderlijk, hoewel het ook voor kinderen geschreven was. Maar toch is het Nederlandse boek ook een geweldig boek. Net de kinderlijke schrijfstijl maakt dat de onschuld van Bruno nog indringender is, maakt het boek misschien nog wel beter. Boyne vertelt zijn verhaal op een mooie, ontluikende manier, en alles draagt eraan bij dat het einde nog harder aankomt - heb moeten huilen toen ik het voor het eerst las.