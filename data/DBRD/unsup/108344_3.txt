In dit boek beschrijft een wilde dierenarts een aantal van zijn belevenissen, die zich over de hele wereld afspelen. De hoofdstukken zijn losstaande verhalen en in elk hoofdstuk staat doorgaans een diersoort centraal. Het verhaal is geschreven als een soort verslag van wat de arts heeft meegemaakt en bevat veel spreektaal. Doordat het boek al wat ouder is, doet het taalgebruik soms wat ouderwets aan en ook lopen de zinnen niet altijd even lekker. Ondanks dat is het een vermakelijk boek met veel details over de anatomie van en geneeskunde bij dieren.