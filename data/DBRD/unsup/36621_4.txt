Dit is het eerste boek met hoofdinspecteur Rani Diaz in de hoofdrol. Door de korte hoofdstukken is dit boek heel vlot leesbaar. De verschillende personages worden in een zeer aanvaardbaar tempo voorgesteld, zodat je, hoewel er veel verschillende personen in het boek voorkomen, toch nooit hun identiteiten verwart. De spanning wordt ook stilaan opgedreven, doordat de moordenaar steeds sneller na elkaar toeslaat. Na tweederde van het boek, krijgen de inspecteurs amper de tijd om hun sporen na te trekken of er gebeurt al weer iets anders. De inspecteurs worden meer en meer zenuwachtig en gespannen, wat dus ook voor de lezer geldt. Dit draagt er natuurlijk toe bij dat het bijna onmogelijk wordt om het boek weg te leggen...