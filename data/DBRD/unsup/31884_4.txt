Televisiepresentator Aram de Smet wordt na een bizar ongeluk op zijn werk ontslagen. Hij zit de hele dag thuis en komt tot niets. Zijn vriendin Liz kan het allemaal niet langer meer aanzien en verbreekt de relatie.
Aram is nu alleen en op zichzelf aangewezen .Er gebeuren nu de raarste dingen en in flashbacks is hij telkens weer terug in zijn jeugd met vrienden van vroeger.
Bo zijn beste vriend van vroeger hoort stemmen in zijn hoofd ook stemmen van anderen. Alleen van Aram hoort hij niets.
Dan wordt het meisje Pandora ontvoerd en de rechercheur op deze zaak is Liz de ex van Aram. Het onderzoek loopt niet voorspoedig en het ligt een beetje op een oor.
Liz en Aram kunnen elkaar nog niet helemaal loslaten en belanden dronken bij Liz in bed. Dan ziet Aram het dossier van het verdwenen meisje liggen en de naam van een van de verdachten komt hem heel bekend voor. Aram gaat zelf op onderzoek uit en zijn geweten gaat knagen, moet ik wel, moet ik niet, kan ik nog wat goedmaken.
Dan volgen er een aantal gebeurtenissen die je niet snel zou bedenken.
Je moet in dit boek snel schakelen van heden naar verleden en weer terug. De schrijfstijl is scherp, helder en zonder opsmuk. Ook nog wel wat grof taalgebruik, al past dat dan wel weer bij de situatie.
Er zijn meerdere verhaal lijnen die aan het eind van het boek in elkaar overvloeien. Het boek is spannend maar ook verdrietig.
Het slot is totaal anders dan verwacht.
Dit is het eerste boek dat ik van deze auteur gelezen heb maar zeker niet de laatste.