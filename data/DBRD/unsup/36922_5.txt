Blij als een kind was ik toen de postbode mijn gereserveerde boek kwam afleveren. Eindelijk kon ik verder in een van mijn favoriete boekenseries aller tijden. Ik moest er dan ook meteen in beginnen.

"Nogmaals werd ze meegezogen in de nachtmerrie van een ander."

Klikspaan is alweer het vierde boek in de reeks rondom inspecteur Helen Grace. En zoals ik al eerder heb gezegd in een eerdere recensie, ze is mijn idool. Een stoere, down to earth chick die het kaas niet van haar brood laat eten. Maar tegelijkertijd ook enorm kwetsbaar is en dit op haar eigen manier probeert te handelen.

In dit deel wordt de stad geteisterd door een reeks branden. Sommigen zelfs met slachtoffers. Het is Helen duidelijk dat ze te maken hebben met een moordenaar, die zonder blikken of blozen zo weer toe slaat. Een race tegen de klok is begonnen. Zal Helen op tijd de dader in de kraag weten te vatten?

De schrijfstijl van Arlidge is zoals we gewend zijn. Vlotte, korte hoofdstukken die elkaar in rap tempo opvolgen.

""Hij staarde naar de grond en weigerde haar aan te kijken. Helen was zich er terdege van bewust dat ze de wereld van deze arme jongen zojuist had verwoest, maar ze had geen andere keus gehad."

Zoals zijn voorgangers neemt Klikspaan je mee in een overgave van gebeurtenissen die je maar net kan bijbenen. De achtbaan is vertrokken en zie maar eens mee te liften. Arlidge weet je continue op het verkeerde been te zetten en je te misleiden met zijn complotten en intriges. Een ware kunst binnen het thriller genre.

Klikspaan is wederom een boek die wat mij betreft direct de bestsellerlijst in mag. De reeks heeft zich inmiddels dusdanig ontwikkeld dat het naar mijn mening mag worden vastgelegd in een tv-serie.