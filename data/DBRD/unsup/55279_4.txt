Ik heb het boek Spoor met erg veel plezier gelezen. Deon Meyer schrijft het verhaal vanuit een paar personages. Hierdoor is het in het begin moeilijk om vat op het verhaal te krijgen. Toch is het vanuit ieder personage heel spannend geschreven en wat ik helemaal knap vind is dat je pas op het laatst het hele spoor bent gevolgd en dat alle sporen bij elkaar komen waardoor je het hele verhaal overziet.
Het gaat over een groep smokkelaars die "iets" willen smokkelen en de SAPS (South African Police Services) die hier achter aan gaan. Door allerlei misverstanden worden er verkeerde conclusies getrokken waar je helemaal in meegaat. Pas op het laatst wordt duidelijk hoe alles werkelijk is gegaan. Veel meer kan ik echt niet verklappen, anders is het niet leuk meer om het boek zelf te lezen. Echt een aanrader!!