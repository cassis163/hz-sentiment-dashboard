Een recensie uit 2011

De wonderen zijn de wereld nog niet uit in de Efteling. Dit jaar kom je als je door een oude stadspoort loopt in Raveleijn terecht. Een oude stad die overheerst wordt door slechte graaf Olaf Grafhart en zijn monsterlijke wezens. Bereid je thuis dus goed voor en lees het boek Raveleijn van Paul van Loon.

De familie Woudenberg verhuisd van de stad naar een afgelegen dorp. Ze gaan wonen in en oude herberg aan de rand van het bos. Niet iedereen in het gezin is blij met de verhuizing en de dorpsbewoners ontvangen hen ook niet bepaald met open armen. De kinderen Thomas, Joost, Maurits en de tweeling Emma en Lisa ontdekken in het bos een geheimzinnige poort. Achter de poort ligt de stad Raveleijn. De inwoners worden al jaren onderdrukt. Wanneer de kinderen door de poort lopen worden zij plots volwassen en rijden als echte ridders rond op hun paard. De inwoners van de stad denken dat zij hen komen redden. Er is een oude voorspelling die luidt dat 5 ruiters het op zullen nemen tegen de slechte graaf. De Woudenbergjes worden in kort tijd opgeleid tot ridders en trekken naar Raveleijn om Grafhart te verslaan. Het wordt een heftig gevecht, maar de kinderen winnen de strijd. Raveleijn is gered! Na dit avontuur keren de kinderen terug naar de stadspoort en gaan naar huis. Bij thuiskomst is er iets veranderd. Ze voelen zich nu alle vijf thuis in het dorp en de dorpsbewoners heten hen nu welkom in het dorp.

Ik heb genoten van het boek en de serie op tv. Ik kan niet wachten tot ik zelf deze zomer door de stadspoort van Raveleijn zal gaan om de show in de Efteling te bekijken. Het boek ziet er heel mooi uit. Vooral de illustraties zijn prachtig. Ik denk dat Anton Pieck in Raveleijn voortleeft en daar heerlijk in de bossen zit te schilderen.......