als grote fan van de boeken van William Lashner, de cynische humor van Victor Carl mis.,William Lashner (1956), schrijver van de thrillerserie rond antiheld Victor Carl, was toe aan wat verandering. Na een zevental romans met dit uiterst populaire karakter in een hoofdrol, vond hij het tijd voor iets nieuws. Beroepsgeheim, het verhaal over nietsnut Kyle Byrne, is zijn eerste 'stand-alone.'
Kyle Byrne leeft van de ene dag in de andere. Af en toe werkt hij, maar meestal zit hij te blowen, te zuipen of is hij op jacht naar zijn zoveelste verovering. Zijn vader, Liam Byrne, was een beroemd advocaat maar een slechte vader. Samen met Laszlo Toth had hij een praktijk die het niet erg nauw nam met de regels. Liam overleed toen zijn zoon twaalf was. Kyle lijdt nog steeds onder dit gemis. Als Laszlo Toth wordt vermoord, zetten voormalige cliÃ«nten Kyle onder druk. Deze criminelen, die nergens voor terugdeinzen, zijn op zoek naar een dossier dat aan zijn vader toebehoorde. Kyle is niet onder de indruk van de dreigementen en gaat zelf op zoek naar het compromitterende document. De zoektocht brengt hem nader tot zijn vader dan hij ooit had kunnen dromen...
Beroepsgeheim is redelijk spannend en bevat de nodige relativerende humor. Bij momenten is het verhaal ontroerend en soms zelfs verrassend. Toch stijgt deze thriller niet boven de middelmaat uit. Of het nu komt door de steeds weer om zijn vader jammerende hoofdpersoon of omdat het verhaal niet echt boeit, is moeilijk te bepalen. Feit blijft dat ik, als grote fan van de boeken van William Lashner, de cynische humor van Victor Carl mis. Ik hoop dan ook dat deze schrijver het bij dit ene uitstapje zal houden.