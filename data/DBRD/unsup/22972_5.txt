Het houten bestek gaat ergens over. Het is een knap in elkaar gevlochten verhaal over een 18 jarige dochter die laveert tussen haar behoefte aan zelfstandigheid en trouw aan haar ouders die diep in de problemen zitten sinds de vader overspannen thuis zit. Mathilde, de dochter, wil weten wat er met haar vader aan de hand is en leest in het geheim zijn oorlogsdagboek. Intussen volgen we de vader in zijn gesprekken met een psychiater en komen langzaam aan de weet wat er aan de hand is en waarom vader nergens over wil praten. Het boek kent heftige scenes, heeft een prachtig einde en is erg mooi en spannend geschreven.