Het is een wereld als de onze en toch is anders. Een dystopisch Nederland. Sinds de jaren 80 worden er kinderen geboren met grjjze haren, zwarte nagels en grauwe huid, de kleurlozen. Ze hebben veel verzorging nodig en zijn in aantal aan het groeien. Het wordt een maatschappelijk probleem.
Wat doet de politiek?
Vanuit de bevolking zijn er anti-groeperingen. Een ervan is Ufo. Een terroristische organisatie die demonstreren en aanslagen plegen om aandacht te vragen voor het probleem. De premier zit ondertussen tot over zijn oren in de problemen vanwege belangenverstrengelingen.

Tot zover is het niet veel anders dan onze huidige wereld, Aafke Romeijn heeft enkel een nieuw probleem geplaatst in deze wereld, de kleurlozen.
Eva is kleurloos. Met een moeder is actief in de media is als expert in de lijn als pro kleurloos, begint Eva het probleem in te zien en radicaliseert.
Eva wordt Hava en neemt een beslissing die haar het leven gaat kosten.

In dit boek volgen we Hava op haar laatste reis. Door middel van flasbacks wordt duidelijk hoe Hava tot dit besluit is gekomen. De goede opbouw wordt nog afgewisseld met een brochure voor kleurlozen (begin van het boek), waardoor de lezer op originele wijze weet waar het over gaat, en interviews en verklaringen met oa de Premier, Hava's moeder en anderen. Dit zorgt voor een constante input van informatie, zonder dat het vervelend of saai wordt.

Een interessant verhaal, goed uitgewerkt en in een prettige stijl geschreven. Het einde laat alles open en een vervolg zal ongetwijfeld volgen.

Het luisterboek wordt voorgelezen door Aafke Romeijn zelf. Leuk is dat het een beetje een hoorspel vorm heeft gekregen, doordat de interviews en radio en tv uitzendingen worden gedaan door andere stemmen! Pluspunt.