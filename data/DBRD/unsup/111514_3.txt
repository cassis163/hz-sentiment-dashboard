Dit boek gaat over een verhouding van een leraar en leerling. Ik ben met mijn leraar al 27 jaar getrouwd en was erg benieuwd naar het verhaal. Ik herken de kriebels, het bracht mij terug naar die spannende en hele leuke tijd. Er is een groot verschil dat mijn ouders er 100% achter stonden en stiekem deden we niet, als ons verhaal geschreven zou worden zou dat absoluut een roman zijn geworden. Dit boek is een thriller, geschreven met diepgang, de personen in het boek worden zo beschreven dat je ze voor je gaat zien. Er gebeuren veel verschillende dingen zonder dat het boek verwarrend wordt, het leest makkelijk zonder dat het te simpel is. Het boek is moeilijk weg te leggen. Kortom een aanrader voor iedereen en persoonlijk vind ik het voor young adult ook geschikt.