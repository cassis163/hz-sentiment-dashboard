Alweer een 7days challenge boek, nee ook deze vond ik niet helemaal geslaagd. De achterkant sprak mij aan, maar ook weer niet. Het zorgen voor haar zusje omdat haar moeder weg is gegaan leek mij heel interessant, maar het deel van dat ze ontzettend verliefd is sprak mij helemaal niet aan. Ik had heel erg gehoopt dat het anders zou zijn dan de meeste boeken.

Ik kreeg dit boek van 7Days dus ik moest het wel lezen. Het lag al meer dan een maand op mijn bureau te wachten. Dus het werd tijd om hem te open. Het boek begint met dag 14. Ik vond het eerst nogal raar waarom ze beginnen bij dag 14, maar het wordt al snel duidelijk. Het wordt al snel duidelijk dat zowel Lucille als Wren niet goed weten wat ze moeten doen. Het lijkt mij ook een moeilijke situatie om opeens alleen ervoor te staan.

Ik vond het achtergrond verhaal van over de ouders van Lucille en Wren nogal vreemd en onduidelijk. Er wordt steeds een stukje informatie gegeven, maar ik heb niet het gevoel dat ik het compleet snap. Ik vond het gewoon een zwaar vreemd verhaal. Het is overduidelijk dat beide ouders nogal problemen hebben en in plaats van het oplossen er van rennen.

Het stuk waarin Lucille over haar oren verliefd is op een jongen. Ik vind dat zo uitgekauwd. Ik zie helemaal niet het verschil ze was altijd al verliefd op hem en ze zijn al mega lang vrienden. En als zij er opeens alleen voorstaat is ze opeens nog verliefder dan verliefd. Ik weet niet hoe ze dat voor elkaar krijgt, maar ze is opeens nog verliefder dan verliefd.

Lucille krijgt ook nog eens hulp van iemand. Het gras is plots gemaaid, er staat eten in de keuken etc. Ik zelf zag al meteen wie het was. Het is iets te overduidelijk. Nee het had wel iets anders van mij gemogen. Meer mysterie en minder tips zo wordt het boek veel te saai.

Ik heb Dit laaiende vuur in een hoog tempo kunnen uitlezen. Ik hoopte namelijk op een of andere manier dat Lucille helemaal zou veranderen, maar dat gebeurde niet. Ik hoopte namelijk dat Lucille voor iemand anders verliefd zou worden. Maar dat gebeurde niet geen mega plot twist in dit boek. Nog al jammer vond ik zelf.

Ik vind de cover wel echt mooi. Vooral de verschillende kleuren. Echt awesome. De titel vind ik een beetje mwah. Ik zou zelf ook niet weten hoe ik het anders zou noemen, maar ik vind het woord laaiende vuur gewoon helemaal niks. Veel te moeilijk om te schrijven.

Nee dit was niet helemaal mijn boek. Toch heb ik er enigszins van kunnen genieten. Het zien van een 17 jarige die alles eraan doet om haar zusje bij zich te houden. Ook al werkt ze dagen voor geld ze doet het wel. Dat vind ik echt awesome en dat verhaallijn vond ik ook erg mooi. Het verliefdheid mocht ervan mij wel af.