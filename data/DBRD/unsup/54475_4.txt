....
‘Ik ben de nacht’ komt heel snel op gang. De auteur wist me vrijwel meteen mee op sleeptouw te nemen in dit boek dat mede door de wisselende perspectieven én korte hoofdstukken een erg hoog tempo volgt. Een duistere sfeer die perfect bij het verhaal aansluit is doorheen het verhaal verweven en doet de spanning alleen maar toenemen. Terwijl de verhaallijn steeds verder evolueert lijken de slachtoffers als domino-blokjes om te vallen. Het zijn echter de interessante hoofdpersonages die het grootste pluspunt van dit boek zijn.

Het boek doet je sommige zaken in vraag stellen én dat is naar mijn mening sowieso een bijkomend voordeel. De plottwist aan het einde vond ik zeker ook een pluspunt. Ik had de hele tijd het gevoel dat er iets niet klopte én vond het heel leuk dat dit gevoel bleef aanslepen terwijl ik doorgaans al veel te snel doorheb wat er aan de hand is.