Dit nieuwste boek van Karin Slaughter speelt zich af in Atlanta, in de jaren 70, waarin het nog niet normaal was voor vrouwen om politie-agent te zijn. Kate treedt toe tot het korps, nadat haar man gesneuveld is in de oorlog. Kate maakt direct kennis met de ronduit sexistische houding van de mannen en de keiharde wereld van het politiekorps: er worden politie-agenten vermoord door een seriemoordenaar. Het boek begint goed met een van de moorden, en de kennismaking met Kate. Echter: naar mijn mening moet Karin Slaughter oppassen dat ze niet te beschrijvend wordt. Net als Patricia Cornwell doet Karin Slaughter veel research voor haar boeken, en met name voor de Atlanta serie, en dit is merkbaar. In dit boek beschrijft ze veel, hier en daar te veel, en leidt het af van het verhaal. Dit is voor mij de reden geweest te stoppen P.C te lezen, ik zou het doodzonde vinden als Karin Slaughter dezelfde kant op gaat!! Los hiervan heeft Karin Slaughter weer een spannend boek geschreven, waarin je direct voorkeur ontwikkeld voor bepaalde personen, en tegelijk een stevige antipathie tegen anderen. Niet haar beste, maar een verdiende 4 sterren!