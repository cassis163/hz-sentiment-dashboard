Wat een prachtig met veel gevoel geschreven boek. Een verhaal geschreven vanuit 5 verschillende personages. Ieder met zijn of haar problemen en onderling met elkaar verbonden. De persoonlijke problemen zijn herkenbaar zodat elke lezer zich, met een bepaalde ontwikkeling van een personage, kan inleven. De eenzaamheid waar de personages mee te maken krijgen, grijpt je aan. Ook de gevolgen van die eenzaamheid zijn hartverscheurend om te lezen. Tijdens het lezen had ik een brok in mijn keel en dat is niet vaak bij het lezen. Gister heb ik het boek uitgelezen, maar vandaag heb ik er al verschillende keren weer aan gedacht. Een boek dat nog even in je gedachten blijft.
Ik ben zeer benieuwd naar de andere boeken van Griet op de Beeck.