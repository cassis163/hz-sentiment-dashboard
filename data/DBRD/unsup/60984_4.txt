Op 17 september ging de grootste luchtlandingsoperatie ooit, van start: Operatie Market Garden.
Het plan was dat Parachutisten bruggen zouden veroveren. Op deze manier was de weg vrij voor het Britse leger om richting Duitsland door te vechten. Het was het plan, om zo snel mogelijk een einde te maken aan de tweede wereldoorlog. In dit boek lees je, waarom niet alles volgens plan verliep. En waarom Market Garden niet als een succes beschouwd kon worden.

Ik vind het erg fijn, dat er veel aandacht is voor de 101ste Airborne. Zij hebben namelijk ook grote verliezen geleden, tijdens Market Garden. Op deze manier, leer je nieuwe helden kennen. De tot nu toe (voor mij) niet zo heel bekende Joe Mann bijvoorbeeld. Een held, die zijn leven gaf om zijn kameraden te beschermen. Hij wordt nog veel herdacht in Nederland, door middel van herdenkingen en monumenten. De moed, die hem overeind hield is uitzonderlijk! Hij behoort zeker tot de great generation. Deze held zou iedereen moeten kennen. Als Airborne-fan komt ook Kolonel Sink nog even voorbij en dat is gaaf. En de bekendste compagnie, die ontbreekt ook niet.

Je maakt kennis met Kate Ter Horst. Zij opende haar huis voor gewonde soldaten. Ze zat midden in de strijd en haar huis werd steeds geraakt door munitie. Je kon niet veilig naar buiten stappen, omdat je nooit wist of er Geallieerden of Duitsers rondliepen. Haar tuin was ook een tijdelijke begraafplaats voor overleden soldaten. Ze was een sterke vrouw en deed wat ze kon, om te helpen.

Het is allemaal heel beeldend op papier gezet. De auteur maakte gebruik van ooggetuigenverslagen. Zo is het net alsof je erbij bent.
Deze operatie beschrijft hij per dag en per persoon. Dit zorgt voor een gedetailleerd overzicht.
Ook komt bijvoorbeeld het bombardement op Eindhoven 19 september voorbij. Hier is veel aandacht voor in het boek. Het gaat over de bevolking. Zij gingen schuilen in een geïmproviseerde schuilkelder. Deze kelder werd geraakt door een van de bommen. Mensen gingen schuilen in greppels en werden geraakt. Heel indrukwekkend om te zien. Er zijn veel foto’s, die je laten zien hoe het eruit zag. Ruim 75 kisten op een plein van mensen die dit bombardement niet mochten overleven. Er waren ruim 225 doden. Het raakte mij bijzonder diep om te lezen, dat er 1 gezin 7 leden kwijtraakte. Erg heftig!

Er staat ook een conclusie in over Market Garden en je kunt lezen wat er na de oorlog gebeurde. En wat voor impact Market Garden nu nog steeds heeft op Nederland!

Veel foto’s geven een beeld aan het verhaal en de mensen. Dit boek is er een die ik iedereen wil aanraden. Het is een echte aanvulling op je kennis! En het raakt je, daar kun je niet omheen!

Ik geef het boek 4,5 sterren! (cijfer: 9).