Geschreven: Corina Bomann
Uitgeverij: de Boekerij
ISBN: 978-90225-8617-4
Uitgave: september 2017
Paginaâ€™s: 346
Prijs: 19.99 euro paperback, e-book 12.99

Corina Bomann is geboren in 1974. Ze woont een deel van het jaar op het platteland in Duitsland, waar ze in alle rust kan schrijven. Daarnaast verblijft ze een deel in Berlijn.
Haar romans staan in Duitsland steevast hoog in de bestsellerlijsten. Bij de Boekerij verschenen van haar al meerdere succesvolle romans, waaronder Het vlindereiland, De jasmijnzussen en Het klaprozenjaar.
Waar gaat dit boek over?
Een paar weken voor Kerstmis spoelt op het strand bij een kuuroord een schipbreukelinge aan. De jonge vrouw weet niet meer hoe ze heet, waar ze vandaan komt of wat er is gebeurd met het schip waar ze op zat. Haar enige bezit is de tak van een fruitboom die in haar kleren verstrikt is geraakt.
Johanna, dochter van de rijke familie die het kuuroord runt, is gefascineerd door de drenkelinge en de twee jonge vrouwen bouwen in korte tijd een hechte vriendschap op. Johanna is eenzaam en ongelukkig: haar familie probeert haar uit te huwelijken aan een man van wie ze niet houdt. Naarmate de kerst nadert en iedereen zich op de voorbereidingen van het jaarlijkse Winterbal stort, zoeken de twee vrouwen hun toevlucht tot een oud gebruik: ze zetten de tak van de fruitboom in een karaf water en wensen met heel hun hart dat hun grootste verlangen uit zal komen. Als de tak bloeit op kerstavond, zal het geluk hen eindelijk toelachen. Maar zal de winterbloesem echt komen?
Wat vond ik van dit boek?
Ik heb dit boek eigenlijk aangeschaft, omdat ik in de donkere dagen voor kerst zin had in een kerstverhaal. Daar kwam ik bedrogen uit. Dit is namelijk geen kerstverhaal en kerst wordt amper in het boek vernoemd. Dat wordt dus zoeken naar een ander kerstverhaal. Zoek je een boek in de kerstsferen, dan moet je even verder kijken.
Maar het verhaal is gewoon echt leuk. Het verteld veel over de geschiedenis. Hoe men leefde in de jaren begin 1900, toen uithuwelijken nog heel gewoon was. Maar toch is het boek niet saai. Het leest heel gemakkelijk, heel vlot. Daarnaast verteld het boek je heel veel, over de beide families Baabe en de vete tegen de familie Vanderboom. Wat is er toch gebeurd, waarom mag Johanna haar hart niet volgen en trouwen met haar grote liefde Peter Vanderboom? Wie kan ze in vertrouwen nemen? Kortom een heerlijk feel-good boekje.
Mijn boekenhartje gaat al sneller kloppen bij het idee dat deze auteur nog veel meer heeft geschreven.
Daar het boekje wel simpel geschreven is, is er ruimte voor groei. Ik geef het boek 4*