Sasza Zaluska keert na een periode woonachtig te zijn geweest in Londen terug naar de stad waar ze werd geboren, Gdansk in Polen. Dat ze ooit naar Londen vertrok was een vlucht na een voorval waarbij een collega door haar schuld om het leven kwam, Inmiddels is ze gediplomeerd profiler en staat ze als de alcoholist die ze is geworden al 7 jaar droog.Samen met haar zesjarig dochter probeert ze aan een nieuwe toekomst te bouwen in haar thuisland Polen en al na enige dagen terug in haar hometown krijgt ze een zeer lucratieve opdracht aangeboden. De eigenaar van een dansclub vraagt haar om de achtergronden van enkele van zijn zakenpartners uit te zoeken Ze is nog maar net met het onderzoek begonnen of er vind een moord en een poging tot plaats in de dansclub.. Al gauw stuit ze op de dood van een broer en een zus in 1993 die naar het zich laat aanzien een link hebben met de moord in de Naald. Sasza onderzoekt het en komt tot onthullende ontdekkingen.

In Polen is Katarzyna Bonda (1977, Bialystok,POL) een waar verkoopkanon, en heeft ze reeds 9 titels (2 x non fictie) op haar naam staan. Dit uit 2014 stammende "het meisje uit het noorden" is de eerste van een serie rond profiler Sasza Zaluska. In het Pools zijn er inmiddels 3 boeken en schrijft ze aan de vierde.

Bonda heeft met dit boek een uiterst knappe en intelligente thriller geschreven. Wel vraagt het de nodige aandacht van de lezer omdat het nogal complex in elkaar zit. De vele personages en de voor de gemiddelde Nederlandstalige lastige Poolse namen, die ook nog eens door elkaar worden gebruikt als voornaam,bijnaam of achternaam versterken de complexiteit. Neem je de moeite om hier doorheen te lezen dan is het werkelijk 480 bladzijden smullen. Een mooie inkijk in het Polen van toen en nu, behoorlijke diepgang en zonder de vaart eruit te halen aandacht voor ontwikkeling van karakters.
Het meisje uit het noorden gelezen hebbend is het niet moeilijk om je voor te stellen dat Bonda in Polen zo populair is Met veel kunde en literair vakmanschap schept ze een spannend verhaal die je als het ware in het verhaal zuigt. De cliffhanger belooft veel goeds voor deel 2 (die reeds in 2015 in Polen is verschenen). Hopelijk gaat Luitingh ~Sijthoff ook dit deel op de markt brengen