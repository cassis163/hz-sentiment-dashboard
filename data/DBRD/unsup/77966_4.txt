Normal People van Sally Rooney is ongetwijfeld een hype te noemen: het boek krijgt enorm hoge ratings, had een plaatsje op de longlist van de Man Booker en is publiekslieveling op bookstagram. Nu ik het boek ook effectief gelezen heb, kan ik met zekerheid zeggen dat dit terecht is. De fragiele en complexe relatie tussen Connell en Marianne staat centraal staat in het boek, en heeft mijn hart gestolen. De persoonlijke evoluties die de twee jongeren doormaken, worden mooi weerspiegeld in hun onderlinge verhouding en legt duidelijk al hun pijnpunten en kwetsbaarheden bloot.

Wel had ik niet verwacht dat het boek zo rauw zou zijn. Er kwamen verschillende pijnlijke passages voorbij die me automatisch flashbacks naar Jude uit A Little Life bezorgden. Connell en vooral Marianne leven niet altijd een fijn leven. Het is maar dat je het weet.

Wetende dat schrijfster Salley Rooney amper 27 jaar oud is, dat denk ik dat ons nog heel wat moois te wachten staat. Ik heb alvast Conversations with Friends, Rooneys debuut, op mijn TBR gezet.