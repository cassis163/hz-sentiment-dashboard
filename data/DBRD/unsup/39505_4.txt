!In deze review komen spoilers en mijn ongezouten meningen in voor!
Review 38#

Vond dit boek samen met het tweede deel op het Boekenfestijn en kreeg er een fikse korting op (dus ik betaalde er maar 1,50 voor.) Ik heb nog nooit een boek van Cornelia Funke gelezen, maar het stukje op de achterkant vond ik goed/interessant genoeg om deel 1 en 2 aan te schaffen. Het boek heeft een hele mooie en magische voorkant met een smaragd achtige kleur groen en zilveren doorns. Het valt me ook op dat het boek wat breder is dan normaal.

Het verhaal:
Jacob Reckless vlucht al jarenlang door een magische spiegel naar een donkere, betoverende wereld die bewoond wordt door mensen, feeën, dwergen en goyl, een vijandig stenen ras. Bij toeval ontdekt zijn jongere broer Will Jacob’s geheim en volgt hem naar de andere wereld. Met rampzalige gevolgen: Will wordt getroffen door een vloek en zal langzaam maar onherroepelijk verstenen. Om zijn broer te redden besluit Jacob alles op het spel te zetten wat hem lief is. Samen met zijn trouwe bondgenoot Vos en Will’s grote liefde Clara gaat hij op zoek naar de machtige maar gevaarlijke fee die de vloek ongedaan kan maken. Zal het Jacob lukken om haar op tijd te vinden?
!Spoiler Alert!
Jacob Reckless ontdekt op 12 jarige leeftijd dat er een magische spiegel is in de werkkamer van zijn overleden vader. De spiegel brengt hem naar een wereld vol fantasie, feeën, dwergen en goyl. Jacob beleeft allemaal avonturen in de magische wereld samen met zijn beste vriendin Vos. Jarenlang verdwijnt Jacob voor lange periodes in de spiegel en gaat steeds met meer tegenzin terug naar de normale wereld voor zijn jongere broer Will. 12 jaar lang weet hij de spiegel verborgen te houden voor Will, totdat hij de spiegel ook ontdekt en volgt Jacob naar de magische wereld. Maar Will wordt getroffen door een vloek van de Zwarte Fee en beetje bij beetje zal hij verstenen in een goyl van jade. Als Will’s vriendin Clara ook de spiegel ontdekt, wil ze bij hem blijven als steun en toeverlaat. Zo begint Jacob aan de taak om zijn broer Will te redden en hij roept de hulp in van de frauduleuze dwerg Valiant. Ze trotseren vele gevaren/vijanden zoals: de mensenhuid dragende Kleermaker, rovers, goyl, eenhoorns, lorelei, leeuwerikwater, wachters, gevangenschap, martelingen enz. Tijdens hun reis komen ze ook bij de Rode Fee Miranda (een soort van oude vlam van Jacob) die vertelt dat ze Will nog kunnen redden, als ze de Zwarte Fee uitschakelen (een haast onmogelijke taak.) Na een gevecht met de goyl Hentzau sterft Jacob, maar wordt weer levend door de rode motten van Miranda. Will is in de tussentijd een volledige goyl geworden en dient de goyl koning Kami’en die de kroonprinses van het land trouwt voor vrede. Jacob weet het paleis binnen te glippen en er ontstaat een bloedbad tijdens het huwelijk. Nadat het huwelijk is voltooid, gijzelt de goylkoning de keizerin en nog een paar anderen. De Zwarte Fee heft de vloek van Will op, vertelt Jacob dat hij de verkeerde fee vertrouwd en dat hij binnen een jaar zal sterven voor het zeggen van haar ware naam. Jacob en zijn vrienden reizen terug naar de ruïne waar de spiegel is en Will en Clara verdwijnen weer door de spiegel naar de gewone wereld. Jacob zegt niks over zijn tijdslimiet, hij gaat op zoek naar een medicijn.

Korte hoofdstukken die je snel uit hebt en dan wil je alleen nog maar meer lezen.
De spiegelwereld kwam bij mij over als een escapewereld.
Jammer dat je niet leest over de 12 jaar die Jacob beleefde in de magische wereld voordat het verhaal begon (ja je leest kleine stukjes en gebeurtenissen, maar niet alles.) Had leuk geweest kunnen zijn als er een prequel was.
De personages Jacob en Vos deden me denken aan De kleine Prins en zijn beste vriend Vos.
Je kan merken dat Vos (die van vrouw naar vos kan veranderen) gevoelens heeft voor Jacob, ben benieuwd of het in de andere delen van deze serie wat verder ontwikkeld (ik ship ze wel.)
Valiant en Vos hebben Jacob heel erg goed geholpen met zijn missie, maar Clara snap ik niet. Ik snap niet waarom ze Clara toelieten om mee te gaan, want ik heb het hele verhaal gelezen en ze heeft niet 1 ding gedaan waarvan ik zeg dat ze een goede aanvulling was voor het team. Ze deed werkelijk niks, was een blok aan andermans been en je vergat haar ook vaak (misschien wel een overbodig karakter dat het verhaal helemaal niet nodig had.)
De Zwarte Fee zei tegen Jacob dat hij de verkeerde fee vertrouwde en ze heft ook de vloek van Will op. Misschien is de Zwarte Fee wel een onschuldiger karakter dan je durft te denken. Misschien is ze wel goed en handelt ze alleen maar uit liefde voor Kami’en.
Er zaten ook een paar mooie quotes in het boek zoals: ’’Ze zeggen dat voor mensen de liefde vaak aanvoelt als de dood.’’
Ben benieuwd wat er in de volgende delen allemaal ter sprake komt, want ik heb nog een heleboel vragen.

Conclusie:
Mooie voorkant en aparte breedte van het boek.
Een mooi magisch verhaal dat zeker nog niet is uitverteld.
Leuk dat de sprookjes in het verhaal voorkomen.
Heb van het verhaal genoten.

Cheen