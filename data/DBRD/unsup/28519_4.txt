Het verhaal speelt zich af in het slaperige Ierse dorpje Duneen waar bij graafwerken beenderen gevonden worden. Dit is het begin van een zoektocht naar het hoe, wie en waarom. We volgen de lokale agent PJ en hoe hij het onderzoek voert op zijn geheel eigen manier. Daarbij komen er geheimen naar boven die decennia lang bedolven waren onder een dikke laag stof. PJ realiseert zich langzaam maar zeker dat niet iedereen is zoals hij zich voordoet en dat hij de mensen van het dorp niet echt kent alhoewel hij dacht van wel.
Graham Norton laat wel heel veel personages de revue passeren waarbij hij niet schuw is om een zijspoor te bewandelen. Alhoewel je nogal snel de oplossing denkt te kennen heeft het verhaal toch een verrassend plot. Eens je in het verhaal zit is het moeilijk om het boek weg te leggen.
Als debuutroman is Graham Norton er zeker in geslaagd om een wijd publiek te bereiken.