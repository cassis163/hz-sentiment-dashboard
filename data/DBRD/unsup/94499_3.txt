De Stille Zee van Clive Cussler was voor mijn na lange tijd weer eens een boek van deze schrijver dat ik gelezen heb.
Het is een boek uit de Oregon serie.
De Oregon is een schip vol met technisch vernuft , waarvan Juan Cabrillo aan het hoofd staat.
Juan Cabrillo en zijn team gaan, onder politiek gevoelige omstandigheden, op zoek naar een neergestorte satelliet in de jungle van Argentinië. De avontuurlijke tocht voert dwars door Zuid-Amerika tot in het Antarctisch gebied. De zoektocht leidt uiteindelijk tot aanwijzingen naar een mysterieuze eeuwenoude Chinese expeditie op een klein eilandje voor de Noord -Amerikaanse kust

Het boek heeft een goede, vlotte schrijfstijl (het is geschreven door een co auteur, Jack du Brul) en is behoorlijk spannend.
In mijn ogen is het meer een mannen dan een vrouwenboek, maar dat kan natuurlijk ook aan mijn smaak liggen.
Het is geen echte thriller, meer een avonturenroman, erg leuk om eens te lezen.
Het is een goed en spannend verhaal, alleen jammer dat er nogal wat onwaarschijnlijkheden in het boek voorkomen.
Al met al heb ik het boek met plezier gelezen, ik vond de hernieuwde kennismaking met Clive Cussler erg leuk.