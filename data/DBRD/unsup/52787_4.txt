Na deel 3 (Getuige) en deel 4 (Slaap) begonnen aan deel 1. Ik had niet al te hoge verwachtingen, maar ben toch ook blij verrast met dit deel. Persoonlijk vond ik deel 4 uitmuntend en dit deel gewoon goed. De delen zijn overigens los van elkaar te lezen.

Ik kan me voorstellen dat sommigen het boek iets te langdradig vonden, maar omdat ik Joona Linna al kende, wist het mij te boeien. Persoonlijk houd ik wel van de beschrijvende manier zoals details van de Zweedse natuur, dagdelen, uitdrukkingen van personen en de ruimtes waar men zich bevindt.

Een Harlan Coben had dit verhaal in 150 pagina's minder geschreven, maar ik houd wel van de psychologische beschrijvingen van karakters en situaties. De hypnose-sessies vond ik intigrerend, waar anderen zich aan stoorden. Persoonlijke smaak dus.

Heb je iets minder geduld, dan zou je wellicht met een volgend deel kunnen starten. Ben je eenmaal fan, dan zou je dit deel kunnen lezen. De andere delen zijn dus net wat vlotter geschreven. Dit boek speelt zich af in de periode voor Kerst, dat sprak bij mij dus extra tot de verbeelding, aangezien ik het deze week heb gelezen.

Al met al een zeer intigrerend boek, met een wellicht iets te afgeraffeld einde, maar ik ga beginnen aan deel 2 (Contract) en het onlangs verschenen deel 5 (Stalker).