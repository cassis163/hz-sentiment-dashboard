In het boek leren we verschillende personages kennen in verschillende tijden. Een deel van het verhaal speelt zich af in 1960 een ander gedeelte in deze tijd. Ik ben een echte fan van Jojo Moyes. Ze schroeft heel meeslepende verhalen en je zit ook meteen in het boek. Vanaf de moment dat ik erin begon was het heel moeilijk om te stoppen. Het verhaal neemt je helemaal mee, het is geen boek meer over een onbekende. Dit is je beste vriendin die iets verteld. Zo hard leef je mee en wil je ook het vervolg weten. Regelmatig moest ik echter wel stoppen want ik zit midden in de examens. Ondanks het geweldige en echt meelevende verhaal viel het einde me weeral tegen. Het laatste hoofdstuk was heel chaotisch en soms moeilijk te volgen. In het begin van het verhaal was ik soms ook verward met de verschillende tijden, maar dat wende snel. In het laatste hoofdstuk wordt er zodanig snel overgeschakeld dat ik het moeilijk vond te volgen. Spijtig van het eind, maar ik vind het een echte aanrader. Ik geef dit boek 4 sterren.