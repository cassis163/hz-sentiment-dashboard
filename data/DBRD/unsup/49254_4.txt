Als de 79-jarige Ad van Berkhoven een voormalig vastgoedhandelaar vermoord in zijn tuin gevonden wordt, denkt de politie eerst aan een willekeurig slachtoffer. Hoewel de messteken waarmee hij gedood is wel de initialen MM vormen. Als daarna opnieuw oudere mannen slachtoffer zijn van blijkbaar dezelfde moordenaar, moeten de rechercheurs Felix Winner en Paula van Es, onder leiding van hoofdinspecteur Lilian Blom op zoek naar de gemeenschappelijke factor, het waarom van de moorden en de moordenaar.
Via verschillende potentiele verdachte en verhaallijnen, komen de rechercheurs tot de verrassende ontknoping van de moorden.

Vergelding is het 17-boek van Gerard Nanne, in eerdere boeken speelde deels dezelfde politie mensen een hoofdrol, maar Vergelding en ook de andere boeken zijn onafhankelijk van elkaar te lezen.

De schrijfstijl van Gerard Nanne is vlot, het boek leest daardoor ook makkelijk en snel. Mede door de korte hoofdstukken die geschreven zijn vanuit de diverse personages. Het plot is verrassend en heel goed gevonden. Door de goede opbouw blijft het een gruwelijk maar geloofwaardig verhaal.
Voor mij was dit het eerste boek wat ik van Gerard Nanne gelezen heb, maar zeker niet het laatste.