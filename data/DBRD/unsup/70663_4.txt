Nooit eerder heb ik iets van deze auteur gelezen en ik heb daar spijt van ! Als haar eerder werk ook zo geweldig was als dit, heb ik duidelijk wat in te halen. Graag had ik nog het ontstaan van de relatie tussen Mark en Lacey gelezen in een eerder boek, maar het hindert niet als je het niet
gelezen hebt, vind ik. Het is het 2e boek met Lacey Flint als hoofdpersoon.

De cover geeft goed de uitputting, teneergeslagenheid en uitzichtloosheid weer van de slachtoffers in deze thriller. Heel goed gekozen !

De proloog brengt je naar een gebeurtenis bijna op het eind van het verhaal, maar laat duidelijk
de angst voelen die door het hele boek aanwezig is. Niet bij een, maar bij veel personen die in het boek voorbijkomen. Een psychologische thriller, naar mijn mening.
Het boek leest prettig, ondanks de gruwelijke inhoud.
De afwisseling in de (vaak korte) hoofdstukken tussen de diverse (hoofd)personen en fases
is heerlijk om te lezen en heel knap in elkaar gezet. Je groeit op deze manier mee met het verhaal.
Het is zelfs zo, dat je op een gegeven moment als lezer meer weet dan de hoofdpersoon Lacey !
Dit brengt ook weer meer spanning en angst met zich mee.

Je moet er zeker niet aan denken, dat het misschien wel echt zou kunnen gebeuren. Het is gruwelijk spannend op sommige bladzijden ! Dat mensen, in welke functie dan ook, dit zouden kunnen doen !