Spanning:

Vanaf de eerste bladzijde is het boek zo spannend dat ik hem binnen een uur heb verslonden. Ik moest per se weten hoe dit boek afliep. Hilda heeft de spanning zo hoog opgebouwd dat ik op sommige moment op het puntje van mijn stoel wilde gaan zitten. Dit boek is een beetje anders (positief) dan andere boeken op de markt. Ik heb zelden een boek gelezen dat zo goed is over de paranormale wereld.

“Het glas jakkert onverstoorbaar door.’

NIET HUILEN HA

‘Hij doet je zusje na!’ roept Fenneke.

Drammerig schuift het glas de briefjes die het aanraakt een stukje van hun plek. Merthe probeert het een paar keer, maar ook zij kan haar vinger niet van het glas krijgen. Een felle flitsrecht boven het huisje wordt gevolgd door een donderklap en het begint steeds harder te regenen.

‘Ga weg, ik wil dit niet!’ roept Fenneke.

‘Nee, wacht, u moet mij nog vertellen over mijn zusje, alstublieft.’

DOOD EN JULLIE GAAN OOK DOOD

‘Stop! ‘roept Anouk. ‘Stop, ga weg!’

JOU HOUD IK IN DE GATEN. ”



Origineel, meeslepend & spannend:

Dit boek heeft de perfecte ingrediënten voor een goed boek: origineel, meeslepend, spannend en realistisch geschreven. Diverse onderwerpen komen aan bod in dit boek: paranormale en spirituele wereld, vriendschap, familiebanden, adoptie. Dit maakt het boek nog spannender. Wat lijkt het mij een klus om zoveel elementen in dit boek zo goed te kunnen verwerken. Complimenten aan Hilda dat ze een topklus heeft geleverd. Het zou een leuk idee zijn om een leuke tv-serie van dit boek te maken. Ik zou hier erg graag naar kijken. ik weet zeker dat veel mensen dol zullen zijn op dit boek. Ik ben erg benieuwd naar nog meer werk van Hilda. Dit boek krijgt vijf sterren.