Ik heb diverse boeken van Tatiana de Rosnay gelezen. Op 1 pareltje na, zijn het verder leuke vermakelijke boeken maar geen toppers. En u raad het al, dit boek is niet de eerder genoemde parel uit haar totale oeuvre.Het boek valt in de categorie 'vermakelijk maar geen topper'. Het is een traag boek, met op het einde opeens een opeenstapeling van acties die ik weer wat overdreven vind. Die worden dan opeens in de laatste 20 bladzijdes beschreven. Het verhaal gaat wat van links naar rechts. Terug naar het verre verleden, dan weer iets later in de tijd en dan weer naar het heden. Er gebeurd van alles en er gebeurd niets. Er passeren diverse personages en de meerwaarde hiervan ontgaat me totaal. Het zijn er gewoon teveel, en sommige krijgen een grote rol in het verhaal wat niet had gehoeven. Maar goed, het leest verder lekker weg en ik heb me er wel mee vermaakt. Ik start snel met een ander boek. Dit verhaal zal me niet lang bij blijven.