Zomer is het derde deel uit de serie maar is ook los te lezen en gaat over Alec en Audrey. Twee personen met een pittig verleden die zij proberen te overwinnen. Vanaf het begin wordt je al meteen mee getrokken in hun verhalen. Het boek wordt ook nu weer vanuit de 2 personages geschreven. Je wordt mee genomen in het heden en verleden.

Alec heeft een moeilijke jeugd gehad, vast gezeten in een jeugdinrichting en hoe verder je leest hoe meer je komt te weten wat er gebeurd is. Het zijn best pittige verhalen die mij best geraakt hebben zo nu en dan. Audrey is het vertrouwen kwijt, zoekt een uitweg in pillen om zo weer te kunnen optreden, onder druk van haar moeder.

Als de fatale avond plaats vind waardoor Alec en Audrey moeten vluchten wordt het steeds moeilijker om het boek weg te leggen. Je wilt weten waar het naartoe gaat en hoe het zal aflopen. Ondanks dat het een beetje voorspelbaar is dat Alec en Audrey voor elkaar vallen heeft de schrijfster mij toch verbaasd met welke kant het steeds op ging. Een boek die ik niet snel zal vergeten en zeker kan aanraden om te lezen.