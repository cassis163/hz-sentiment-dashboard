Dit is tweede deel van The Program serie: De Behandeling.
(Deel 1: De Epidemie. In deze wereld plegen 1 op de 3 tieners zelfmoord. Dat zijn er zoveel dat het een epidemie geworden is. En met het programma, denken ze de oplossing te hebben gevonden.)

Sloane en James zijn ontsnapt aan het programma. Ze moeten vluchten om in leven te blijven.
Daarom sluiten ze zich aan bij de rebellen. Het programma zoekt ze, en wil ze terug.
Ze vertrouwen bijna niemand meer. En doordat ze hun verleden niet meer kennen, dat is immers gewist, hebben ze gevoelens ( die ze niet kunnen plaatsen) bij bepaalde personen en bij elkaar.

Ze hebben een kans om hun verleden weer te gaan herinneren. Maar er is slechts een probleem..Er is maar een pil en dus maar een behandeling mogelijk. Het programma wil die pil ook in handen krijgen. Sloane, James en de rebellen willen tegen het programma vechten en ze uitschakelen. Ze moeten gestopt worden. Je volgt ze op hun vlucht en leeft met ze mee. Deze personages zijn jong en verliefd, zal dit ze uit elkaar drijven? Het is meeslepend en spannend.
Het is een verhaal over liefde, verraad , vriendschap en vooral vertrouwen.
En waar ben je nog veilig, als iedereen naar je op zoek is?

Het is een vlot lezende Young Adult en voor je het weet is hij uit. Ik vond het echt een goede opvolger van het eerste boek. Ik kijk al uit naar deel 3! Deze heeft de titel: De Remedie en komt in oktober 2015 uit. Dus we hoeven niet heel lang te wachten. Top!

Achterin staat nog een extra verhaal: Het Herstel. Dat vond ik ook een heel mooi verhaal. Het past er helemaal bij en je krijgt medelijden met de programmeur in kwestie. Het dwingt je om ook zijn kant van het verhaal te zien. En je moet toegeven wie is er nu slecht??????
Dit boek krijgt van mij 4,5 sterren!