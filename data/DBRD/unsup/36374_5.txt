Laat ons eens de volgende bedenking maken
"De weerstand tegen verandering is evenredig met de mate waarin de toekomst door een bepaalde daad kan worden veranderd."
Een zin die ik meermaals moest lezen om de essentie ervan te begrijpen. Wat heb je nodig om het heden te herschrijven? Een wormgat, een konijnenhol, ...
wat dan ook, maar vooral een goede portie fantasie en schrijfkunst. En daar is S. King nu net een meester in.

Een onmogelijk verhaal vol paradoxen (vooral als je zelf je fantasie de vrije loop laat gaan), maar toch o zo genietbaar en spannend. Goed uitgewerkte
personages, een terugblik in de tijd waar alles zoveel beter (correctie anders) was, en een spannend gegeven (JFK) maken van dit verhaal een echte page turner. En natuurlijk is er ook nog altijd dat verdomd weerbarstig verleden dat niet zomaar met zich laat sollen.

22/11/1963 blijft voor altijd in mijn geheugen gegrift.