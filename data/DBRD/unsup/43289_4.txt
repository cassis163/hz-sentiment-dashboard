Het boek start als page-turner. Op een mooi beschreven manier wordt je geleid door de diverse levens van zijn voorouders en uiteindelijk leid deze inleiding je naar de geboorte van Rong Jinzhen.
Je krijgt een kijkje in de Chinese cultuur en familie tradities. Dit alles beschreven vanuit ‘de verteller’.
De schrijver kiest voor een aparte manier om het levens verhaal van Rong Jinzhen te vertellen.
Dan weer is het belicht vanuit de kant van de familie, dan weer vanuit zijn vriend en mentor en dan weer vanuit de invalshoek van zijn opdrachtgevers.
Dit gaat ook gepaard met stukjes interview, maar die zijn mooi verweven in het verhaal, waardoor het prettig blijft om te lezen.
Na zijn jeugdjaren en studietijd, waarin het iedereen al snel duidelijk is dat deze Rong Jinzhen een genie is, gaat hij aan de slag voor de Chinese geheime dienst.
Ik moet zeggen dat ik dan het verhaal wat vind indutten. Zijn enige doel is dan de code kraken, en verder maakt Rong niet veel mee.
Het is op zijn opmerkelijke brein na, verder een saai figuur met weinig kennis van normale sociale omgangsvormen.
Gelukkig voor de lezer, komt er dan een kink in de kabel. Op dat moment wordt het verhaal weer aantrekkelijk en komt er weer vaart in.
Voor Rong Jinzhen is deze volkomen onverwachte wending echter minder plezant.

Je moet best wel geconcentreerd lezen om niet helemaal de draad kwijt te raken in de gecompliceerde verhaallijn.
Diverse Chinese namen passeren de revue, en omdat deze hier in de Westerse maatschappij niet zo makkelijk in het gehoor klinken blijven ze niet (althans niet bij mij) niet zo hangen. Alhoewel ik het boek met plezier heb gelezen, kon ik me er niet geheel bij ontspannen.