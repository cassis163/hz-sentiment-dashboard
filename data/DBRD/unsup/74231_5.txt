Het thrillerdebuut van Els Ruiters, en wat voor één!
Het eerste boek wat ik van deze auteur lees. Na een blik op haar website kwam ik erachter dat zij ook het boek SINT heeft geschreven, een boek wat hier tot op heden nog steeds ongelezen in de kast staat.

Terug naar Geraakt : Zodra je begint met het lezen van de proloog heeft het boek je aandacht en wil je verder lezen. Wat is er gebeurt met de 15-jarige Merel Opdam?

Wat heb ik ontzettend genoten van Rechercheur Ava van Amstel, Robert Welsman en alle andere karakters die in dit boek ontzettend levendig en overtuigend neer worden gezet! Els Ruiters heeft een ontzettend prettige en vlotte schrijfstijl, het boek is geen enkel moment saai en er zit behoorlijk wat spanning in. Op Els Ruiters haar website heb ik ook gelezen dat er ondertussen al een vervolg klaar ligt, nou dit kan wat mij betreft niet snel genoeg uitkomen! Als laatste een groot compliment voor dit geweldige boek! Hierbij wil ik ook de uitgever niet vergeten, want wat worden hier veel mooie boeken uitgebracht!