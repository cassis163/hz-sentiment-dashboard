Donker hart, verlichte geest.

Het eerste boek wat ik van Gillian Flynn heb gelezen was duisternis. Bij dit boek moest ik wat aan de stijl van schrijven en de "oplevering van het verhaal" wennen. Dit zelfde had ik ook bij Donker Hart. Bij elk hoofdstuk wordt er weer gewisseld tussen de beide hoofdpersonen Amy en Nick. Het is niet een superspannend boek, maar de manier waarop Flynn in de geest van beide hoofdpersonen weet te kruipen, is zeer indrukwekkend. Doordat de lezer constant heen en weer wordt geslingerd tussen Amy en Nick, brengt Flynn de lezer bewust danig in verwarring! Vandaar dat ik kennelijk in een andere recensie las, dat dit boek een ware Mindfucker werd genoemd. De titel is Donker Hart, om dit verhaal zo weten te vertellen moet Flynn echter over een verlichte geest beschikken. Een dikke drie sterren voor dit toch bijzondere verhaal.