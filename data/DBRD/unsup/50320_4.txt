Zielsgeheim van Sharon Bolton is mijn eerste kennismaking met deze schrijfster maar niet mijn laatste. Gelijk vanaf het begin triggerde het boek mij en ik kon het maar moeilijk aan de kant leggen. Wat je noemt een pageturner. De moorden die gepleegd worden vertonen sterke overeenkomst met de moorden die Jack the Ripper honderden jaren geleden heeft gepleegd in Londen. Aan het eind van de thriller zijn er nog opvallende theorieën opgenomen rondom de Jack the Ripper moorden.
Zielsgeheim is een spannende thriller die draait om de jonge Lacey Flint, die na een korte carrière in het leger al weer een tijdje bij de London Metropolitian Police werkt. Lacey houdt zich officieel bezig met de slachtoffers van seksueel geweld, met name loverboys. Ze heeft een fascinatie voor de seriemoordenaar Jack the Ripper, zelf heeft ze nog nooit aan een moordonderzoek mee gewerkt maar dat verandert als er een vrouw in haar armen sterft. Ze is getuige en medewerker van de afdeling Zware Misdrijven, een combinatie die in twijfel wordt getrokken, niet in het laatst door haar collega Mark Joesbury. Hun relatie wordt niet geheel duidelijk, het lijkt een beetje op een kat en muisspelletje.
Via een journaliste komt er een brief boven water waarin een verwijzing staat naar Jack the Ripper en Lacey. Lacey weet als geen ander dat er nog meer slachtoffers gaan vallen. Zal Lacey ook tot de slachtoffers gaan behoren? Het duurt vrij lang voordat je weet welke rol Lacey speelt en of deze rol ook zuiver is, zelf twijfel ik daar nog steeds aan. Is Lacey volkomen te vertrouwen? Het wordt wel duidelijk dat het verleden van Lacey een grote rol speelt in haar werk als medewerker van de LMP. Ondertussen blijven er slachtoffers vallen
Het thema van misbruik en loverboys wordt mooi uitgewerkt en goed verweven met het thema Jack the Ripper. Dit boek heb ik met erg veel plezier gelezen en ik heb ergens gelezen dat er mogelijk een vervolg op Zielsgeheim komt, dat zou geweldig zijn. een echte aanrader!