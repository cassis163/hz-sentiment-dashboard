Het nooit geplande vervolg op de 100-jarige man die uit het raam klom en verdween. Hoezo nooit gepland? Het vervolg is gemaakt op speciaal verzoek van Allan, Karlsson, de 100-jarige himself. Hoe zit dat, vraagt u zich af? Nou, dat legt de schrijver Jonas Jonasson zelf wel even uit in het Voorwoord. En daar begon bij mij al het grote genieten. Allan mag dan in de afgelopen 100 jaar al het een en ander hebben meegemaakt (te lezen in terugblikken/mijmeringen over vroeger), maar in dit boek maakt Allan wel heel erg veel mee, reist over de gehele wereld en ontmoet vele bekende mensen zoals Kim Jong-un, Trump en Angela Merkel. En zal het Allan lukken om de wereld te redden? Lees voor uzelf, ik heb in ieder geval van begin tot eind zeer genoten van dit heerlijk humoristische boek!