In dit boek is Roy Grace op zoek naar een man die vrouwen bruut verkracht. In 1997 heeft deze man ook al 5 slachtoffers gemaakt en het ziet er naar uit dat hij na 12 jaar weer opnieuw is begonnen. De Schoenenman, zoals deze verkrachter wordt genoemd, kiest zijn vrouwelijke doelwitten zorgvuldig. Hij selecteert ze op de dure designerschoenen die ze dragen. De aanval die hij vervolgens op hen pleegt wordt zorgvuldig gepland, vaak met behulp van Twitter en Facebook. Is Roy Grace nu wel in staat deze verkrachter te pakken te krijgen?

Peter James is een schrijver met een vlotte, makkelijk leesbare schrijfstijl. Dit boek speelt zich af in 1997 en 2009. Hierdoor gaat met name in het begin van het boek de snelheid er regelmatig uit en is de spanning regelmatig ver te zoeken. Gelukkig is het einde van het boek wel erg spannend en leest dit stuk als de spreekwoordelijke trein.