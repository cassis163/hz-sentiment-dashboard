Broken River van Robert J. Lennon is een psychologische thriller over de verhuizing van een gezin naar het stadje Broken River. Het huis waar het gezin hun intrek zal nemen staat al vele jaren leeg. Waarom?
Jaren geleden zijn een vader en moeder hier in de bossen vermoord en hun dochter van vijf wist te ontkomen. Wat is er met dit meisje gebeurd?
Dat is een vraag waar meer mensen antwoord op willen, waaronder de moeder (Eleanor) en dochter (Irina) uit het nieuwe gezin. Irina gaat via social media op zoek naar het meisje Samantha Geary en Eleanor start haar eigen onderzoek naar de moordzaak jaren geleden. Als Irina denkt dat ze Samantha heeft gevonden doet ze er alles aan om in haar buurt te blijven. Ondertussen duiken er meer mensen uit het verleden op die ook graag willen weten of dit het meisje van jaren geleden is.

De ontwikkelingen in het boek nemen je mee in de gedachten van de ouders (Karl en Eleanor), de gedachten van de dochter (Irina) en in de gedachten van twee personages die iets te maken hebben met de moorden jaren geleden (Joe en Louis).

Sommige stukken worden heel gedetailleerd door Lennon beschreven, maar andere stukken juist weer niet. Hier mist wat balans. Wat wel mooi en plezierig is om te lezen zijn de hoofdstukken speciaal gewijd aan de verschillende personages. In deze hoofdstukken ontstaat er voor de lezer een manier om zich te verbinden met de personages. Om te voelen wat er in hun hoofden om gaat. Het einde van het boek oogt als een gemiste kans en voelt een beetje kort door de bocht. Neemt niet weg dat het verder een boek is wat de lezer zeker na laat denken over de dingen die zich afspelen in het plaatjes 'Broken River'.