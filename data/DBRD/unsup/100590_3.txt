'Ik wilde weten wat het betekent als God zelf ervoor zorgt dat het je tijd nog niet is om te gaan. Dat je door je geloof in Hem zijn kracht ervaart door met Hem in gesprek te gaan en te blijven'.

Deze zin staat opgeschreven in het nawoord van het boek, er is een reden voor dit boek, het heeft een doel dit boek. Dit boek probeert een antwoord te vinden op een belangrijke vraag van de schrijver.

De schrijver hoort, staande bij het herdenkingsmonument ter herinnering aan de omgekomen vissers in Arnemuiden, een bijzonder verhaal over een redding op zee van een overboord geslagen visser.
Als schrijver en als filmmaker wilde zij graag in contact komen met deze visser. Zij wilde dit bijzondere verhaal horen. Het verhaal gaat niet alleen over de gebeurtenissen en de bijzondere redding, nee het verhaal gaar ook over geloof. Deze visser had 'Oog in oog met God gestaan'. Een verhaal dus over God, over geloof en over overleven.

De schrijver is Rooms-katholiek opgevoed en komt in gesprek met een schipper uit de Gereformeerde-gezinde in Nederland. 'Was het mogelijk dat zijn God, die ook mijn God is, mij via het verhaal van deze schipper probeerde duidelijk te maken dat je, wanneer je blijft vasthouden aan je geloof, daarin voldoende kracht vindt om alle tegenslagen in het leven te doorstaan?

Het verhaal is chronologisch van opzet, dit maakt het lezen heel erg eenvoudig en zeer begrijpelijk. Het gezinsleven passeert de revue, vrienden, kennissen en familieleden komen voorbij. Veel mensen mogen vertellen wat zijn hebben meegemaakt toen de visser Hoss overboord sloeg. De onwetendheid en de spanning tijdens de zoektocht. In de levens van de vissers en hun families kwam dit helaas natuurlijk vaker voor maar het blijft altijd spannend.

Uiteraard komt de schipper zelf veel aan het woord. Hij ligt enkele uren in het water, en wordt uiteindelijk gered. Zijn gedachten in deze uren worden allemaal opgetekend. Zijn gesprek met God en zijn gevoelens voor zijn gezin, maar bovenal voor zijn vrouw.

Het is een boek voor Christelijke Nederland, enige Bijbelkennis is gewenst, maar bovenal interesse in dit soort boeken.

Juni 2019
Jos te Velde