Dijkzeul, Lieneke
Dagen van Schaamte.

Pieter Elting, een drukke zakenman, die eigenlijk alleen maar met zichzelf bezig is, wordt in zijn eigen huis ontvoert. Aanvankelijk is het niet duidelijk wat de reden van de ontvoering is, maar dit wordt in de loop van het verhaal steeds duidelijker. Het gaat niet om losgeld, maar heeft te maken met zijn werk.

Het verhaal bestaat eigenlijk uit twee delen. In het eerste deel wordt het verhaal, met name vanuit Pieter vertelt, hij denkt na over zichzelf, zijn leven, maar ook hoe hij kan ontsnappen uit de vernederende en mensonterende situatie waarin is hij beland. Het tweede deel van het verhaal wordt meer verteld vanuit het perspectief van een van de ontvoerders, Emmy. Hierdoor kom je steeds meer te weten over de reden van de ontvoering en de reden van de vernederingen die Pieter moet ondergaan. Zal hij tot inzicht komen?

Het boek heeft een prettige bladspiegel, is vlot geschreven, leest gemakkelijk en stelt op een bijzondere wijze een hedendaags en maatschappelijk probleem aan de kaak. Een boek wat stemt tot nadenken en wellicht kan helpen de discussie over de gezondheidszorg voor ouderen verder aan te scherpen.

Spanning: ***
Plot: ****
Schrijfstijl: ****
Originaliteit: ****
Psychologie: ****

Algemeen ****