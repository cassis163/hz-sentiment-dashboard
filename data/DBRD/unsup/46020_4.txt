Vanaf de eerste bladzijde zat ik middenin het verhaal. Robbie en Emily zijn geweldig samen en je voelt de liefde tussen die twee. Echt heel erg knap gedaan, want hun liefde voelde enorm natuurlijk aan.
Het verhaal zit apart in elkaar. Het bestaat uit 5 delen welke zich allemaal in een ander jaar afspelen. Het eerste deel speelt zich af in 2016, dus de tegenwoordige tijd. In de verdere delen gaan we terug in de tijd, totdat we in 1962 zijn aanbeland. Ik vond deze manier erg vernieuwend. Ik kan me niet herinneren ooit een boek gelezen te hebben gelezen waarin het verhaal terug in de tijd ging. Maar het levert wel extra nieuwsgierigheid voor het einde. Wat is er zo veel jaren terug gebeurd, wat ervoor gezorgd heeft dat Robbie en Emily zo zijn als dat ze in 2016 zijn.
Ik ben uitgeverij de Fontein heel erg dankbaar voor dit boek. Wat een pareltje! Dit verhaal had ik echt voor geen goud willen missen. Robbie en Emily heb ik echt in mijn hart gesloten, wat een geweldige personages.