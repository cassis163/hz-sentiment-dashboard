Ik ben een enorme fan van het (fictionele) Circus! Het is al even geleden dat ik er een bezocht heb, maar de magie in de boeken maakt me altijd blij.
Hierdoor had ik hoge verwachtingen van dit boek. Toen ik begon met lezen had ik nog niet helemaal door hoe duister dit zou worden. Automatisch vergeleek ik het met andere Circus verhalen zoals the night circus en de Greatest Showman film. En hoewel er wat overeenkomsten waren, is dit boek zeker origineel. Hoe meer je leest hoe meer je er achter komt hoe gruwelijk de situatie in dit boek eigenlijk is.
Het was betoverend en verschrikkelijk op hetzelfde moment. Ik kon gewoon niet stoppen met lezen.
Er zitten elementen in die vergelijkbaar zijn met de tweede wereldoorlog of die zelfs (in minder drastische maten) de toekomst zouden kunnen zijn.
Wat ik wel minder vond is dat op sommige momenten de verschillende perspectieven elkaar overlappen, waardoor je dezelfde situatie twee keer leest. Dit voegde niet altijd iets toe. Ook was het liefdesverhaal een beetje 'insta-love' impulsief, zoals wel vaker voorkomt in ya romantiek.

Ik ben betoverd door dit circus en ik raad zeker iedereen aan om dit boek te gaan lezen.