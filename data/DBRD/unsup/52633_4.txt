Klaus Mann, de zoon van de beroemde schrijver Thomas Mann vertelt over zijn leven, hoe hij opgroeit in een gezin dat deel uitmaakt van de elite in München in het begin van de 20ste eeuw.
Net als zijn vader is hij ook een schrijver en voelt zich vaak afgewezen door zijn vader ‘de Tovenaar’. Geïnspireerd door het boek 'Profundis' van Oscar Wilde is Klaus van plan een brief te schrijven aan zijn vader waarin hij deze gevoelens aan zijn vader kan uiten, het wordt echter een roman.

Het hele verhaal is fictie, gebaseerd op bestaande personen en gebeurtenissen, Klaus Mann heeft dit nooit zo geschreven. We zullen nooit weten wat er nu echt is gebeurd en wat niet. Rindert Kromhout weet de familie wel op een zeer geloofwaardige en warme manier neer te zetten, je gaat echt van ze houden en het is moeilijk afscheid te nemen als het boek bijna uit is.
De auteur heeft veel kinderboeken op zijn naam staan en dat merk je, Een Mann is geschreven in een eenvoudige schrijfstijl. Het zal daardoor veel leeftijdsgroepen aanspreken.

Wat mij betreft een aanrader!