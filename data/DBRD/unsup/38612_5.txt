Wat heb ik me moeten beheersen, maar het is gelukt. Iedere dag, slechts één verhaal uit de bundel: Tegenwicht, van Conny Hoogendoorn. Dat valt beslist niet mee hoor, dwing jezelf maar eens, om het boek neer te leggen. Maar het moest. Ieder verhaal verdient het om minstens een dag bij stil te staan.
21 dagen later, heb ik hem uit. Maar het kan niet zo zijn dat het hiermee stopt. Conny moet doorgaan.
Dat de schrijver korte verhalen schrijft is een misvatting. Ze schrijft 'knallers'. Ze sleept je mee, op avontuur, ze laat je beleven wat haar karakters meemaken. Iedere belevenis is een verrijking , een genot, een explosie.
Natuurlijk kende ik een paar story's al van haver tot gort. Het kwam dan ook niet als verrassing. Een echte voorkeur heb ik niet. Een paar heb ik wat minder beleefd, maar niet één verhaal heb ik niet met plezier gelezen.

Conny's 'Tegenwicht' is een echte aanrader om in huis te hebben om er meermaals van te kunnen genieten.