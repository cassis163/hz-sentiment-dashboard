Onweerstaanbaar is het 4de deel van de flight & glory serie. Dit boek gaat over Josh en Ember die we al kennen van deel 1 van deze serie.
In dit deel gaan Josh en Ember eindelijk aan hun leven samen beginnen. Ze besluiten samen te gaan wonen. Eindelijk hoeven ze niet meer te reizen om elkaar te zien maar kunnen ze altijd samen zijn. Helaas komt hier al snel een einde aan als Josh naar Afghanistan wordt gestuurd. En dan beginnen de moeilijkheden pas echt.
Doordat Rebecca Yarros de personages zo uitgebreid omschrijft kun je je goed inleven. Je voelt echt mee met de personages. Door de schrijf stijl is het boek makkelijk te lezen en kun je het verhaal goed volgen.
Als je dit boek gaat lezen moet je er wel voor zorgen dat je genoeg zakdoekjes bij de hand hebt. Bij heel veel stukken heb ik toch een aantal traantjes moeten wegpinken.
Ik vond en een geweldig boek en kan dit boek maar ook zeker de voorgaande delen van deze serie aan iedereen aanraden. Het is een mooie afsluiter voor de serie. Alleen vind ik het jammer dat er nu al een einde komt aan deze serie komt er hadden van mij best nog wel een paar delen mogen volgen.