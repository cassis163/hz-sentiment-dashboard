Anna Fox woont alleen, ze verlaat haar huis in New York bijna nooit. Ze drinkt de hele dag door, kijkt oude films en bespioneert haar buren. In het huis tegenover Anna woont sinds kort een gezin: vader, moeder en tienerzoon. Alles lijkt bij hen perfect, maar op een nacht ziet Anna uit haar raam iets wat ze beter niet had kunnen zien. De twijfel slaat meteen toe: heeft ze het wel goed gezien? Wat is waarheid? Wat is verzonnen? Dreigt er gevaar?

Dit boek is zeker het doorzetten waard! Ik heb beslist op het punt gestaan om het aan de kant te leggen. Het is een vaag verhaal tussen werkelijkheid en fantasie vanuit de vrouwelijke ik vorm geschreven. Net als je begint te denken dat het niet spannend meer is, komen er een paar verrassende wendingen. Wel denk je het hele boek dat de hoofdpersoon knettergek is. Wat niet raar is door de hoeveelheid pillen en drank.
Zelf ben ik ooit in mijn leven door een rouwproces volledig mezelf kwijtgeraakt, juist zonder drank en pillen. Om het zo op te schrijven en te verwoorden, vind ik een knap stukje werk!