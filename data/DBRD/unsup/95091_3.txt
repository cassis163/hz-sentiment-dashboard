Het meisje in het ijs - Robert Bryndza deze hype is veel voorbij gekomen en de cover heeft iets speciaal dat je niet vergeet, Robert Bryndza nieuw in het thrillerlandschap is hier gestart met een nieuwe reeks rond inspecteur Erika Foster.

*Erika Foster, inspecteur komt na een tijd van afwezigheid in het politiebureau van Lewisham Row terecht, afwachtend om een bureau job zet hoofdinspecteur Marsh haar direct als leidinggevende op de moord van Andrea Douglas-Brown dochter van een gerespecteerde zakenman. Het meisje is gevonden onder het ijs. Welke geheimen draagt Andrea mee? En kan Erika met haar verleden wel het hoofd recht houden? Hoe meer Erika zich in het onderzoek vastklampt, hoe meer geheimen boven het water komen drijven.


Een pageturner die voor iedereen toegankelijk is, niet moeilijk of ingewikkeld, de auteur heeft de spanning voor mij alleszins wel opgebouwd. Is het één van de beste thrillers dan knik ik spijtig genoeg nee, toch heb ik genoten en kon ik het boek niet wegleggen met als kers boven de taart een mooi afgerond einde dat ik dan weer niet zag aankomen. Wat mij vooral opviel was de beschrijvingen die nogal zeer gedetailleerd waren en waar je als lezer niet veel mee kon doen. Wat dan weer heel positief was, Erika het hoofdpersonage is moedig en zwemt tegen alle regels in, toch heeft ze angst en verdriet, dit heeft de auteur goed uitgewerkt, wat voor mij het geheel wat realistisch maakt, het moeten niet allemaal superhelden zijn. Een mooi tussendoortje en ik ga zeker de rest van de serie lezen.