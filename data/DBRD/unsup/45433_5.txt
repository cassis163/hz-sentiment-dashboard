Ik heb een vooruitleesexemplaar van dit boek gelezen en echt, deze auteur was me niet bekend maar is bij mij onder de toppers geclasseerd nu.
Dit verhaal is zo goed, goed uitgewerkt, uniek en boeiend geschreven. Je wordt echt in het verhaal 'gezogen'. Het verhaal heeft meerdere pov's. Afwisselend lezen we over Savra en Kostan, die elk vanuit het ik-perspectief schrijven. Verder komen er af en toe nog een paar mensen aan bod, die ik niet noem, wegens spoilers, die paar hoofdstukken zijn in derde persoon-perspectief geschreven, wat het hele verhaal niet te moeilijk maakt. Elk hoofdstuk begint met de naam over wie het gaat en de plaats waar het zich afspeelt, wat echt wel handig is. Dat elk hoofdstuk wisselt van persoon is tevens wel een beetje een minpunt want je wil gewoon liever weten hoe het met de persoon die op dat moment aan bod is verder gaat. Maar omdat het zo'n gevat verhaal is, wordt je gewoon verder meegesleurd en is het niet een groot minpunt dat je dan over een ander persoon verder leest. Alles is mooi uitgewerkt, ik had af en toe echt bewondering voor de auteur voor hoe zij het verhaal gevonden en verwoord heeft. Sommige punten zijn echt goed gevonden. En wacht maar tot je aan de laatste 30 pagina's begint! Ik zat hier met gespannen vingers en tenen van de spanning. Overbodig dus om te zeggen dat dit boek echt wel de moeite waard is en ik niet kan wachten op deel 2.
Carrie's andere serie ga ik ook zeker lezen want hier heeft ze me doen hunkeren naar meer.