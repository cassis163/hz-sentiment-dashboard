Deel 5 van de achtdelige Frieda Klein serie alweer. Dat betekent dat we over de helft zijn van een prachtige boekenserie, deels blij met alle pracht thrillers die deze serie brengt en deels verdrietig dat er nog maar enkele te gaan zijn om te lezen. Denken aan vrijdag is opnieuw weer een sterk geschreven thriller met spannende verhaallijn en ook hier weten ze weer verrassend uit de kast te komen en krijgt de lezer een totaal "andere" Frieda Klein te zien. Ben ik blij dat morgen deel 6 op de deurmat zal vallen, zodat we vanuit dit spannende plot weer verder kunnen lezen.