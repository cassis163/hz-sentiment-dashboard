Het verhaal begint best intrigerend ... Emily zit op de trein. EÃ©n reistas heeft ze bij zich ... het enige dat ze meeneemt. Haar vorige leven wil ze achter zich laten. Op een paar dagen tijd heeft ze een nieuwe woonst, een job en een vriendin.
Die vraag die je je doorheen het boek blijft stellen is : Waarom ? Waarom laat iemand van de ene op de andere dag z'n vrienden en familie, zijn thuis, zijn alles in de steek ?

Zoals reeds gezegd begint het verhaal best wel goed, je nieuwsgierigheid wordt direct gewekt ... maar na een poosje blijf je maar lezen en lezen en kreeg ik een enorm 'Meisje in de trein'-gevoel. Een boek dat mij persoonlijk totaal niet kon bekoren.

Ondanks de vele switches in tijd leest het boek wel vlot, maar Seskis laat de lezer iets te lang wachten met de uiteindelijke clue. De interesse naar het grote Waarom verdwijnt meer en meer. Als je op een bepaald moment beseft dat de schrijfster je in het begin op een dwaalspoor heeft gebracht, dan voel je je inderdaad zoals andere mede-lezers je een beetje bedrogen.

Personages worden niet echt uitgediept, eigenaardige sprongen in de tijd, ... misschien een leuk vlot tussendoortje, maar erg erg spannend vond ik dit alles niet. Alles bij elkaar vond ik het boek 2.5* waard.