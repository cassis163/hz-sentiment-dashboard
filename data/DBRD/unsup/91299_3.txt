Met dit boek en de bijbehorende boekplanner nemen Jolanda en Esther je mee op reis door boekenland. Stap voor stap leggen ze uit wat er allemaal komt kijken voordat jouw boek werkelijk in de winkel ligt.
Ze doen dit aan de hand van waardevolle tips en trucs. Met uiteindelijk doel ervoor te zorgen, dat jouw boek er wél komt. Dat jij je droom kunt verwezenlijken.

De boekplanner en het boek zijn voorzien van kleurrijke en vrolijke foto’s van de auteurs en een aantal mooie natuurfoto’s.

De boekplanner heeft als subtitel: ’52 weken focus op jouw boek!’

De planner is een werkboek vol met tips; hierin kun je per week je schrijffase, je te bereiken doel en focus bijhouden. Na een maand volgt een evaluatie. De planner heeft een handige ringband.

Zowel de planner als het boek geven een duidelijk overzicht van tien afgebakende stappen die nodig zijn om jouw boek te schrijven, promoten en publiceren.

De inhoud van het boek bestaat uit acht delen die overzichtelijk worden weergeven:

Deel 0: Inleiding en planning met onder andere:

Het is belangrijk om te weten wat voor soort boek jij wilt schrijven:
• Businessboek/non-fictie
• Levensverhaal
• Fictie
Deze drie genres worden door het hele boek in de tekstkleuren blauw, groen en rood weergegeven.

Deel 1: Boekplan en schrijfplan met onder andere:

Neem de beslissing dat je je boek gaat schrijven.
• Bepaal je onderwerp
• Bepaal je ideale lezer
• Baken je onderwerp af

Deel 2: Het schrijfproces met onder andere:

Zorg voor een fijne schrijfplek.
• Cursussen en trainingen
• Schrijven zonder begeleiding
• Welke instructies geef je proeflezers

Je kunt een boek alleen schrijven, maar ook hulp inroepen van bijvoorbeeld een schrijfcoach en/of redacteur. Heb je al een uitgever gevonden? Dan kan deze over je schouder meekijken.

Deel 3: Schrijfinspiratie met onder andere:

Waar haal je inspiratie vandaan?
• Hoe voorkom je een writersblock?
• Hoe stimuleer jij je creativiteit?
• Schrijf met je zintuigen

Deel 4: Je mindset

In dit deel geven de auteurs tips en trucs over hoe je het hele boektraject de juiste mindset hebt, zoals bijvoorbeeld:
• Discipline
• Schrijf elke dag
• Waar haal je tijd vandaan om een boek te schrijven?

Deel 5: Boekpromotieplan

Welke stappen zijn er bijvoorbeeld nodig voor je boekpromotie?
• Zichtbaar worden met je boek
• Maak een boekpitch
• Hoe schrijf je een persbericht?

Deel 6: Publiceren

Kies je voor uitgeven in eigen beheer of voor een uitgever?
• Kies de uitgeefvorm
• Stuur een perfect manuscript naar een of meerdere uitgevers
• Het schrijven van een synopsis

Als je je manuscript naar een uitgever stuurt hoort hier een begeleidende brief en Synopsis bij. Dit is een korte samenvatting van jouw boek.

Deel 7: Boek en bedrijf

Hoe kun jij je boek inzetten voor je bedrijf?
• Wat is het einddoel van jouw boek?
• Boek en training
• Tien redenen om een boek voor je bedrijf te schrijven

Wil je je lezers echt raken en jouw boodschap uitdragen? Schrijf dan vanuit je hart. Schrijven komt van binnenuit en dat wil je je lezer laten voelen in jouw verhaal. De lezer zal dan herkenning en erkenning voelen.
Neem de tijd voor het schrijven van je boek, juist als het even niet lukt. Schrijf elke dag een beetje.

Enkele tips over omgaan met negatieve kritiek op je boek.
• Reageer niet op een negatieve recensie in het openbaar
• Reageer inhoudelijk en haal alle emotie eruit
• Lees alle positieve reacties en recensies over jouw boek

Wil je je boek in eigen beheer uitgeven of via een uitgever? Als je dit via een uitgever doet, bedenk dan welke vragen je hebt aan de uitgever, voordat je je contract tekent. Denk hierbij bijvoorbeeld aan:
• Welke ondersteuning biedt de uitgever jou?
• Welke invloed heb jij?
• Wie is de redacteur?

Het is echter ondoenlijk om in slechts honderdachtendertig bladzijden het hele proces te beschrijven van de totstandkoming van jouw boek tot de lancering. Iedere auteur kan ergens tegen aanlopen dat niet in dit boek beschreven staat, omdat situaties kunnen verschillen.

De planner is een handig, nuttig hulpmiddel dat houvast geeft. De tips zijn gemakkelijk toepasbaar en stimulerend. Voor de (beginnende schrijver) is deze het belangrijkste.

In het boek kun je alles nog eens rustig nalezen. De meest voorkomende vragen worden beantwoord, zowel voor de auteur als een beginnende schrijfcoach.

Het blijft echter een boek met informatie, die je ook op internet kunt vinden. Het grote voordeel is wel, dat het nu in één boek is samengevat met handige links naar websites en een checklist die je kunt downloaden. En ook niet onbelangrijk: je hoeft je niet af te vragen, waar je aan moet denken als je jouw boek wilt uitgeven.

Jolanda en Esther hebben enthousiast een begrijpelijk, helder en waardevol boek en planner geschreven voor eenieder, die zijn verhaal wil schrijven en met de buitenwereld wil delen.

Wat zijn jouw redenen om een boek te willen schrijven?