De man op de cover komt rustgevend over, hij zit duidelijk in zijn eigen wereldje waarbij hij ondertussen geniet van een sigaret. De titel maakt nieuwsgierig. Je gaat je afvragen hoe de auteur op het getal 258.175 is gekomen. Zou de vader elke sigaret die hij rookte hebben opgeschreven om een of andere reden of is het een wilde gok? We moeten overigens dit boek in het tijdsbeeld bekijken. Het gaat over een periode waarin het niet bekend was dat roken slecht voor je gezondheid was, dat velen dus rookten en als je niet rookte, je dan raar aangekeken werd. Heden ten dage weet men dat roken niet gezond is en je er dus beter niet aan kan beginnen.
Het is een heel interessant verhaal waarbij de opmerking van iemand die de vader van de auteur heeft gekend als een rode draad door het boek loopt. Af en toe wordt die vraag gesteld en gekeken of het wel strookt met de werkelijkheid. Je zal geduld moeten hebben, want het antwoord krijg je pas aan het eind. Het is het levensverhaal van Fons Hunfeld. Je maakt eerst kennis met zijn grootouders, wat ze deden en hoe ze elkaar hebben ontmoet zodat je een idee hebt uit wat voor nest Fons kwam. Daarna leer je hem en zijn familie en later zijn gezin kennen. Je komt erachter hoe zijn jeugd was, wie hem aan het roken heeft gebracht en waarom, hoe hij als student was, hoe het kwam dat hij uiteindelijk naar kamp Amersfoort en later naar Zwolle moest en hoe hij dat heeft weten te overleven, wat hij na de oorlog deed, hoe hij zijn vrouw heeft leren kennen. Aan het eind heb je het gevoel dat je hem persoonlijk hebt gekend.
Het is tevens een mooi stukje tijdsbeeld van de eerste helft van de vorige eeuw waarin je ziet hoe alles veranderd, hoe men met het geloof omging, hoe men steeds vrijer werd, naar welke muziek men luisterde, wat men in de vrije tijd deed, hoe het in de katholieke kerk ging.
Het is ook een stukje geschiedenis van Utrecht waarbij je leest hoe de stad steeds groter wordt, waar bedrijven als Douwe Egberts zich vestigen, hoe de huizen uiteindelijk ook moderner werden, hoe de armen en de rijken aan het begin van de vorige eeuw op elkaar reageren.
De foto's maken het boek compleet, je krijgt een beter beeld van de familie Hunfeld.
Kortom; hou je van biografieÃ«n, dan is dit boek een echte aanrader.

Lees verder op https://surfingann.blogspot.nl/2017/12/waarom-mijn-vader-258175-sigaretten.html.