Als Star Wars en Matrix fan, vraag ik me af en toe wel eens af hoe realistisch sommige scenes of zelfs heel de verhaallijn is.
Dit boek geeft een antwoord. Ieder hoofdstuk start met een korte scene uit een film en dat wordt nadien op wetenschappelijke wijze uitgelegd. Het is geen gemakkelijk boek want er komt heel wat fysica en astronomie aan te pas, maar iedereen die niet vies is van quantummechanica, de relativiteitstheorie, wormgaten en aliens, drones en cyborgs, kan van dit boek genieten.
Achteraan staat ook nog een mooi lijstje sf films die in het boek voorkomen of die de moeite van het vermelden waard zijn.