Sylvie is een bekend persoon van de Belgische radio. Sylvie M heet ze, en iedereen kent haar. Haar dochtertje wordt ‘s -nachts belaagd door angstige momenten. Ze zegt dat oma bij haar op bezoek komt en dat vind ze eigenlijk wel leuk. Maar toch is het soms eng 's-nachts in het donker..en het kraakt. Sylvie denkt daar het mijne van. Haar moeder is meer dan 20 jaar overleden en het lijkt erop dat haar dochter Josje het zich allemaal inbeeldt.

Om het gedrag van Josje beter te snappen maakt Sylvie een afspraak met Kathleen, zij is psychologe. Mogelijk kan zij er iets meer over zeggen. Maar Kathleen heeft zo haar eigen privé-beslommeringen. Als Sylvie op haar werk zit, midden in een radio uitzending, belt er iemand die duidelijk meer weet van Sylvie. Tenminste dat laat de beller zo doorschemeren. Sylvie raakt van slag en bespreekt het met haar zus Xanne. Daarna gebeuren er nog meer bijzondere gebeurtenissen, Josje ziet niet alleen oma bij haar bed ’s-nachts, waar is de kat gebleven? En en wat is er met opa? Hij krijgt steeds rare telefoontjes.
>Je leest het allemaal in dit mooie boek “Kwijt’ van Anja Feliers.

Schrijfster Anja Feliers heeft met haar mooie schrijfstijl een prachtig boek geschreven. Vanuit verschillende personen en in 3e persoon, wordt een heel mooi verhaal neergezet. Zo lezen we over Silvie, met haar dochtertje Josje die steeds de overleden oma ziet verschijnen aan haar bed. De psychologe Kathleen die Sylvie graag wil helpen, maar ook zo haar eigen zaakjes moet opknappen gezien haar prive-zaken niet op rolletjes lopen, want wie zal ze kiezen Lucas ..of toch die andere man? Dan heeft Xanne ook een deel, dat is de zus van Sylvie. Ook die zit met een aantal raadsels uit het verleden.

In duidelijke taal, mooie schrijfwijze en in opbouwende spanning wordt hier een mooi verhaal neergezet. Dat prachtig uitmondt in een spannend en prachtig einde.

De elementen:
De titel "kwijt"slaat eigenlijk op het feit dat de hoofdpersoon Sylvia jaren geleden haar moeder is kwijtgeraakt. Maar ook andere personen raken iemand kwijt in dit boek. De cover past prachtig bij het verhaal. Met wat fantasie zie ik een vrouw in blauw water. .maar het mooie is, dat je hier ook de hoofdpersoon Sylvie in kan zien, die verder zakt in haar bedenkingen en twijfels over het verleden.

Het verhaal is van uit verschillende perspectieven geschreven. Dit is even wennen, maar eenmaal aan het lezen zweept het verhaal je zo op naar een next level, van opbouwende spanning en raadselachtige gebeurtenissen. Het verhaal houd je helemaal in zijn greep. Het is prettig te lezen en heeft duidelijke personages, die duidelijk en helder worden omschreven. Al zie je sommige dingen wel een beetje aankomen, is het toch een verrassend plot.

De schrijfster
De boeken van Anja Feliers heb ik hiervoor nog niet mogen lezen. Deze heeft mij erg positief verrast. Thema’s zoals vriendschap en verdriet, verlies en hervinden komen voorbij. Prachtig!
Anja Feliers (geboren 31 augustus 1971, te Bilsen). Op zeven jarige leeftijd ontdekte ze de magie van het lezen van boeken. Toen ze elf was stierf haar moeder. Een nare periode volgde. Ze beloofde zichzelf hier ooit een boek van te schrijven. Feliers volgde een bacheloropleiding Nederlands te Hasselt. Haar debuutroman, Donkere kamers, ontstond toen ze een roman schreef over de ziekte en het overlijden van haar moeder De eerste versie was echter te persoonlijk voor uitgave en de schrijfster herwerkte het tot een fictief verhaal. “Donkere kamers” werd in 2004 gepubliceerd door Standaard Uitgeverij.
Anja Feliers is gehuwd en moeder van twee kinderen, .schrijft zowel romans voor volwassenen als jeugdboeken. Haar debuut als thrillerauteur, Verleid me, behaalde in 2011 de derde plaats bij de Crimezone Thriller Awards.



Waardering: dit mooie boek krijgt van mij 4 sterren!

Originaliteit: 4,0
Verhaallijn: 3,5
Spanning: 4,0
plot/ Clou: 4
Einde: 4


Meer boeken rond Kathleen Verlinden:

* Hou van mij!
* Laat me los
* Vergeef me niet
* Vergeef me
* Zuur