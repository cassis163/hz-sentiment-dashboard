Dean Koontz behoeft geen introductie meer, het is een absolute topper in zijn genre. Toch had ik enige reserves toen ik de lectuur van deze titel aanvatten, vooral omdat deze al dateert van eind jaren '70 en het onderwerp, de gedragsbeînvloeding door verborgen verleiders, wellicht ver geëvolueerd is de afgelopen 20 jaar. Toch bleek dit maar een vooroordeel. Wat waarschijnlijk ten tijde van het verschijnen mastodonten van computers waren, kan de lezer van nu moeiteloos vervangen door moderne apparatuur zonder dat het verhaal daar onder gaat lijden. En de spanning is vanaf het begin aanwezig. Vooral het contrast tussen de technologie en de manipulatie van de 'bad guys' en de bijna machteloosheid van het simpele dorpje maken dit een heel beklijvend boek. Of zou Koontz er in geslaagd zijn verborgen verleiders in te planten?