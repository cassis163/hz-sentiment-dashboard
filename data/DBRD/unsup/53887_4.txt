Een prachtige weergave van het leven in een kleine gemeenschap. Het verhaal speelt zich af in een klein dorp in IJsland. De schrijver weet de natuur en de seizoenen zo te omschrijven alsof je er werkelijk bent. De zon, de regen, kou en duisternis geven het leven weer. De bewoners vechten tegen eenzaamheid en menselijk verlangen om geluk en bevrediging te vinden. Op zoek naar avontuur, de wereld willen vergroten, sommigen ontvluchten en anderen vinden geluk en acceptatie van het leven in de kleine wereld waarin ze zich bevinden. De hardheid van het noodlot, het leven en de dood weet de schrijver op zo'n manier te vertellen dat het voor een tere ziel te behappen is zonder de realiteit te verliezen. Ik heb erg genoten van dit verhaal en ben nieuwsgierig naar andere boeken van deze schrijver.