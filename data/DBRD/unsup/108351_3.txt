Ik heb met veel plezier het boek Heksengebroed van Margaret Atwood gelezen. De kaft vind ik geweldig. Lekker donker en mysterieus. De titel kan misleidend werken. Er komen geen heksen in voor. Omdat ik de verhalen van William Shakespeare wel ken, maar absoluut geen kenner ben, kwam ik er in het boek pas achter dat dit een soort scheldwoord was in de tijd van William Shakespeare.

Het begin was even moeilijk om doorheen te komen, maar na een aantal hoofdstukken las het heerlijk weg. Geen pageturner, maar zeker een boek dat de moeite waard is om uit te lezen.

De hoofdpersoon Felix is artistiek leider van een theaterfestival. Hij is bezig een productie van De Storm. De dochter van Felix is overleden, waardoor hij niet meer dezelfde is als voorheen. Hij raakt uiteindelijk zijn baan kwijt.

Felix vertrekt, hij vindt een krot waar hij zijn intrek neemt. Hij gaat hier wonen. Neemt een andere naam aan. Hij woont er echter niet ´alleen´ maar samen met zijn denkbeeldige overleden dochter die daar ´opgroeit´.

Na jaren gaat Felix een baan zoeken en vind er een als in een gevangenis. Daar gaat hij toneelstukken opvoeren met de gedetineerde als acteurs.

Hij maakt voorstellingen van William Shakespeare. Na een aantal jaren krijgt hij de kans wraak te nemen op degene die hem destijds heeft ontslagen.

Dat jaar stort hij zich wederom op de voorstelling De Storm. Je gaat kennismaken met het toneelstuk. De rollen worden ontleed en verdeeld onder de gedetineerde. De vraag is of Felix zijn wraak gaat krijgen en als hij deze krijgt dit het gewenste resultaat heeft.