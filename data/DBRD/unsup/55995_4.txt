Afgelopen jaar heb ik voor mijn opleiding onderzoek gedaan naar culturele verschillen binnen een school. De leerling die ik had uitgekozen kwam eind jaren negentig als vluchteling uit Soedan, om precies te zijn uit Karthoum. Overigens niet te vergelijken met het verhaal van de Lost-Boys en de verschrikkelijke gebeurtenissen die zich jarenlang hebben afgespeeld in Zuid-Soedan.
Ik vond het boek zeer leerzaam en informatief. Ik ben nog veel meer te weten gekomen over de ingewikkelde geschiedenis van dit verscheurde land. En deze info is op een bijzondere manier verpakt, namelijk vanuit het gezichtspunt van een van de vluchtelingen en vanuit verschillend tijdsperspectief. Erg goed uitgewerkt en het zorgt er voor dat het nooit saai wordt.