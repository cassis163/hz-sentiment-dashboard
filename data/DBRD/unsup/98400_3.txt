Ik vond dit een mooi verhaal met interessante personages en een mooie verhaallijn. Wel raad ik aan om eerst deel 1 te lezen (ook een heel mooi boek). De achtergronden zullen dan iets duidelijker zijn.
 
Olivier werkt als Master Sommelier in het sterrenrestaurant van zijn ouders, maar zijn vader doet iets dat het restaurant schade berokkent. Ze krijgen ruzie en daarmee raakt Olivier zijn baan kwijt.
Fee staat op het punt om te trouwen, als ze besluit weg te vluchten. Ze belandt in het restaurant van Olivier en samen gaan Olivier en Fee op roadtrip: Olivier gaat op zoek naar iemand die zijn restaurant kan redden en Fee heeft haar eigen redenen.
 
Oliviers perspectief lezen we vanuit het heden en met hem ga je meeleven. Zijn moeder is overleden en het restaurant is heel belangrijk voor hem. Hij wil dingen uit het verleden rechtzetten en zijn restaurant redden. Hierin maakt hij een mooie persoonlijke groeit door.
 
Het perspectief van Fee zijn herinneringen uit het verleden. Steeds ga je als lezer een stapje terug naar wat er met Fee is gebeurd. Ik vind dit heel mooi gedaan, maar het blijft allemaal net iets te wazig en mysterieus tot dichtbij het einde. Dan wordt haar personage pas geloofwaardig en duidelijk.
 
Kate Paris heeft een langzame, maar beeldende schrijfstijl. Het boek leest prettig en Kate Paris heeft het restaurantwereldje en het klimmerswereldje mooi uitgebeeld. Het lijkt allemaal heel echt.