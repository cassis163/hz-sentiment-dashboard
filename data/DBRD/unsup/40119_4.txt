Het boek beschrijft het verhoor van Ragna Riegel door Konrad Sejer. Waarom zij opgepakt is, is niet duidelijk. Je weet alleen dat ze iets afschuwelijks gedaan heeft.
Het verhaal van Ragna aan Konrad en haar gedachten daarbij vormen het boek
Vanuit de verhoorkamer neemt Ragna je mee terug in de tijd, naar haar huis, haar werk, haar leven en de mensen die daarin een rol spelen.

De grote vragen voor de lezer zijn wat Ragna gedaan heeft en wie haar de dreigbrieven gestuurd heeft. Verdachten genoeg!

Al lezende bouw je een band op met de verdachte, een verdachte die slechts kan fluisteren.
Ragna, die zichzelf nogal waardeloos vindt, laat een diepe indruk achter.

De Fluisteraar wordt aangemerkt als een literaire thriller, maar zou evengoed het label psychologische thriller kunnen dragen.

De cover past mooi bij de covers van de eerdere delen uit de serie.

http://leesdan.blogspot.nl/2017/03/de-fluisteraar-konrad-sejer-13-karin.html