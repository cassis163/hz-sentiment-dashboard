Inhoud
Robert Walter is burgemeester van Amsterdam. Hij is getrouwd met een buitenlandse vrouw die hij aanspreekt met de Nederlandse naam Sylvia. Ze hebben samen een dochter Diana.
Op de nieuwjaarsreceptie van de gemeente neemt Robert waar dat zijn vrouw een gezellig onderonsje heeft met een wethouder. Robert wordt achterdochtig en denkt dat zijn vrouw een verhouding heeft met deze wethouder. Hij wordt hierop alert en probeert er achter te komen of zijn vermoedens juist zijn.
De ouders van Robert zijn al dik in de negentig en spelen met de gedachten om het leven te beÃ«indigen omdat ze naar hun mening een goed leven geleid hebben en ze willen niet dat de naaste familie hun ziet aftakelen.
Op een dag moet Robert een interview geven aan een journalist en wordt geconfronteerd met foto's van een demonstratie waar een agent ernstig mishandeld is. De journalist verdenkt Robert van betrokkenheid en confronteert hem hiermee.
Op een dag is Sylvia met haar broer verdwenen naar haar geboorte land. Zal ze nog terugkomen?
Burgemeester Robert Walter raakt zo verstrikt in allerlei spanningen en angstgevoelens. Zou hij de waarheid en zijn angstvermoedens kunnen overwinnen?

Persoonlijke leeservaring
Eerlijk gezegd heb ik met het lezen van dit boek een uitstapje gemaakt naar een ander genre. Ik lees normaal vooral veel thrillers, fantasy, young adult of waar gebeurde verhalen. Nu dus een uitstapje naar Literaire Romans. Dit boek heeft me vooral nieuwsgierig gemaakt omdat ik al zoveel positieve recensies over het werk van Herman Koch heb gelezen dat het naar mijn idee tijd werd om er zelf kennis mee te maken.
Ik vond het boek makkelijk weg lezen. De omgeving waarin het zich afspeelt en de situaties waarin de hoofdpersoon verkeerd worden helder en duidelijk uiteen gezet waardoor je je goed kunt verplaatsen in het verhaal. Wel vond ik er weinig echte actie of spanning in zitten, wellicht omdat ik vooral gewend ben andere genres te lezen. Hoe dan ook heb ik dit uitstapje naar de Literaire roman als positief ervaren en wil het boek dan ook waarderen met 3,5 sterren op de schaal van 1 tot 5.

Over het boek
Het verhaal wordt verteld vanuit de ogen en beleving van burgemeester Robert Walter. Hetgeen hij meemaakt wordt goed uiteen gezet. Je krijgt een duidelijk beeld van zijn gedachten omtrent de gebeurtenissen en de omgeving waarin het zich afspeelt. De schrijfstijl is soepel, je ervaart je als het ware in het leven van Robert. De verhaallijn is goed uiteengezet en de personages zijn goed uitgewerkt.