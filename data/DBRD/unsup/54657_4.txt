In dit laatste deel van de trilogie volgen we vooral Jacob en Emma. Er is genoeg actie, veel te beleven en Riggs weet zelfs nog een aantal nieuwe interessante karakters op te voeren. Voor mijn gevoel is er over de eindstrijd wat minder lang nagedacht en wordt het allemaal nogal makkelijk opgelost. Zo ontstaat eigenlijk meer een sprookje dan een fantasyverhaal. Geen verrassende plots in dit boek.

En dan die bevreemdende foto's ... die vond ik in de eerste twee delen echt een mooie toevoeging op het verhaal. Dat zijn ze nog steeds, maar in dit derde deel krijg je veel meer het gevoel dat het verhaal om de foto's heen geschreven is. Da's jammer ... vooral in de tweede helft van het boek kreeg ik de indruk dat Riggs regelmatig heeft gedacht: 'wat moet ik nu weer verzinnen om naar de volgende foto te komen?'.
Maar goed: da's mijn gevoel en iets wat bij de eerste twee delen geen enkele keer bij me is opgekomen.

Al met al een leuke serie om te lezen.