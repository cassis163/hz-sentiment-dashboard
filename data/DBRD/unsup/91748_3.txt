Dit boek heb ik gelezen voor de thrillerleesclub op Hebban.nl.
Het is het debuut van Vera Lundi. Van haar is op internet weinig te vinden.
Het verhaal gaat over Monica Peters, moeder van twee meiden van 13 en 11 jaar. Haar man Roy is acht jaar geleden zinloos vermoord. Ze is doorgegaan met leven maar de woede die ze heeft jegens de dader is er nog steeds. Ze heeft maar één doel en dat is hem laten lijden voor hetgeen hij gedaan heeft. Om dit te bereiken en haar daden te rechtvaardigen, raakt ze verstrikt in een web van leugens. Ze moet doorgaan. Er is geen weg terug….
Het boek begint met een spannende proloog en de hoofdstukken daarna gaan over het leven van de dader in de gevangenis. Als hij vrij gekomen is, gaat het voornamelijk over Monica, die er alles aan doet hem te straffen. Ze is erg naïef, ze handelt puur uit emotie en dus vaak onbezonnen. Je kan geen hoogte van haar krijgen, het enig dat je zeker weet is dat ze op wraak uit is. Ik voel geen sympathie voor haar, met al dat gelieg tegen haar kinderen Wel heb ik sympathie voor Patrick. Hij heeft zoveel meegemaakt in zijn leven, je kan je zo goed indenken dat hij doet zoals hij doet. Zijn karakter maakt de grootste verandering mee in het verhaal.
Het verhaal leest vlot omdat het korte hoofdstukken zijn en een groot lettertype. Het is in chronologische volgorde en wordt verteld in de tegenwoordige tijd. Persoonlijk vind dit wel fijn lezen. De schrijfstijl is te vergelijken met die van een Young Adult.
Er zitten naar mijn idee te weinig momenten in dat je echt op het puntje van je stoel zit.. de spannende stukken zijn te weinig uitgediept, de nadruk ligt nu meer op hoe Monica handelt.
De opbouw naar het plot is goed, ik had al tijdens het lezen een idee hoe het zou aflopen. De laatste twee hoofdstukken hebben ineens de langverwachte spannende plotwending. Toch niet helemaal voorspelbaar dus.
Het is een leuk boek voor tussendoor ,maar geen superspannende, bloedstollende thriller zoals de achterflap laat lijken.
De cover vind ik wel passen bij het verhaal.
3 sterren.