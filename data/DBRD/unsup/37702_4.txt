Deel 1 zoet verlangen.

Ivy, een jonge vrouw met kennis van zaken over wijnen. Afgestudeerd als sommelier. Zij heeft een heel goed ontwikkeld reukvermogen en kan geblinddoekt wijnen ruiken, proeven en benoemen. Dat is een spel wat zij speelt op haar werk. Een nachtclub, de eigenaar is een vriend.

Tot zover alles duidelijk. Het boek echter gaat, in schuingedrukte letters, soms terug naar het verleden. Er is iets gebeurd in het leven van Ivy, die tijdens haar studietijd bevriend was met Olivier en Line. De drie leken onafscheidelijk, maar schijn bedriegt.

In het heden gaat Ivy, op uitnodiging, werken bij een gerenommeerd hotel/restaurant.
Gerund door mevrouw Ford, samen met zoon Alexander.

Het verhaal is geschreven in vlotte zinnen en leest heel makkelijk. Af en toe spat de erotiek van de bladzijden af, want Alexander is, behalve directielid, ook een gepassioneerde minnaar.
Het is leuk om, goed verweven in het verhaal, kennis te maken met het sommelierschap.

Ivy komt in het verhaal wat mysterieus over, maar de familie Ford laat ook niet het achterste van hun tong zien. En daar zal Ivy nog een behoorlijke dobber aan krijgen.
Dit debuut smaakte naar meer en het opvolgende deel, Volle overgave, zal je snel hierna willen lezen.

Deel 2.
Ivy is op weg naar Frankrijk, haar ouderlijk huis is de plek, waar zij nu na haar vlucht uit Hotel Ford naar toe wordt getrokken.
Wat voor plannen Line ook heeft. Ze is er klaar mee en Alexander moet ze maar snel vergeten of.......................

Ook in dit deel is er een fijne balans tussen verhaal en erotiek. Dit deel krijgt meer diepgang en is net als het eerste deel fijn om te lezen. De zinnen zijn kort en het taalgebruik is vlot.

Later blijkt het "geheim" van Ivy niet meer zo geheim te zijn en wat hebben Olivier en Line toe te voegen aan het verhaal?