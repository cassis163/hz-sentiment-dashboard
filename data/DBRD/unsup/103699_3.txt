Als je van historische fictie houdt, met een vleugje spanning en mystiek, dan is Het verloren Labyrinth zeker de moeite waard. Al is het einde me iets te 'netjes' en het laatste hoofdstuk had wat mij betreft niet geschreven te hoeven worden. Laat nog maar iets aan de verbeelding van de lezer over...

Omdat ik recent de Ariège, Carcassonne en het deel van de Pyreneeën waar een deel van het verhaal zich afspeelt bezocht, leek het me leuk om het boek opnieuw te lezen. Toch weer wonderlijk om te ervaren hoe je leeservaring met de jaren kan veranderen. In mijn hoofd heb ik dit boek namelijk verward met een totaal ander verhaal. Geen flauw idee welk, maar deze ervaring toont wel de kracht van verhalen: iedereen maakt er zijn of haar eigen versie van! Elk verhaal kan meerdere versies in zich dragen.