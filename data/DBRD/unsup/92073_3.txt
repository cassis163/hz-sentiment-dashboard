Al van kleins af aan had auteur Liesbeth Jochemsen een voorliefde voor sprookjes, De voor mijn leeftijdscategorie lezers zo bekende sprookjesboeken met een luistercassette werden veelvuldig gelezen. En aangezien ze al van jongs af aan de wens had een boek te schrijven kwamen twee passies van haar samen, toen in 2016 haar eerste boek De Verdwenen Prinses van Geografie verscheen.

In 2017 verscheen een tweede sprookje van haar hand. Een vervolg op haar eerste boek, maar wat uitstekend los te lezen is... Een soort van twisted fairy tale waarin onder andere De Gelaarsde Kat, Vrouw Hollle en Repelsteeltje (het goud spinnen) samen komen, maar vooral een sprookje voor volwassenen.

Vrouw Holle wordt met zekere regelmaat lastig gevallen door Felix. Ze is het zat en besluit hem te betoveren. Zo ontstaat de Gelaarsde Kat. Een betovering die pas verbroken kan worden wanneer iemand zegt van hem te houden... Met het tot leven komen van de Gelaarsde Kat ontstaan geruchten over het koningshuis en probeert een zekere Malle Fidus het volk in opstand te laten komen, in ruil voor goud. Er volgt een klopjacht op het koningshuis, waarbij Prins Hamlet een steeds grotere en legubere rol speelt.... De grote vragen zijn; Komt het volk in opstand? Kan Prins Hamlet ongestoord zijn gang blijven gaan? En wordt de betovering van Felix verbroken?

Met de verwachting van een twisted fairy tale lag een sprookjesachtig verhaal voor mij in de verwachting. Niets bleek minder waar... Het verhaal is mijn inziens een beetje te veel twisted... Personages komen samen en nemen elkaars krachten her en der over. Er zaten te veel loze/ saaie momenten in het boek, wat het moeilijk maakte om echt in het verhaal te komen. Helemaal doordat verhaallijnen en alom bekende sprookjes met elkaar gemixt zijn.

De harde toon in sommige scenes van dit sprookje voor volwassenen vond ik schrikbarend. Zaken zoals verkrachting zorgen voor een negatieve toon bij het lezen van dit boek. Helemaal omdat ik de relevantie en het nut van dergelijke uitgevoerde en gedetaileerde scenes mis.

Waar ik een twisted fairy tale verwachtte, kwam ik terecht in een snoeihard sprookje voor volwassenen, wat naar mijn mening niet echt meer een sprookje genoemd kan worden.