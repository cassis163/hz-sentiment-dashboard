In Boy21 heeft Finley (14 jaar) geen onbezorgd leven, hij woont in een onveilige buurt in Philidelphia, USA, en zorgt, samen met zijn vader, die heel veel moet werken om het hoofd boven water te houden, voor zijn opa. Finley's opa is lichamelijk gehandicapt en aan de drank. Finley redt zich ogenschijnlijk, doordat hij naar school gaat, en verder iedere vrije minuutaan het basketballen is, samen met zijn vriendin Erin. Dit is zijn leven, totdat Coach hem dringend verzoekt bevriend te worden met een nieuwe jongen, Boy21. Deze jongen heeft iets verschrikkelijks meegemaakt, en is tegelijkertijd een superbasketbal talent.
De gebeurtenissen worden vanuit het perspectief van Finley beschreven, dus alles wat hij nog niet weet, weet je als lezer ook niet en het verhaal ontwikkelt zich naarmate het verhaal verdergaat. Aan het eind komen alle eindjes bij elkaar, en wordt je als lezer naar een climax getrokken. Boy21 is lekker vlot geschreven, prettig te lezen, en een ideaal boek om even tussendoor te lezen. Wat mij betreft had het boek dikker mogen zijn, zodat ik nog langer mee had kunnen drijven in de wereld van deze jongen.