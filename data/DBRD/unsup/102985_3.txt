Wat is dat toch, dat schrijvers bij een vrouwelijke hoofdpersoon altijd kiezen voor een stevige vrouw met een traumatisch verleden waar vaak nog een vleugje romantiek aan wordt toegevoegd? In dit boek is dat niet anders.
Dit boek is het tweede deel met Ava van Amstel in de hoofdrol. De persoonlijke verhaallijnen zijn soms wat lastig te volgen als je niet het eerste deel gelezen hebt. Hoewel je naarmate het boek vordert wel steeds meer over het verleden te weten komt. De zaak van het geraamte in de achtertuin is zeker spannend en tot het einde blijft het een verrassing wie de moord gepleegd heeft.
Het verhaal wordt vanuit verschillende personen vertelt. Ava is duidelijk de hoofdpersoon. In cursieve tekst komt ook het vermoorde meisje aan bod en komen we langzaam maar zeker steeds meer over haar te weten. Het motief voor de moord op haar blijft lang een raadsel.
Het boek maakt nieuwsgierig naar hoe het verder gaat met Ava en haar collega Rob.