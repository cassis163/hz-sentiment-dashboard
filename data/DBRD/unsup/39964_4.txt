Tot in de dood is een boek van Debora Elisabeth, met dit boek is ze bekend geworden en ik snap volkomen waarom! Debora is ook de schrijver van ‘gekortwiekt’ en ‘magisch’ .

Het boek gaat over Daan en Roza, ze zijn al sinds de peuterspeelzaal beste vrienden. Stiekem willen ze allebei meer dan vrienden zijn en net op het punt dat hun vriendschap tot iets diepers transformeert, slaat het noodlot toe. Daan en Roza worden slachtoffer van een auto-ongeluk. Het auto-ongeluk heeft ervoor gezorgd dat de deur naar de gave van Daan weer helemaal open staat. Dit zorgt voor waarschuwingen van de gene zijde.

Tot in de dood is het boek ‘vergeef me’ maar dan helemaal binnenstebuiten gekeerd. Zelf heb ik ‘vergeef me’ niet gelezen, dus kan ik over die vergelijking verder geen uitspraak doen.

Het boek is ontzettend meeslepend, de liefde van Daan en Roza is zo sterk en dat spat van de bladzijden af. De gave van Daan zorgt voor een hele goede spanningsfactor in het boek, zelf had ik de achterkant nog niet gelezen en dook ik het boek in. Hierdoor was alles een verrassing en had ik het allemaal nooit aan zien komen. Daardoor had ik nooit zo’n spannende roman verwacht.

Ik snap compleet waarom mensen zeggen dat Debora zichzelf heeft overtroffen, het is een heerlijk boek wat makkelijk wegleest. Ik had hem in een avond uit en wou hem absoluut niet wegleggen, ik wou weten hoe het eindigde en dat is snel gelukt. Ongelooflijk top boek en een aanrader voor iedereen!