Recensie: Vals Alam van Marelle Boersma 01-06-2014
E-boek gekocht bij Bol.com
1. De cover van het boek: Een boek wat ik zo zou pakken in de winkel, het geeft weer waar het overgaat. In ieder geval over een kind. Vals Alarm, als je ex uit is op wraak……….Ik geef de cover een 8
2. Moeder Janna en de vader, Roderick, zijn de ouders van Fleur. Roderick is een bekent advocaat en is getrouwd met Janna. Als er na enkele jaren een kind wordt geboren is Roderick hier niet blij mee. Janna is stapel verliefd op Roderick, maar hij mishandelt haar en zijn dochter als iets hem niet zint. Janna werkt bij een vriend van Roderick, Bram, die een schoonmaakbedrijf runt en heeft daar een goede baan met het vooruitzicht op de functie van onderdirecteur. Janna heeft een beste vriendin Ilse die een zoontje Dennis heeft Ilse vind Roderick een verschrikkelijke man. Wanneer Janna in een flat gaat wonen zit er in het halletje beneden een zwerver, die haar in de gaten houd.

Het verhaal begint met de nu aan alcohol verslaafde Janna die voor de deur van haar ex-man Roderick verhaal komt halen. Roderick heeft Janna gezegd, haar alles af te pakken wat haar lief is en daar gaat het op lijken. Janna is haar huis en baan kwijt en ook Fleur is door de kinderbescherming uit huis geplaatst. Roderick doet de deur niet open en Janna zit op het stoepje voor zijn huis. Zij is zo bedwelmd door de alcohol dat ze in haar onderbewust zijn hoort dat iemand zegt dat ze weg moet gaan en ze weet dat iemand haar mee sleept. Janna komt bij in de bosjes en ze heeft geen idee wat haar is overkomen. Ze sleept zich naar huis en gaat douchen tot dat er op de deur wordt gebonkt en er twee agenten voor staan. Wat is er gebeurd die avond, daar moet ze zien achter te komen. Voor dit alles zag Janna’s leventje er goed uit, leuke baan, mooi huis, huishoudster en geweldige man. Fleur zit op het kinderdagverblijf en als Janna te laat is om haar op te halen neemt haar vriendin Ilse haar mee naar huis. Wanneer Roderick wat vaker weg blijft en niets laat horen, vind Ilse dit niet kunnen en vind dat Janna met hem moet gaan praten. Wanneer Janna thuis komt ziet ze een bord Te Koop in haar tuin staan. Roderick komt thuis om spullen te pakken en zegt dat het huis wordt verkocht en zij iets anders moet zoeken. Het blijt dat hij een ander heeft. Het huis is het eerste wat haar wordt afgepakt.
Janna vlucht steeds verder weg in de drank en mag Fleur steeds minder zien. Fleur zit in een pleeggezin die contact hebben met Roderick. Wanneer Janna door een journaliste wordt aangesproken komt zij via haar bij een groepje vrouwen terecht die haar gaan helpen het onrecht wat haar is aangedaan te bestrijden.

Beredenering: Dit boek heb ik gekozen, omdat het door Marelle Boersma en ik haar boeken erg spannend vind. Ook de verhalen kunnen of zijn echt waar. Ik maakte me vooral boos om het feit dat een vader met een goede baan en vlotte babbel eerder wordt geloofd dat de moeder. Eigenlijk wordt er niet verder gekeken en dit zal in het echt ook wel voorkomen denk ik. Wat me aangreep in het verhaal is de keer dat Janna opbezoek gaat bij haar dochter en die dan vraagt wanneer ze weer bij mama mag wonen. Als een hulpverlener dit hoort, moet er toch een belletje gaan rinkelen lijkt me. Ik ben alleen erg benieuwd hoe mensen aan hun geld komen, alcohol en sigaretten worden vaak gebruikt als troostmiddel en die kosten een hoop geld. Ik kan me niet voorstellen dat je je geld wat je krijgt voor eten daaraan spendeert. De ontknoping was wel wat voorspelbaar, maar ik vind het jammer dat Roderick niet in het zelfde schuitje als Janna komt, maar al eerder van het toneel verdwijnt.

Het verhaal speelt zich af in Utrecht rond 2010.

Oordeel: Ik vond het een erg goed boek. Doordat ik zelf kinderen heb kon ik me ook goed inleven in haar liefde voor haar dochter. De pijn die het zou doen als ze je kind weg zouden halen, ik weet niet of ik net zo sterk als Janna was geweest. Ik vind het een aanrader om te lezen en geef het boek 4,5 ster,een halve ster minder omdat ik het einde al had geraden.