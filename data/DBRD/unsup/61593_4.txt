Ik heb van dit boek genoten, met al zijn geheimen en intriges. Het verhaal begint met het overlijden van oma Charlie. Dochter Alma en kleindochter Dottie geloven niet in een ongelukkige val van de trap. Alles wijst er op dat oma van de trap geduwd is, dat is waar Dottie heilig van overtuigd is en dus vertrekt ze naar Kreta om antwoorden te vinden op al haar vragen. Er gebeuren vreemde dingen op Kreta en wanneer ze iets dichter bij de waarheid komt, voelt ze gelijk ook de bedreigingen. Iemand wil haar er van tegenhouden om de waarheid omtrent alle leugens te ontdekken.

Wie die iemand is en welke rol die persoon speelt, had ik halverwege het boek wel door.
Maar het mocht de pret niet drukken om lekker door te lezen. Jet van Vuuren heeft een prettige schrijfstijl, lekker boeiend en door het hele boek heen een waas van geheimzinnigheid. Ik heb met veel plezier dit boek gelezen, ondanks dat het enigszins voorspelbaar was.