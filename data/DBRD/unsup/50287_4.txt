Roberta, Bobbie voor vrienden, weet ook wel dat het een stomme streek was om verliefd te worden op een getrouwde politicus. Als het schandaal losbarst vlucht ze van Londen naar het Ierse platteland. Daar gaat Bobbie werken als huishoudster bij een chaotische familie die een enorm vervallen kasteel bewoont...

Het boek is alles wat je er niet van verwacht. Het plot lijkt simpel: Bobbie heeft een affair met een politicus, ze besluit een tijdje weg te gaan en de politicus wil haar terug. Dat is wat er in Londen afspeelt. Wanneer Bobbie naar Ierland vertrekt, komt het verhaal pas echt op gang. Het stuk wat zich daar voorafgaand in Londen afspeelt, is eigenlijk een soort van heel lange intro en had wat korter gemogen. Hoe de schrijfster de omgeving omschrijft, de bergen en het kasteel, dat is echt magie. Victoria kan het zo omschrijven dat ik kan zien, voelen en zelfs ruiken wat ze schrijft. Het liefst pak ik nu mijn spullen en vertrek direct naar dat ene kasteel in Ierland. Ook het verhaal wat zich in het kasteel afspeelt is sterk. Ja; sommige stukken zijn voorspelbaar en het boek zit vol clich√©s. Maar het leest heerlijk weg, is luchtig, soms ontroerend en ook vaak grappig.

Conclusie: wil je lekker wegdromen met een boek dat meesleept, ontroert en laat lachen? Dan is dit zeker een aanrader. De manier waarop de setting wordt beschreven, is betoverend. Het is geen complex literair werk, maar het heeft zeker meer diepgang dan een chicklit.