Na al eerder werk van dit schrijversduo te hebben gelezen was ik erg benieuwd naar hun nieuwste en ook deze heeft me weer niet teleurgesteld. Het is een prachtig historisch verhaal dat zich in de middeleeuwen afspeelt. De vijftienjarige Dagna vlucht voor de vikingen maar worden op zee toch overvallen. Pas vijf jaar later spoelt ze aan land, maar ze kan zich niet herinneren wat er gebeurd is. Ze ontmoet Enar, de (bastaard)zoon van een Normandische Graaf, en samen trekken ze verder, om later aan het Engelse hof te belanden. Daar spelen geheimen die om onthulling vragen; geheimen waar zowel Dagna als Enar bij betrokken zijn. Natuurlijk wordt hier regelmatig naar verwezen en je zou denken dat je daardoor alles al kunt raden, maar niets is minder waar. Pas op het einde is daar die twist die het verhaal ineens in een ander context zet - je moet het verhaal dus ook echt tot het einde toe lezen wil je begrijpen wat er echt aan de hand is. Geniaal. Ik heb van het boek genoten en kijk reikhalzend uit naar de nieuwe van De Hoogstraatens!