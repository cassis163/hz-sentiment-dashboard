Helen MacInnes was in de jaren zeventig van de vorige eeuw een geliefd schrijfster. Ze schreef met name spionageromans die te maken hadden met de Koude Oorlog; de tegenstelling tussen Oost en West.
In dit boek maken we kennis met Robert Renwick, die een speciale anti-terrorisme organisatie van de NAVO leidt. Hij neemt het op tegen - met name Duitse - terroristen en jaagt ze door heel Europa op. De climax vindt plaats in Amerika, waarbij de vader van zijn aanstaande vrouw een kwalijke rol speelt.

Enigszins gedateerd, maar zeker voor mensen boven de 45 zeer herkenbaar qua geschiedenis. En MacInnes weet hoe ze spannende boeken moe(s)t schrijven!