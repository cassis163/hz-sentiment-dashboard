Een goed geschreven boek met humor, zelfspot, bemoeienissen, de kijk van de maatschappij, zelfhaat en liefde.
Tatjana schrijft met een ruwe eerlijkheid hoe zij het leven ervaart als dikke vrouw. Ze neemt geen blad voor de mond en bespreekt open en bloot hoe mensen in haar (directe) omgeving op haar lichaam reageren. Het boek zoomt in op het stigma dat dikke vrouwen met zich meedragen zoals dat zij "lui" en "ongezond" zijn. Ze vertelt zelf geen expert te zijn in hoe hiermee om te gaan maar laat mensen meekijken in haar ervaringen, ongevraagde adviezen en ongezouten meningen die ongevraagd worden afgevuurd. Dit boek is een echte eyeopener, het laat zien hoe wij ons als maatschappij laten be√Ønvloeden door social media en hiermee een opgelegde schoonheid standaard waar geen vrouw aan kan voldoen. Ze laat zien dat het droomdoel bereiken niet perse het beloofde geluk met zich meebrengt op een bloed eerlijke manier.