Er staat roman op dit boek, maar ik vind dat het ook zeker spanning heeft in de vorm van een thriller!
Karel en Isabel kennen elkaar van hun werk. Ze werken bij dezelfde uitgeverij. Daar ontdekken dat ze een gezamenlijke passie delen: Wandelen. Ze gaan samen op pad richting de grens van Duitsland en leren elkaar steeds beter kennen. Karel valt als een blok voor haar. Net als hij denkt dat het wel goed zit tussen hun……Gaat het mis. Toch gaan ze nog samen wandelen in Noorwegen. Met zijn viertjes, hij, Isabel en Martin en ook Karel zijn oude wandelvriendin gaat mee. Karel is stik jaloers en krijgt allerlei ideeën in zijn hoofd. Er zou Martin zomaar iets kunnen overkomen,tijdens de tocht door de bergen in Noorwegen, toch? Wat jaloezie allemaal niet te weeg kan brengen. Karel en Martin zijn net twee kemphanen. Maar ergens snap ik Karel toch ook wel. Het zit hem niet mee, met de vrouwen. Dit boek neemt je mee door verschillende emoties. Liefde, passie, haat, jaloezie en wraak. Maar kun je met jezelf leven als je het écht gaat doen? Dat is nu juist de vraag.

Het is niet super spannend, maar wel mooi beschreven.
Korte hoofdstukken. Je kunt echt merken dat de schrijver veel over wandelen afweet.
De titel vond ik apart, maar ik snap nu het effect van de katalysator in dit boek.
De cover vind ik ook goed bij het verhaal passen. Het plot was goed en het boek was snel uit! Het is ook niet zo dik, maar er gebeurt genoeg.
Ik geef het 3 verdiende sterren!