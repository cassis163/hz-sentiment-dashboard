Ik heb Drift gelezen voor de leesclub hier op Hebban en het was een prettige kennismaking met Hofstede. Drift is het verhaal van een vrouwelijke hoofdpersoon die haar man verlaten heeft. In het begin van het boek werd de indruk gewekt dat daar echt een hele concrete aanleiding voor was, het boek geeft langzaamaan antwoord op de vraag waarom de hoofdpersoon wegging.

In het boek wisselen het heden, dagboekstukjes uit het verleden en het fictieve verhaal De Welp (uit een boek geschreven door de hoofdpersoon) zich af. Een bijzondere en prettige structuur, omdat deze drie perspectieven samen het antwoord geven op de vraag die het eerste hoofdstuk oplevert: waarom is de hoofdpersoon bij haar man weg?

Hofstede schrijft bijna poÃ«tische proza, ze is een ster in het bouwen van prachtige zinnen. Een minpunt van het boek is dat er af en toe bijna essayachtige hoofdstukken in voorkomen, waarvan de toegevoegde waarde mij als lezer niet helemaal duidelijk werd. Desondanks heb ik het boek met veel plezier gelezen en zal ik in de toekomst vast nog vaker een boek van deze schrijfster lezen.