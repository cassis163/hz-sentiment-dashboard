Marek Sindelka (1984), een Tsjechische schrijver, die in zijn land als een van de grootste schrijvers wordt gezien, wordt hier ook wel vergeleken met de auteur Arnon Grunberg. Hij schreef dichtbundels, romans en een graphic novel en werd met diverse prijzen bekroond.

Het boek, Anna in kaart gebracht wordt omschreven als een moza√Øekvertelling. In tien hoofdstukken wordt vanuit diverse perspectieven stapje voor stapje in kaart gebracht wie Anna is. Los van elkaar zijn het mooie aparte verhalen, als een mooi scherfje van glas, maar pas als alle hoofdstukken gelezen zijn vormen de glinsterende glasscherven een beschrijving van Anna.
Elk deel, elk hoofdstuk lijkt zijn eigen eigenzinnige schrijfstijl te hebben met afzonderlijke motieven. Sindelka schrijft prachtig, met veelkleurige zinnen, die bol staan van de metaforen. Sommige metaforen worden in een hoofdstuk doorgevoerd tot allegorie.
Zo spreekt de beschrijving van een sneeuwvlok tot de verbeelding en dit geeft weer hoe Anna in elkaar zit en hoe haar omgeving er op mee vibreert.
Het boek is een genot om te lezen door de prachtige schrijfstijl en de structuur van het verhaal nodigt uit tot het opnieuw lezen van het boek om dan, met de kennis van de eerste lezing, de pracht nog meer tot de geest door te laten dringen.