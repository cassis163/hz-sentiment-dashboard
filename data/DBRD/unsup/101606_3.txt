In de voetsporen van de heldin beschrijft Edith de Wit hoe je stap voor stap het verhaal van je eigen leven kunt ontdekken. Dit doet ze aan de hand van allerlei bekende en minder bekende verhalen, zoals verschillende sprookjes, maar ook Belle en het beest, Jane Eyre en de hungergames.

Het boek is als volgt opgebouwd:

Proloog. Een prinses in haar torentje, waarin de situatie incompleet is en alleen door haar zelf kan worden veranderd, je moet het echter wel herkennen.
De uitnodiging. Er doet zich iets nieuws voor in het leven van de heldin, het verhaal kan beginnen.
Weerstand. Dit nieuwe leidt tot weerstand, maar er ontstaat wel een verlangen.
Mentor en Talisman. De mentor geeft goede raad en vaak ook een hulpmiddel (de talisman).
Over de drempel. De heldin komt in een nieuwe wereld.
Het pad der proeven. In die nieuwe wereld wachten mooie dingen, maar ook verschrikkingen.
De verloving met de prins. De inspanningen en beproevingen worden beloond.
Verraad. In het veilige leventje wat nu is ontstaan gebeurt iets waardoor de heldin zelfstandig wordt gemaakt.
In de put. De overgang naar de ontknoping. De heldin moet op zoek naar haar innerlijke kracht.
Dood en wedergeboorte. Hier wordt de schat gevonden. Ze vindt zichzelf.
Terugkeer in de wereld. De heldin moet nu thuiskomen.
Op de troon. De heldin komt terug als complete vrouw en is verbonden met haar eigen vrouwelijke aard.

Dit boek is niet een boek wat ik snel zou kiezen om te lezen, maar al lezende vond ik het wel interessant. Je moet het af en toe wel even wegleggen om er eens over na te denken.
Het is een boek als je echt iets wilt veranderen in je leven en je erachter wilt komen hoe je dat moet doen. Zelf heb ik daar geen behoefte aan, maar iemand anders misschien wel.

Bij het boek kun je op de site van Edith de Wit een werkboek downloaden om op zoek te gaan naar je eigen verhaal en ook een werkboek om je eigen sprookje te schrijven.