Wat heb ik genoten van dit boek. Het is een boek uit een trilogie maar los te lezen. De andere twee delen in deze cyclus Geld en Liefde zijn ook los te lezen. Dit laatste boek, de Vaticaanse vergelding, gaat over het virtuele geld. Geld wat geen geld is. In dit boek staat, net zoals in de andere delen, de Mithras-cultus centraal. De Mithrascultus, met zijn mystieke vormen van astrologie en zonnecultus (Mithras werd wel Sol Invictus, de onoverwinnelijke zon, genoemd), maakte gebruik van donkere, onderaardse, met wierook gevulde ruimten als mysterieuze vergaderruimten en hield initiatierites om nieuwe volgelingen in te wijden in de geheimen van de leer. In dit boek zit het prachtig verweven met een geheim van het Vaticaan, goudreserves, de wereld bank en de maffia. Wie denkt dat het Vaticaan geen politieke spelletjes kent raad ik aan dit boek te lezen. Ook degene die van complot theorieÃ«n houden. Ik vind deze gegevens mooi verweven tot een boek. Je kunt wel merken dat de schrijver ook bekend is met het schrijven van scripts. De Hoofdstukken zijn meestal niet lang en heel duidelijk in welke personages in dat deel verwerkt zijn. Over personages gesproken, ze zijn goed uitgewerkt en aan elkaar gewaagd. Dit onderbouwd de spanningsboog. Het bleef voor mij tot het einde toe spannend ondanks dat ik sommige dingen wel voorzag waren er toch genoeg onverwachte wendingen om het voor mij spannend te houden. De pauselijke nunitius, kardinaal Albertini probeert het leven van de paus veilig te stellen. De kardinaal heeft "banden" met de maffia en Orphus Dei. Er blijken meer onderstromen in het Vaticaan te zijn die zijn baan als nunitius alleen maar moeilijker maken. De paus heeft de goudreserves van het Vaticaan aangesproken. En op die manier probeert hij een wereld oorlog tegen te houden niet wetend dat hij een andere oorlog ontketend. De keuzes die Albertini moet maken zijn soms bijna onmenselijk, en wie is zijn biologische vader?