Ik vond het boek op zich spannend, maar het hoofdpersonage stuitte mij dusdanig tegen de borst dat ik het verhaal daardoor ook minder sterk vond. Een politierechercheur die overgaat tot drugsgebruik dat vind ik nog aannemelijk. Dat niemand dit merkt al wat minder aannemelijk. Haar hele persoonlijke ontwikkeling vind ik dermate ver gaan dat het de geloofwaardigheid van het verhaal aantast.
Desondanks vond ik het boek prettig te lezen. De schrijfstijl nodigt uit naar meer, maar de hoofdpersoon niet. Binnenkort haar andere boeken eens proberen, maar de serie rond Jessica Haider heeft voor mij persoonlijk afgedaan.