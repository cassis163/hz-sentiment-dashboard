Corine Hartman (1964) heeft tot 2005 een eigen reclamebureau gehad waar zij zelf tekstschrijver en vormgever was. Zij schreef meerdere verschillende soorten thrillers o.a. psychologische en ItaliÃ« thrillers. Ze heeft meerdere boek-onderscheidingen op haar naam staan.

Groen licht verteld het verhaal van Susan de Winter die als rechercheur werkt in Doetinchem. Susan is de dochter van Nelleke de Winter die in andere thrillers van Corine Hartman speelt. Samen met Marc Loeven, haar partner rechercheur, moet zij proberen de dader te vinden die zijn slachtoffers vermoord en positioneert in de Achterhoek.
Al snel verdenken ze iemand maar is dit de echte dader?
Tevens is er telkens een hoofdstuk voor het slachtoffer. Wat als je niets meer kunt doen en weet dat je einde nadert? Je kunt er niet meer tegen vechten en dus is berusting het enige wat rest. Die angst, vechtlust en uiteindelijke berusting voel je mee met de personages.
Maar Susan moet niet alleen deze moorden zien op te lossen, ze moet ook proberen met zichzelf in het reine te komen. Wie is ze eigenlijk? Een vraag die beetje bij beetje wordt beantwoord maar uiteindelijk blijven er nog talloze vragen over.
Door het gehele boek is er een onderhuidse spanning aanwezig. Als lezer wordt je meegetrokken in het recherchewerk. De puzzels die de dader achterlaat bij zijn slachtoffers gaan in je hoofd zitten en net als de rechercheurs ga je mee puzzelen en zoeken naar de oplossing.
Telkens wanneer je als lezer denkt te weten wie het heeft gedaan en waarom, komt er een twist in het verhaal en moet je als lezer weer verder puzzelen.
De karakters zijn goed beschreven en je kunt als lezer zelfs een kleine irritatie krijgen voor Susan de Winter. Zij wordt beschreven als een vrouw type ruwe bolster, blanke pit. Soms is ze agressief, dan heeft ze weer sexuele uitspattingen en het volgende moment wantrouwt ze iedereen.
De schrijfstijl is makkelijk, er wordt veel informatie gegeven over het recherchewerk en al met al is het een boek dat vlot leest en je moeilijk loslaat.
Corine Hartman heeft met Groen licht weer een uitstekende thriller geschreven.