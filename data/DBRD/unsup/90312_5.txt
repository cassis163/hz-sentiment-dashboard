Dit is echt weer zo’n verhaal wat je raakt vanaf de eerste bladzijde, je bij je kladden grijpt en helemaal meesleurt. Het is grappig, frustrerend en gevoelig. Ik heb tijdens het lezen vaak met een glimlach op mijn gezicht gezeten, maar heb ook een dikke brok in mijn keel gehad. En soms wilde ik dat ik het verhaal kon sturen!
Ik ben zelf een beetje verliefd geworden op Gideon, waarin ik me ook heel erg kon herkennen met zijn depressie en angsten. En met Ava kon ik ook zo meeleven; wat een enorm verdriet draagt ze met zich mee. Hoe ga je daarmee om?
Een intens, mooi en zeer aangrijpend verhaal over depressie, angsten, rouw, vriendschap en liefde. Ik bleef quotes noteren… Weer een echt pareltje dus!