Aap houdt van avontuur en Mol blijft eigenlijk liever thuis om lekker een boek te lezen. Maar hij heeft beloofd mee te gaan met Aap om een treinreis te maken. Mol heeft wel een boek meegenomen, want zonder kan hij niet.

Aap en Mol vullen hun maagjes in de restauratiewagon. Daarna valt Aap lekker in slaap. Mol wil lezen, maar zijn tas met het boek erin is weg. Samen gaan ze op zoek.

Gitte Spee liet Aap & Mol eerder al bezoekjes brengen aan de bergen, de zee en het Rijksmuseum. Aap & Mol gaan met de trein speelt zich af in het Spoorwegmuseum, of het Treinenmuseum, zoals mijn zoons het noemen. Alle hoogtepunten uit het museum zitten in het boek verwerkt. De heenreis gaat met de SS13, de oudst bewaarde stoomlocomotief van Nederland. Aap doet een dutje op het pluche van de luxe wagon NCS B 119 en Mol vindt zijn boek terug bij het rijtuig van Koningin Juliana. Ook besturen ze zelf een locomotief, wat in het museum mogelijk is in het onderdeel Vuurproef.

Lees verder op mijn site