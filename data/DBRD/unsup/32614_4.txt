De avonturen van Sherlock Holmes lees ik erg graag, net als de boeken van Agatha Cristie.
Ik was dus erg benieuwd naar het boek van Anthony Horowitz die -met toestemming van de Conan Doyle Estate- een nieuw avontuur van Sherlock Holmes had neergepend.
En ik moet zeggen dat ik niet teleurgesteld werd, alsof Sir Arthur Conan Doyle zelf dit verhaal geschreven had. Horowitz heeft duidelijk erg z'n best gedaan waardoor dit boek de mooie sfeerrijke beschrijvingen bezit in de karakteristieke stijl van Doyle.
Dat samen met een ontzettend meeslepend avontuur zorgt ervoor dat dit boek maar moeilijk is weg te leggen.
Het verhaal begint als ieder ander Sherlock Holmes verhaal.
Holmes en Watson zitten net aan de thee als een man binnenkomt en smeekt om de hulp van Holmes. Het duo gaat op onderzoek uit maar dit keer wordt het wel erg gevaarlijk..

Als je van detectives houdt, vind ik dit boek zeker een must-read!