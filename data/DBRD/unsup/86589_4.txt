Niemand die me ziet is het debuut van de schrijfster Simone Grimberg. Het boek is gebaseerd op waargebeurde feiten, toch berust het merendeel van het verhaal op fictie.
Het verhaal gaat over Sofie Vrolijk, ze is nog maar pas als vermist opgegeven maar wanneer de politie langsgaat bij haar thuis blijkt dat de ouders haar al veel langer niet gezien hebben. Sofie haar vrienden, haar instructeur bij de manege en haar broer houden duidelijk informatie achter voor de rechercheurs. Liesbeth, al een oude rot in het vak moet voor het eerst samenwerken met Inge, die nog maar net begonnen is en voort gaat op haar intu√Øtie. En dan is er natuurlijk nog de vondeling in het bos.
Genoeg elementen dus om een mooi, aangrijpend en spannend verhaal te maken, niet elke auteur zou het lukken om hiervan een leuk geheel te maken.
Toch kan Simone Grimberg dit bijna moeiteloos, de overgangen van verschillende standpunten maken het extra spannend en zetten je aan om verder te lezen. Ook heeft ze een aangename schrijfstijl.
Het is duidelijk dat de auteur voldoende research heeft gedaan op diverse domeinen. Hierdoor zijn de feiten in het boek realistisch mogelijk meegegeven. Dat maakt het boek natuurlijk hard, het is een boek dat je aan het denken zet en je aantoont hoe slecht mensen soms kunnen zijn. Maar het boek maakt ook duidelijk dat je nooit alleen staat ook al denk je dat soms, ik denk dan ook dat de boodschap van de auteur goed is doorgekomen.
Als lezer kan je je spiegelen aan bepaalde gedragingen van het personage en dat maakt het boek nog interessanter.
Doorheen het verhaal worden verschillende puzzelstukjes aangereikt, sommige zetten je op het juiste spoor andere weer niet. Toch vallen deze op het einde mooi samen tot een aangrijpende roman.
De personages zijn goed uitgewerkt, ze hebben een eigen karakter en zijn niet zomaar typetjes, ze krijgen diepgang, hun gevoelens en gedachten worden mooi verwoord waardoor je vanzelf meeleeft met verschillende personages.
Niemand die me ziet was een aangrijpend boek, vanaf de eerste pagina werd ik in het verhaal gezogen. Het is een prachtig debuutroman, een echte aanrader! Ik hoop dan ook om van Simone Grimberg nog meerdere boeken te kunnen lezen.