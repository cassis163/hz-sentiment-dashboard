Als je dit eerste deel hebt gelezen dan ben je goed ingewijd in de ouverture van het zich over drie delen uitwaaierende plot van de familie Deverill. De hoofdfiguur van alle te leren kennen personen is voornamelijk Kitty. In het eerste deel wordt ze op jonge leeftijd verliefd op een gewone Ierse jongen en dat levert veel spanning en complicaties op gedurende de hele trilogie waardoor je maar wil blijven doorlezen. Kitty hoort tot de Engelse aristocratie in een tijd dat Ierland in opstand komt. De grootmoeder en Kitty hebben occulte gaven en er heerst een vloek in de mannenlijn, waardoor overleden mannelijke Deverill's blijven spoken op het kasteel. De grootmoeder is een warme vrouw die op haar eigen, voor de lezer humoristische wijze, met verlies omgaat. Het verhaal boeit n√≥g meer, omdat Santa Montefiore haar verhaal in de turbulente tijd van Ierland in de 20e eeuw plaatst.