De derde stem is het tweede deel in de Stilton en Ronning serie van Cilla & Rolf Borjlind. En het vervolg op Springvloed. Na het eerste deel waren de verwachtingen hoog gespannen om verder te lezen over Olivia Ronning en Tom Stilton en wat hun levens bezig houdt. Het eerste deel eindigde met een behoorlijke cliffhanger, dus de spanning was hoog. De derde stem maakt dit voor een groot deel waar, echter door de langere hoofdstukken en veel minder perspectiefwisselingen, als ook een iets minder spannende verhaallijn een net iets minder goed boek dan Springvloed. Maar nog steeds een zeer geslaagd verhaal, waarin de verhaallijnen mooi op het eind bij elkaar komen en de lezer genoeg meesleept.