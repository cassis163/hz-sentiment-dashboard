Met de proloog van Vogelvrij werd mijn interesse al vlug gewekt, ik schreef me dan al snel in voor de leesclub die Hebban voor dit boek aanbood.
Eenmaal het boek in huis vlug gestart want ik wilde echt graag weten hoe het verhaal verder zou gaan.
De proloog deed me denken aan de Scandinavische schrijfstijl van bijvoorbeeld Samuel Bjork met Doodsvogel. Het verhaal wordt verteld vanuit Olaf, een man met geheugenverlies na een auto-ongeluk, zo denkt hij.
Het verhaal is opgedeeld in 3 delen. In het eerste deel wordt de situatie geschetst en het probleem uitgelegd. Helaas volgt in deel 2 en 3 niet de spanning die de proloog schetst. De personages in het verhaal zijn niet diepgaand uitgewerkt wat zorgt dat je al vlug door hebt als lezer dat het een en ander niet klopt. Jammer want het beginidee dat leek me echt goed. Daarom ontvangt het boek 3 sterren van mij, de basis is goed en als deze goed was uitgewerkt waardoor er meer spanning werd opgebouwd had het meer sterren kunnen ontvangen.