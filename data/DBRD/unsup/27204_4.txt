'De laatste getuige' is het levensverhaal van de nu 94-jarige Wim Aloserij. Zwaartepunt in het boek zijn de oorlogsjaren. We volgen Wim tijdens Arbeitseinsatz in Braunschweig, onderduikperiode in de buurt van Hoorn, detinering in kamp Amersfoort, het gruwelkamp Neuengamme ('Vernichtung durch Arbeit') en de ramp met het passagiersschip Cap Arcona. Het is ongelooflijk te lezen door welke toevalligheden, geluk onder barre omstandigheden, sprankjes menselijkheid in een gruwelijke omgeving Aloserij weet te overleven.

Ik was in een vroeg stadium bij het boek betrokken met een enkel bescheiden advies. Respect voor schrijver en selfpublisher Frank Krake. Ontzag voor de vitaliteit van Aloserij.