Dit boekje is een titel uit de Splinter reeks. Een reeks van verhalen in boekvorm.

Op de ijskaravaan die ijs brengt van de Noordpool naar het verdroogde Europa wordt Joachim verliefd op zijn nichtje Adele. Zal hun verboden liefde overleven.

Zoals ik verwacht van Jaap en Tais zetten ze weer een fantastische wereld neer. Kleurrijk en bond, met vreemde volkeren en plaatsen. Op deze achtergrond speelt zich een liefdesverhaal af. Het is niet een onaardig verhaal geworden, maar ik had meer verwacht. Beide schrijvers schrijven hier op routine en dat merk je. Het is geen slecht verhaal, alle ingrediÃ«nten zitten erin. Van spanning tot drama, van liefde tot mysterie, van verbazing tot gruwel. Maar de potentie van het de wereld en het verhaal komt niet geheel uit de verf en dat is jammer want beide schrijvers kunnen vele malen beter.

Als je eens wilt kennismaken met de schrijfstijl van beide schrijvers is dit een goede kennismaking, Voor de lezers die ze al kennen is dit een leuk tussendoortje.