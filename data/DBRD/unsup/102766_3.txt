Tess Gerritsen behoeft weinig toelichting. Dit is het 13e boek van deze auteur en het zal haar geen ongeluk brengen. Alle boeken van Tess Gerritsen zijn in het Nederlands vertaald.

Maura Isles en Jane Rizzoli raken samen betrokken bij een aantal op het eerste gezicht niet samenhangende aanslagen op families met kinderen. EÃ©n van de kinderen overleefd steeds de aanslag, en deze drie kinderen komen terecht op Evensong, waar ook Julian Perkins woont. Maura had een paar weken vakantie samen met Julian gepland, maar nu blijkt deze zaak haar als het ware te volgen naar een plaats waar kinderen rust en liefde zouden moeten kunnen vinden... als er geen duister geheim school achter hun gezamenlijke verleden.

Al in het eerste hoofdstuk pakt dit verhaal je vast. Hoewel het tempo tot bijna aan het einde niet hoog ligt, is de spanning uitstekend opgebouwd en zoals we van Gerritsen gewend zijn, heeft zij nog wat verwikkelingen voor het laatst bewaard. De kinderen die hier de hoofdrol spelen zijn neergezet met gevoel voor tieners met moeilijkheden; ze zijn herkenbaar zonder karikaturaal te worden. Het achterliggende verhaal kan misschien een beetje gezocht overkomen; dit thema kom je eigenlijk vaker tegen in boeken van het '007' soort. Enkele hoofdpersonen aan deze kant van het verhaal hadden iets meer diepgang kunnen gebruiken. Desalniettemin weer een boek om in een adem uit te lezen. (Door: Jannelies Smit)