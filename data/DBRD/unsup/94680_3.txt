‘Lucky Boy’, een verhaal over liefde voor een kind. Niet vanuit de gemiddelde ouder met 2.1 kind maar een illegale, alleenstaande Mexicaanse, Soli, in Amerika en een gelukkig getrouwd Indisch stel, Kavya en Rishi, welke zelf geen kinderen kunnen krijgen. Je voelt in het begin aan waar het heen gaat, maar het stuk op de achterflap verklapt ontzettend veel. Een enorme spoiler, want het omschreven verhaal op de achterflap komt halverwege het boek aan bod.

Ik mocht dit boek lezen vanuit de leesclub en heb hiervoor een ongecorrigeerde proef mogen ontvangen. Ik hoop dat de tekst op de achterkant nog gewijzigd wordt. Het doet afbreuk aan het verhaal.

‘Lucky Boy’ is ontzettend mooi beschreven en een meeslepend verhaal. Je voelt de pijn van Kavya en Soli en ik gunde Kavya ontzettend een kindje en Soli een mooi en rijk leven in haar beloofde Amerika.

Zonder te veel te willen verklappen, vond ik dat het boek te veel op Soli inging en Kavya onderbelichtte. De hoofdstukken zijn afwisselend vanuit Soli en Kavya geschreven en ik merkte aan mezelf dat ik me behoorlijk ergerde soms als we na een lang stuk Soli eindelijk naar Kavya gingen om vervolgens weer snel naar Soli terug te keren.

Misschien komt dat omdat ik Kavya een sympathieker persoon vindt, of me beter in Kavya haar situatie kan inleveren dan in de situatie van Soli.
Wat zo’n mooi verhaal had kunnen zijn, laat mij leeg achter. Is dit het nou? Jammer..