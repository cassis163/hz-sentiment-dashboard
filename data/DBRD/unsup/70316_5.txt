Het tempo van 'Zusje' ligt niet heel hoog, waardoor het even (!) doorbijten is, maar dat doorbijten loont. Zelden las ik een ik-perspectief dat zo goed werkt en zo uniek is uitgedacht. Verschillende kaders en perspectieven komen aan het einde zo knap samen dat je even blijft nadenken. Naast de geslaagde structuur, is ook de taal fantastisch. Meer dan eens dacht ik 'Dit moet ik opschrijven.' Ik heb ervan genoten!