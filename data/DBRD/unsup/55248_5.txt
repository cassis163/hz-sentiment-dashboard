Het boek gaat verder waar het eerste deel is geÃ«indigd, Thomas en de anderen hebben het labyrint bedwongen en zijn nu aangekomen in andere omgeving waar ze eerst een paar dagen bijkomen. Uiteraard zijn ze er niet voor te luieren en dus krijgen ze al snel de opdracht om de Schroei te gaan bedwingen. De Schroei is een soort van woestijn met zeer felle zonen Cranks ( zo noemen ze de mensen die ziekte Vuring hebben) als ergste vijand. Alleen de sterkste overleefd en als je achterblijft ga je onherroepelijk dood. Er is maar weinig voedsel en water om mee te nemen. Ze moeten dus slim te werk gaan. De groep onder leiding van Minho gaat aan de beproeving beginnen. Onderweg komt men erachter dat ze niet de enige zijn die de Schoeiproeven moeten uitvoeren. Er is nog een groep onderweg met hetzelfde doel. Het is een groep met een volledig andere samenstelling dan die van de jongens. De jongens twijfelen aan de bedoeling van deze groep en kunnen niet geloven dat ze allemaal hetzelfde doel hebben. Het blijkt dat niks onmogelijk is en dat je in principe niemand kan vertrouwen. Dit geldt ook voor de Cranks, niet alle Cranks vijanden. De twee groepen zijn zo verschillend maar er zijn ook overeenkomsten. De beproeving is zwaar, een aantal van de jongens komt er niet ongeschonden van af. Thomas komt via zijn dromen meer en meer te weten over zijn verleden maar echt duidelijk wordt het er niet op. Hij maakt los van Newt, Minho en de anderen bijzondere dingen mee. Het eind is uiteraard wederom een open eind omdat er nog een deel komt.
Het verhaal leest erg vlot en de verhaallijn is spannend vanaf het eerst moment. Continue is er weer iets waar de jongens mee moeten leren omgaan. Ze zijn erg vindingrijk en zeker niet bang. Iedere uitdaging nemen ze aan, al is de prijs die ze betalen soms erg hoog.
Er zijn wat interessante personen aan de verhaallijn toegevoegd waaronder Brenda en Aris. Hierdoor wordt de verhaallijn complexer maar ook interessanter. Je kan je goed verplaatsen in Thomas met zijn dromen of juist in Brenda met haar eigen problemen.
Het enige minpuntje is dat het verhaal teveel over Thomas gaat op een gegeven moment, terwijl er juist voor Minho en Newt een belangrijke taak is weggelegd in dit deel.
Ik kijk uit naar deel drie. Misschien dat dat eindelijk duidelijk wordt wat Wicked wil bereiken.
5 sterren.