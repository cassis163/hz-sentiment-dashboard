Over zo'n boek is nauwelijks een recensie te schrijven. De hoofdpersoon, David, besluit zijn zwaar verslaafde dochter te 'redden'. Hij wil haar terugbrengen naar een normaal leven. Gaande de rit komt hij erachter het 'normale leven' niet te kennen, noch zichzelf. Als acteur heeft hij met verve andere personages gespeeld maar wie is hij zelf. Het lukt hem niet zijn dochter te redden en het boek laat in het midden of hij zijn eigen authenticiteit weet te vinden. Ik was diep onder de indruk van de passages in het boek, waarin hij opzoek gaat in zijn verleden naar het moment waarop het verliezen begonnen was. Schitterend!