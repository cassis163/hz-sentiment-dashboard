Wat vond ik ervan?
Ik vond dit boek echt zo heerlijk en spannend tegelijkertijd. En hoewel ik altijd al wel van een thriller hou en deze genre erg bijzonder vind, vond ik dit boek wel heel bijzonder. Dit boek is namelijk geschreven in een vorm van een brief, een brief gericht aan Tess. In deze brief schrijft Beatrice op een logische volgorde alle gebeurtenissen sinds Tess haar vermissing. Ook al moet je aan het begin even wennen aan de schrijfstijl/vorm van het boek zit je er toch heel snel in. En hoewel Tess vermist is en dus eigenlijk niet veel voorkomt in het boek, heeft de schrijfster haar toch een hele goeie rol gegeven. Zo kwam ze vaak genoeg nog voor in het boek door de herinneringen van Beatrice. Het fijne is ook dat het verhaal zich afspeelt in het heden en verleden. Zo krijg je een goed beeld van alles en iedereen.

Ook heeft mij dit boek zo nu en dan aan het denken gezet. Er werden namelijk best diepzinnige opmerkingen gemaakt. Zo stond er bijvoorbeeld op bladzijde 59 : ‘maar even serieus, voor mij is het geluid van en sirene het geluid van een maatschappij die voor haar burgers zorgt.’ Dit vond ik een zeer diepzinnige tekst en zo stonden er wel wat meer van dit soort opmerkingen in.

Wat vond ik minder?

Af en toe kwam ik bij een hoofdstuk terecht waarvan ik echt dacht waarom staat dit erin? Er werden dan zoveel nutteloze herinneringen of details verteld. Die hoofdstukken ben ik verticaal gaan lezen. Verticaal lezen betekent bij mij even snel de bladzijde scannen en kijken of ik wat belangrijks zie staan, zo niet? Dan sloeg ik de bladzijde over.

Personages

Beatrice was vanaf begin af aan nogal hoog van zichzelf en ze kwam een beetje arrogant over. Maar naarmate het boek vorderde, veranderde zij ook! En die groei is heel goed te zien.

Hoewel Tess in het heden niet voorkomt heb ik toch een heel goed beeld bij haar karakter. Ze is een lief maar vooral levendig persoon, die in elk mens het goede kan zien.

En zo waren er nog heel veel personages in dit boek. En één voor één heb ik ze samen met Beatrice verdacht.

Het slot

Ik vond het einde zo stom!!! Het was natuurlijk super spannend, maar ook super verwarrend en verrassend. Hierdoor ben ik jammer genoeg met heel veel vragen achtergebleven…