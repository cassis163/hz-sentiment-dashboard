Ik vond het boek tegenvallen, hoewel ik het ondanks zijn omvang wel in 2 dagen heb uitgelezen. De ontwikkelingen van de diverse personages vond ik af en toe erg ongeloofwaardig en wel heel erg omslachtig. Delen van het boek waren ook langdradig; het had zonder meer 200 pagina's dunner kunnen zijn zonder veel inhoud te verliezen. Wanneer het compacter was geschreven had er meer vaart ingezeten en had het boek meer pit gehad. Nu was het een chaotisch geheel en bleef ik - nadat ik het boek had dichtgeslagen - toch met een kater zitten: was dit het nou? Ik zat de hele tijd te wachten tot het echt leuk zou worden en dan zijn 622 blz. lang. Marian Keyes redt het boek met haar vlotte schrijfstijl en daardoor blijf je toch ook doorlezen.