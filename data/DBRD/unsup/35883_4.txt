In Geheim akkoord komt Aislingh terug naar Nederland, na een aantal jaren in Ierland te hebben gewoond met haar moeder. Nu haar moeder is overleden trekt ze in bij haar jeugdvriend Thomas en zijn huisgenoot en vriend Joshua.
Die jongens vormen samen met Max en Alexander de band Different beat.
Dan krijgen ze een grote kans, ze mogen in het voorprogramma spelen van de band Kaos. Maar voor Joshua en vooral voor Thomas is dat een grote stap. Ze hebben namelijk een verleden met de leden van die band. Vooral Thomas en Matthew kunnen elkaar niet uitstaan. Dan val Aislingh als een blok voor Matthew.

In deze roman zijn de personages jong, maar zelfstandig waardoor het een young adult lijkt, maar toch een breder publiek zal aanspreken. De problemen waar ze mee te maken hebben, geld verdienen, omgaan met teleurstellingen, onzekerheid vooroordelen en liefde zijn van alle tijden. Nieuwe elementen zijn omgaan met beroemd worden en omgaan met fans.

Er zijn geheimen, gebeurtenissen van zes jaar geleden staan ontwikkeling van de personages in de weg. Ze willen allemaal graag door, maar worden constant geremd door onzekerheid, boosheid en koppigheid. Een boel ellende had voorkomen kunnen worden als men met elkaar zou gaan praten. Het is goed uitgewerkt in dit boek, het is herkenbaar. Doordat het gaat om iets dat zolang geleden is gebeurd, blijft het groeien en kan het niet worden verwerkt en afgerond.

De beschreven dialogen zijn logisch en realistisch. Het feit dat je sommige personage eens een schop onder de kont wilt geven om nu eens normaal te doen en te gaan praten geeft aan dat het inleven in de personen en de situaties voor de lezer ook goed lukt.

Geheim akkoord is een goed geschreven debuut met een mooi romantisch verhaal tegen de achtergrond van het leven van een boyband.