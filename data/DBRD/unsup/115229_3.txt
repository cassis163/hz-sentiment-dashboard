Flaptekst: Ze ontmoeten elkaar in het paradijs:Kate Donovan, de aantrekkelijke eigenaresse van een restaurant in Chicago, en Mitchell Wyatt, een gewetenloze zakenman, telg van de rijke familie Wyatt. Tijdens hun idylle op het tropische eiland Anguilla gaan alle remmen los. Maar hun droom stort ineen als Mitchell naar huis wordt gesommeerd vanwege de verdwijning van zijn halfbroer. Kate blijft achter met veel vragen: is hij echt de schuldige in deze zaak die alle krantenkoppen haalt? Wat houdt de toekomst in - en wat zijn zijn plannen met haar? Terwijl Kate zich afvraagt of zij deze fascinerende man wel kan vertrouwen, wordt het web van intriges steeds gecompliceerder...

Ondanks de flaptekst die spanning suggereert en de tekst thriller op de voorzijde is dit een roman, het boek gaat over de romance tussen Kate en Mitchell. De verdwijning en doden en het onderzoek hiernaar spelen een heel kleine rol in het boek en dienen meer als setting en achtergrond dan als hoofdverhaal.