De inhoud is nu stilaan al bekend, dus zal ik maar meteen met de deur in huis vallen: ik vond het allemaal een beetje vergezocht. De theorie van het tijdreizen stak me al tegen, en de meeste andere dingen eveneens. De inleidingen op elk hoofdstukje, de verslagen van de archeoloog Wilford-Smith, waren ronduit saai. Wat me wel aansprak, was het idee van de schrijver over het leven van Jezus. En ik heb ook wel eens gedacht: "stel dat er echt zo'n video bestond, zou dat dan al niet vele misverstanden de wereld uit helpen?" Maar dat je dan opeens bekeerd wordt zoals Stephen Foxx, dat lijkt me dan alweer een brug te ver. Zijn arrogantie en het idee om alle vrouwen in bed te krijgen waren weg, maar daarmee ook zijn vindingrijkheid. Slechte zaak voor die jongen, dus.