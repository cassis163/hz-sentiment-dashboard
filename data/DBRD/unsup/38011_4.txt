Donderdag 18 mei 2017
‘Amanda’– Jelmer Jepsen

Jelmer Jepsen (1976) heeft twee eerdere romans geschreven ‘Vallen als het heet is’ en ‘De circusvrouw’. Voordat hij schrijver werd heeft hij communicatiewetenschappen gestudeerd.
Zijn tot dusverre geschreven boeken kenmerken zich door twee thema’s: niet functionerende familierelaties en het spel der leugens.
Amanda is mijn eerste kennismaking met een boek van Jelmer Jepsen.

Beknopte samenvatting
Amanda beschrijft een periode in het leven van een gelijknamig meisje van 11 elf jaar dat behoorlijk aan het puberen is. Ze is goedgebekt met een grote mond en ze is erg eigenwijs. Ze heeft zelfs een slang als huisdier. Haar vader overlijdt en dit probeert zij stil te houden in haar omgeving en op school. De zomervakantie nadert en ze besluit op zoek te gaan naar haar moeder die zij al sinds haar peutertijd niet meer heeft gezien. Ze zet alles in het werk om dit doel ook daadwerkelijk te bereiken. Of dit uiteindelijk lukt of niet, kun je lezen in deze verrassende roman.

Conclusie
Het begin van het boek is verrassend maar tegelijkertijd ook verwarrend. Is dit een roman of een thriller? De eerste 6 hoofdstukjes gelezen met tussenpozen. Vanaf hoofdstuk 7 ‘pakt’ het boek me ineens en lees ik het in 2 avonden uit. Het boek leest dan aangenaam makkelijk weg. Het bevat veel humor en een verfrissende kijk in het leven en het gevoel van de tiener Amanda.
Al met al is het een verrassend verfrissend boek. Zeker het lezen waard!

Cover
De cover is simpel en heeft een wat kinderlijk uiterlijk. Dit komt waarschijnlijk door het kleurgebruik en de weergegeven afbeelding van een slangenkop. De lezer kan hierdoor op het verkeerder been gezet worden en denken dat dit een kinderboek is. Dat de afbeelding zelfs een Bijbelse symboliek heeft, omdat een slang een listige mooiprater is, is een bijzonder grappige overeenkomst.