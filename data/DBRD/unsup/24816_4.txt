De 12 jarige Gwendy heeft op een dag een ontmoeting met de mysterieuze Mr Farris, een in zwartgeklede man met een zwart bolhoed. ... Ze krijgt van hem al een even mysterieus geschenk, waar ze zorg over moet dragen en dus de verantwoordelijkheid over heeft....
Wat dit cadeau allemaal teweegbrengt, kan ze op dat moment nog niet vermoeden...

Stephen King zet weer een heel mooi verhaal neer, van begin tot einde.Er hangt over het hele verhaal  een nevel van mysterie en  geheimzinnigheid.Het geheim  van de knoppenkist, blijft dan ook tot het einde een raadsel en daardoor blijf je aan dit boek gekluisterd.

De sfeer van de typische schrijfstijl "Stephen King" vind je zeker terug in dit boek, niet de horror, maar het raadselachtige en het bovennatuurlijke aspect!
Het enige teleurstellende aan het boek is, dat het veel te kort is. Deze novelle is veel te vlug uit...Stephen King kennende, had hij dit verhaal eventueel ook verder  kunnen uitdiepen en  uitwerken en tot een "dik" meesterwerk !