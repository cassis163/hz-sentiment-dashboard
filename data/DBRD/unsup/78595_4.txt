Olivia, journaliste en schrijfster, is net getrouwd met Jay, een succesvol voetbaltrainer. Zij is nieuw in het voetbalwereldje en voelde zich er in Engeland totaal niet in thuis. Nog maar net terug in Nederland, waar ze een frisse start wel ziet zitten, krijgt Jay een contract als voetbaltrainer op Cyprus. Daar gaan ze weer…
Gelukkig is het tropische Cyprus héél anders dan Engeland en maakt Kyra daar wel snel vriendinnen onder de andere voetbalvrouwen. Maar dan komt ze er langzaamaan achter dat er een hoop ellende schuilt achter alle glitter en glamour, en dat de mannen (en de vrouwen…) het niet zo nauw nemen met huwelijkse trouw. Zij en Jay zijn anders, zij zijn écht gelukkig samen. Toch?

Wat een heerlijk verhaal is dit! De nuchtere en misschien wat naïeve Olivia is een verademing tussen de ‘echte’ voetbalvrouwen vol uiterlijke schijn. Zij gelooft nog echt in liefde en trouw en je hoopt maar dat haar vertrouwen niet beschaamd wordt.

Het verhaal leest heerlijk vlot, is lekker luchtig, heeft humor en een fijn zomers sfeertje. Een ideaal zomerboek dus! (of daarna om een zonnetje in huis te brengen ;) )
Ik heb van begin tot eind zitten smullen van alle intriges in dit smeuïge verhaal! Het leest als een heerlijk dramatische soap :D Genieten!!