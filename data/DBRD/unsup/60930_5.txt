Dit boek is FANTASTISCH!
De achterflap sprak me gelijk aan en ik heb zowel het e-boek gelezen als naar het audioboek geluisterd. Het audioboek heeft een zeer aangename vertelstem. Het e-boek had qua opmaak wel wat meer mogen hebben, maar het was niet storend.
Uiteindelijk heeft dit boek me zeker niet teleurgesteld. Integendeel, het heeft me helemaal veroverd.

Deze mystery bevat zoveel prachtige elementen die me wisten te verbazen. Van het begin tot het einde was ik verkocht aan het duistere verleden van deze familie. Daarnaast kom je als lezer niets te weten tijdens het boek. Er zijn hints, maar die zetten je telkens op het foute pad.
Zelfs aan het einde, toen alles verklaard werd, was het nog zeer moeizaam om de puzzelstukjes te leggen. Prachtig hoe onvoorspelbaar dit boek wel niet is...

Er was niets dat ik slecht vond aan dit boek. Dat gebeurt zelden.
De personage waren interessant en zelfs de nevenfiguren zeer vol. De plot was heel sterk en prachtig uitgewerkt. De setting was ideaal in combinatie met de sfeer. De spanningstechnieken waren zo goed toegepast dat je als lezer meegezogen werd in het verhaal.
Meer valt er oprecht niet te vertellen over dit boek. Het is een van de betere die ik in tijden gelezen heb!