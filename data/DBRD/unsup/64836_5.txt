Een tijdje geleden bestelde ik de Gifmengster. Het leek me een zeer gaaf boek, omdat ik van (historische) romans hou en Juliette Heugen me met haar schrijfstijl verraste met haar boek Vecht Voor Jou die ik tevens mocht recenseren (recensie vindt je hier) , wat ik echt gaaf vond! Ik kon niet stoppen met lezen. De recensie lees je hieronder. Toen ik het boek kreeg van Bol.com bladerde ik door het boek. De eerste bladzijdes waren voor mij perfectie.. Een mooie duidelijke kaart, en prachtige stambomen waren een echte verwelkoming! Ik kreeg steeds meer zin in het boek, en begon toen ook maar met lezen! En zo was ik ineens op bladzijde 200.. Waar de Gifmengster over gaat: Anne Dyeward had een rustig leven bij een baron. Daar kwam echter een verandering in toen haar familie werd opgeroepen bij het koninklijke hof. Daar word ze gedwongen om met de kroonprins te trouwen, William. Anne ziet het niet echt zitten, en voelt zich niet echt thuis op het hof. Toch weet ze uiteindelijk haar plekje te vinden, maar dan slaat het noodlot toe.. Waarom je de Gifmengster moet lezen: Juliette Heugen onder pseudoniem Emma Anna waarvan de meesten haar kennen, heeft wéér een goed boek geschreven. Haar schrijfstijl zoals ik eerder al vertelde in een recensie van een ander boek van haar is geweldig. Ik was Anne Dyeward, geliefde van de machtigste man ter wereld, moeder, en koningin van Astoris en de Eilanden, en die titels zou ik me door niemand laten afpakken. - Juliette Heugen, de Gifmengster Ze neemt je echt mee in de wereld van Astoris. Juliette Heugen gebruikt details, heeft geweldige plots gemaakt en realistische personages gecreëerd waardoor het gewoon een geweldig verhaal is. Chemie bleef in het begin echter uit tussen de personages, maar later kwam daar een sterke verandering
in, wat erg leuk was. Jij bent verdomme het enige goede en pure in mijn leven, Anne! Ik wil dat niet kwijt. Ik wil jou niet kwijt! - Juliette Heugen, de Gifmengster Ook vond ik spanning in de verhaallijn zitten. Niet iedereen deelt deze mening weet ik, maar ik vind dit zeker! Er is zo’n druk op een troonopvolger maken, wat steeds grotere gevolgen krijgt. Geweldig. Het gaat in dit boek precies zoals het vroeger ging, Juliette Heugen heeft zich volgens mij echt verdiept in de Middeleeuwen en schrijft echt volgens de feiten. De spanning bouwt zich echt op, tot het tot een ware verrassing leidt. Plotseling greep hij me bij mijn keel en duwde me keihard tegen de muur naast de deur. Ik voelde me weer net zo angstig als gisteren. De blik in zijn ogen was ijskoud en woedend. Het was niet de William die ik kende, die zat ver achter in mijn hoofd. Waarom gebeurde dit nu?

Het leek zo goed te gaan.. - Juliette Heugen, de Gifmengster
Alle personages maken een verandering mee, ze veranderen op den duur hoe verder je in het boek komt. Toch was het verhaal goed te volgen, ondanks de flashforwards. Wat ik wel jammer vond, maar kan begrijpen is dat de scènes waarin liefde gemaakt moet grotendeels word overgeslagen, of wat zwaardere gebeurtenissen qua emotie. Voor mij hadden de details wat meer gemogen, zodat ik het wat meer kon voelen en meer in het verhaal zou zitten. Maar later werd het zeker goedgemaakt! En het is ook niet te ontkennen dat Juliette Heugen weer een goed boek heeft geschreven ondanks de wat beperkte details en het wat oppervlakkig schrijven. Normaal schrijft ze New Adult maar dit boek is een romantische feelgood!
Ik pakte zijn gezicht vast en kuste mijn William. ‘Ik hou zo verdomd veel van je’ zei hij hees. Ik zuchtte en zoende hem nog eens om geen antwoord te hoeven geven.

‘Ik ook van jou’ antwoordde ik in mezelf. - Juliette Heugen, de Gifmengster
Ik kan dan ook zeker begrijpen dat ze voor beperkte details gekozen heeft. Het boek heeft geleidt tot gezellige en grappige gesprekken met Juliette Heugen. Wat heb ik gelachen, en wat was het gezellig!!<3 Ik zie zeker uit naar deel 2 in de Astoris serie!
Ik geef de Gifmengster 4,5 sterren, want ik mis de details wel een beetje maar alsnog ben ik positief over dit boek! Heb jij de Gifmengster al gelezen of ben jij van plan om de Gifmengster te lezen? Let me know in de reacties!
Blijf het goede in mensen zien, maar in de liefde is alles geoorloofd. Leef zonder daar spijt van te hebben. - Juliette Heugen, de Gifmengster