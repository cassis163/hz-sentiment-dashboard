De titel zegt het al “Haar perfecte leven” hoe ver zou jij gaan om dit te kunnen bereiken?.

Gracie Dwyer leidt een perfect leven, zij is een bekende t.v. kok, heeft een succesvolle man, mooi huis en ook nog eens een lieve dochter. Julliet Beecham daarentegen heeft het in het leven heel wat minder getroffen. Zij voedt haar dochter alleen op en heeft steeds meer moeite om rond te komen en alle ballen hoog te houden.
Julliet kan dan ook niet geloven dat Gracie geen imperfectie heeft en duikt in haar verleden.

Tijdens het lezen blijken er toch wel wat barsten in het perfecte leven van Gracie te ontstaan. Wanneer haar wereldje in duigen dreigt te vallen weet zij haar omgeving bijzonder goed te manipuleren en wordt je als lezer telkens op het verkeerde been gezet.
Hepburn heeft met dit boek een verrassende en originele psychologische thriller afgeleverd, vol manipulatie en spanning.