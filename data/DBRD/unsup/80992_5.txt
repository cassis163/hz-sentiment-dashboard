Wat een novelle kon zijn, werd uiteindelijk het levensverhaal van Emil Pauly ofwel Joseph Rixen. Joseph werd als baby afgestaan aan een pleeggezin dat in het "Neutraal Moresnet " woonde, maar omdat de pleegouders reeds een eigen zoon hadden die de naam Joseph droeg, hebben ze Joseph dan maar Emil genoemd. Op 12-jarige leeftijd kreeg hij, tot zijn ontzetting, zijn verhaal te horen en sindsdien hanteerde hij de mengvorm van Emil Rixen.
Hij heeft 5 nationaliteiten gehad en dit zonder te verhuizen. De voortdurende strijd aan wie de Oostkantons toebehoren alsook de eerste en de tweede wereldoorlog zorgden voor die wissel van nationaliteit.

De geschiedkundige informatie over de ontdekking van zink is doorheen het verhaal geweven alhoewel hij zelf niets met zink te maken had. Op een heel beknopte manier werd zowel de ontdekking van zink, het noemenswaardige leven van Emil Rixen, de weergave van "Neutraal Moresnet", alsook tal van andere geschiedkundige informatie rond de Oostkantons op een heel aangename manier gebracht. Dit boekenweekessay "Zink' is dan ook leuk meegenomen.

Ik heb dit boek 5 sterren toegekend, omdat het heel goed gebracht is en heel wat informatie meegeeft in zo een kort verhaal dat aangenaam leest.
Intervieuw: boek Moresnet Philip Dr√∂ge http://www.radio1.be/node/432505
link stukje van het nationaal volkslied van "Neutraal Moresnet". https://www.youtube.com/watch?v=F7LqFBmcTQs&feature=youtu.be