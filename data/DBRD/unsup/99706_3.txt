In ‘the endless beach’, keer je terug naar Mure, het Schotse eiland waarnaar Flora is teruggekeerd en is gebleven. Flora is nog steeds samen met Joel, al is de vraag aanwezig wat samen zijn betekent voor een ieder. Flora mist de connectie en wat mist Joel?

Lorna is verliefd op de nieuwe huisarts van het eiland maar of dat nou wederzijds is?

Dit vervolg op The summer seaside kitchen, vind ik persoonlijk wat tegenvallen. Waar je in het eerdere boek het heerlijke gevoel had dat alles goed kwam, miste ik dit gevoel hier volkomen. Alsof al het mooie uit het eerdere boek een beetje vertrapt moest worden.

Wat ik mooi vond aan dit boek was de verdieping in de actualiteit. Ziekte, jeugdzorg, maar vooral de vluchtelingen vanuit het oosten.
Er is duidelijk onderzoek gedaan naar achtergronden, voornamelijk ook wat oorlog doet met mensen/kinderen en hoe lastig het is om aan te passen aan een letterlijk nieuwe wereld. Ik vond het ontzettend mooi dit terug te lezen in dit boek.

Al met al kan ik concluderen dat ik met gemengde gevoelens achterblijf na het lezen van dit boek.
De actualiteit en de liefdevolle beschrijving van sommige relaties/gebeurtenissen in het boek waren echt super, maar als vervolg op het eerdere boek vind ik het een beetje tegenvallen.