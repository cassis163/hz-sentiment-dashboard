Heerlijk, och wat was het heerlijk gisteren, met de scoot, hond en picknick langs de Maas en op een bankje, picknicktafel ect. heerlijk lezen in Het verloren boek van Salem. Je leeft helemaal mee met de hoofdpersoon Connie in Amerika's Cambridge (niet te verwarren met het Engelse Cambridge). Zij heeft net haar mondeling examen voor haar Doctoraal gedaan als haar moeder haar verzoekt het huis van haar oma klaar te maken voor verkoop. Ze weet nog en eens dat er een huis is! En dat op zo korte afstand van de faculteit. Tijdens de schoonmaak werkzaamheden vindt ze een sleutel verstopt in een oud boek en ontdekt ze de "krachten" van de vrouwelijke lijn van de familie. Omdat ze een onderwerp moet hebben voor haar proefschrift wil ze graag uitzoeken of er nog een "verloren" heks is uit Salem ten tijde van de Heksenvervolgingen in Salem. Deze voorouder stond op een papiertje verstopt in de sleutel die uit de Bijbel viel. En waarom viel ie uit de Bijbel en wat heeft die professor toch onder de leden dat hij haar knap onder de vodden zit om een receptenboek van Deliverance (haar voorouder) te vinden? En dan is er nog Sam, die ze leert kennen als je naar Deliverance op zoek gaat in de Kerk archieven. Waarom wordt hij toch ziek en wat kan zij daaraan doen? Ik vond het heerlijk om te lezen. Zeker zo lekker buiten. Leesgenot dus zeer hoog! Heb daarna ook heerlijk op het internet gesurft voor wat meer informatie over wat zich toen heeft afgespeeld. Al met al zeker zijn 4 sterren waard!