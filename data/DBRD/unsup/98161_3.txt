Opmerkelijk boek.
Een helder beeld van de multiculturele samenleving in Parijs, toen nog zonder gewelddadige aanslagen maar wel een broeinest van onvrede onder de verschillende rassen en godsdiensten.
Een verhaal over Laura, de stewardess die op gruwelijke wijze vermoord werd.
Haar onderbuurman vond haar maar ontkent alle betrokkenheid bij de politie.
Ze hebben allemaal hun eigen verhaal, hun verleden, hun gedachten en hun verwachtingen.
Mooi hoe alles beschreven wordt omlijst met muziek literatuur kunst straatbeeld specifieke gewoontes, eigentijds eten, opvattingen en levensvraagstukken.
Het gaat om meer dan de moord op Laura, was het een boodschap, een teken, waarvan en voor wie?
Het gaat om de manier van samenleven van al deze mensen, samengeklonterd in explosief en enerverend Parijs.
In ‘Arab Jazz’ geeft Karim Miské een scherp beeld van godsdienstfanaten, macht en geld een uitzichtloze jeugd en de gevolgen van gebruiken en gewoontes in andere culturen en samenlevingen.