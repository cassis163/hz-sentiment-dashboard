Dit boek gaat over een zeventienjarig Joods meisje met de naam Yael.
Yael wordt opgesloten in een concentratie-kamp, ondergaat daar allerlei nare experimenten en weet op wonderbaarlijke wijze te ontsnappen uit het kamp en uit de handen van de Naziâ€™s te blijven.
Het verzet vangt haar op en geeft haar een zware missie: het publiekelijk omleggen van Hitler, zodat de mensen weer durven te vechten tegen het Derde Rijk.
Telkens krijg je een stuk informatie van het heden (1956 in dit geval) en een stuk uit het verleden.
Je volgt Yael in haar spannende reis naar het moment dat zij haar missie kan volbrengen, een reis vol spanning, met tegenslagen en tegenwerking.
Op de vraag of ze haar doel gaat bereiken krijg je pas in het laatste hoofdstuk van dit boek antwoord. Met zelfs nog verrassende informatie!

Tijdens het lezen van dit boek heb ik me geen moment verveeld. Hier en daar voelde het wat zwaar, vooral de stukken over het kamp (maar daar kun je ook moeilijk luchtig over zijn).
Dit boek is vermakelijk, maar zet je toch ook aan het denken.
Ik ben erg benieuwd naar het vervolg!