Het boek is ouderwets goed opgebouwd, waarbij heden en verleden afgewisseld worden. Ook de twee verhaallijnen die er in dit boek zijn, passen feilloos in elkaar. Als je bekend bent met de boeken van LÃ¤ckberg voel je echter op een gegeven moment wel aan welke kant het verhaal op gaat.

Dit boek is wat mij betreft niet haar beste en dan gaat het met name om de geloofwaardigheid van het verhaal. Hoewel ik het boek met enorm veel plezier heb gelezen, vond ik het einde namelijk toch ietwat ver gezocht. Desalniettemin kijk ik vol verwachting uit naar haar nieuwste boek, want schrijven kan ze als de beste!