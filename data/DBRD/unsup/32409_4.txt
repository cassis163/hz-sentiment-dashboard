Het verhaal begint direct met de fusie van de lokale, rivaliserende scholen die samen op één school terecht komen. Draken en dryaden moeten vanaf dan door één deur.
Ambers leven wordt dan direct gered door een draak, iets dat ze nooit van hem had verwacht… Of überhaupt van een drakenjong.
De draken en dryaden leven langs en met elkaar zoals vroeger blanken en zwarten met elkaar omgingen: apart in één stad en dus op één school.
De haat tussen beide rassen is goed voelbaar en de angst en onzekerheid die het Amber brengt ook. Een begrijpbare angst, want van alle kanten wordt Amber beschermd tegen de draken: haar broers Ian en Bryan laten haar geen seconde uit het oog.
Iets waarvoor Amber dankbaar is, maar haar soms ook wat ergert. Iets wat ik zelf heel goed kon begrijpen met twee oudere broers :’).

Het verhaal wordt goed opgebouwd met de fusie, hét afschuwelijke visioen en de beginnende relatie tussen Amber en het drakenjong, Drake Cage.
Drake is een mysterieuze jongen waarbij je in het begin je twijfelt trekt, maar later veel sympathie voor krijgt. Op een gegeven moment verandert het perspectief van Amber naar Drake en leer je hem beter kennen. I like him!
De wereld van draken en dryaden wordt voor Amber en haar omgeving steeds meer één wereld, iets wat beide rassen niet zo ziet zitten, maar een andere keuze hebben ze niet.

Amber zelf is een prettig hoofdpersonage met begripvolle angsten en onzekerheden. Haar gave blijft een groot mysterie gedurende het hele boek en veel antwoorden krijgt zij -en jij als lezer- niet. Dat vond ik wel een beetje jammer, want ik wil toch wel eens weten hoe haar gave nou werkelijk in elkaar steekt.
Ook zou ik Drake en de drakenwereld nog beter willen leren kennen. Die jongen is zo’n mysterie dat ik hem laag voor laag wil uitpluizen en hem helemaal ontcijferen. Er schuilt volgens mij zoveel in hem!

De opbouw van het verhaal is goed, de schrijfstijl leest snel weg, de personages zijn interessant en de wereld van draken en dryaden is eentje dat me erg aantrekt.
Echter is de onthulling van het boek een beetje verwarrend in mijn ogen… Misschien dat het aan mij ligt en een ander het juist wel als een ware verrassing ziet.
Het was ook wel een verrassing, eentje die ik echt niet zag aan komen, maar toch… Toen ik het las, dacht ik: “Hè? Waar komt dit nou weer vandaan?”
Maar dat neemt niet weg dat het ergens dan toch weer wel een goede onthulling was. Het was op zich wel logisch, als je de verdere uitleg leest… Al denk ik -en stiekem hoop ik- dat er een vervolg gaat komen. De wereld van draken, dryaden, Amber en Drake is voor mij nog niet afgelopen… Ik wil meer!