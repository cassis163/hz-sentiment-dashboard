Dit ben ik is op de markt gebracht om je te helpen met het ontwikkelen van een â€˜personal brand`, zoals de schrijfster van dit doe-boek het mooi weet te omschrijven. Het helpt jezelf met een paar woorden of zinnen te omschrijven en helpt om bij anderen aan te kunnen geven waar jij voor staat. Leer in te zien wat jou uniek maakt. Je kunt het boek beschouwen als een reis waarin je op zoek gaat naar jezelf. Het boek bestaat uit drie delen Het eerste deel KERNWAARDEN kun je zien als een soort opwarmertje. Een pittig opwarmertje! Want de opdrachten vragen toch flink wat aandacht van je, zijn soms confronterend en behoorlijk tijdrovend. Daarna volgt het deel IDENTITEIT, hier zal je langzaam meer over jezelf leren inzien. Uiteindelijk kom je dan terecht bij het deel VISIE, het filosofische gedeelte. Het boek staat vol opdrachten die je stapsgewijs dient te doorlopen. Sommige opdrachten in het eerste gedeelte lijken misschien weinig zinvol, maar naarmate je alle stappen doorloopt wordt je het een en ander duidelijk. De illustraties in het boek zijn van een kinderlijke eenvoud, ze maken weinig indruk. Wat je wel gemakkelijker over de streep zal helpen om zelf tekeningen bij de opdrachten in het boek te plaatsen. De spirituele teksten en verhalen waarvan je er waarschijnlijk wel een aantal zult herkennen zijn een aangename aanvulling. Het boek richt zich vooral op jongeren die worstelen met hun eigen identiteit. Dit ben ik zal een aanwinst blijken wanneer je er serieus mee aan de slag gaat. De oefeningen zijn nuttig en laten je inzien dat je uniek bent en er wezen mag.