Nog nooit eerder had ik een thriller van Nederlandse origine gelezen. Op de één of andere manier had ik het idee dat de schrijvers hier te lande niet konden tippen aan de topauteus uit het buitenland. Réne Appel heeft met Loverboy kans gezien om dat vooroordeel van me finaal de grond in te boren. Appel combineert een uitstekend verhaal met goed uitgewerkte karakters. Voor de bad woman in Loverboy voel je zowaar nog enige sympathie ook. Het einde had voor mij wat meer impact mogen hebben; Je zag de bui ergens toch wel aankomen. Maar ondanks die kleine kanttekening heeft René Appel me aangenaam verrast. Vier sterren derhalve.