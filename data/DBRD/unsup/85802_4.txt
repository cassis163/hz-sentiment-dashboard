Als je een realistisch YA verhaal wilt lezen dat zich in het vroege Rome afspeelt dan is 'Overschrokken' van Lesley Livingston zeker een aanrader. Maar ook als je niet echt van Romeinse gladiatoren houdt is dit prima te lezen. Lesley Livingston neemt je mee naar de Romeinse tijd waarin Julius Caesar koning was.
Fallon, prinses en voorbestemd om tegen de Romeinse troepen van Caesar te gaan vechten, heeft naast het feit dat ze prinses is een extra wrok jegens Caesar. Hij is namelijk verantwoordelijk voor de dood van haar zus die haar heeft opgevoed nadat hun moeder overleed bij Fallons geboorte. Maar als haar vader een andere toekomst voor haar voor ogen heeft, valt Fallons wereld uiteen.

Het verhaal komt meteen in het begin op gang. Hoewel ook toen de wereld al groot was, weet Lesley je zo te introduceren in hoe de wereld er toen uit zag en hoe het er toen aan toe ging. Je leert de strijdlustige en stoere Fallon kennen die van geen ophouden weet. Maar je komt er al gauw achter dat ze eigenlijk toch maar een klein hartje heeft.
De personages in het verhaal worden zeer goed uitgewerkt door de schrijfster. Ieder heeft zijn of haar eigen verhaal en vanuit Fallons perspectief leer je iedereen elk hoofdstuk beter kennen. Zeker zodra Fallon door een slavenhandelaar ontvoerd wordt. In het begin leef je helemaal met Fallon mee en keer je je tegen de personages waar zij zich tegen keert. Maar gaande het verhaal kom je steeds meer onderliggende verbanden te weten waardoor sommige personages ineens volledig anders voor de dag komen dan verwacht. Deze minimale plotwendingen brachten meer diepgang in het verhaal.

Een tweede aspect dat meer spanning in het verhaal brengt, is het feit dat je niet altijd weet wat Fallon van plan is. Natuurlijk lees je wel hoe zij over iets denkt, maar door korte tijdsprongen van een paar uur waarin Fallon zich ineens in een andere positie bevindt, zorgt ervoor dat je nog niet weet wat ze van plan is en de situaties daardoor des te spannender worden.
Spanning en sensatie is niet alleen iets wat het verhaal uitdraagt, het is ook een groot onderdeel van de gebeurtenissen in het boek, vooral in de tweede helft. Deze scenes zijn zeer interessant om te lezen, maar laten af en toe nog wat veel aan de verbeelding over. Aan het eind had ik zelf het gevoel dat de schrijfster wat haast had om tot het einde van het verhaal te komen. Hierdoor miste sommige passages wat details of diepgang, maar aan de andere kant bracht dat wel een hoop vaart met zich mee.

Het einde is zeer indrukwekkend en laat je verlangen om meer over Fallon te lezen en ook naar het vervolg.