'Ziva' is het debuut van John Winkel en alhoewel het een doodnormale thriller lijkt waarin we op zoek gaan naar wie de dader of daders zijn en wat de motieven zijn, vind ik dit toch anders, uniek op zijn manier.
Ik denk dat dit oa. komt door de manier van schrijven van de auteur. Hij maakt gebruik van korte hoofdstukken, voldoende afwisselend perspectief,... en weet daardoor doorheen het volledige verhaal de lezer te boeien.
Ook schuwt hij gruwelijkheden niet en houdt hij zijn thriller waarheidsgetrouw. Het kan immers zomaar gebeuren: de corruptie, de liquidatie, de afpersing,.... Ook het doen en laten van de onderzoeksjournalist(en), alle personages eigenlijk, en het programma CrimeXplorer lijken zo uit het leven gegrepen.
Het maakt het voor mij net dat tikkeltje meer. Het maakt het extra spannend, want het kan echt, en daardoor wil ik het boek haast verslinden!
Best een unicum voor een eersteling van een schrijver vind ik persoonlijk.
Natuurlijk moet ik ook toegeven dat er hier en daar wat losse eindjes zijn of dingetjes die niet helemaal kloppen. Al bedek ik deze graag met de mantel der liefde en hoop ik dat de hoofdpersonages, die het onderzoek leiden, nog niet zijn uitverteld en dat er vlug een vervolg komt. Dit was namelijk echt een verrassend, aangenaam debuut!