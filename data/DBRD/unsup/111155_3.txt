De Nieuweling is het eerste Nederlandstalige boek in de Summoner reeks van Taran Matharu. Het boek verteld het verhaal van smids leerling Fletcher die erachter komt dat hij voorbestemd is voor iets groters. Nadat hij een demon heeft opgeroepen en op de vuist is gegaan met de zoon van de bevelhebber, slaat hij op de vlucht in de hoop niet vervolgd en misschien wel vermoord te worden. Maar als hij op een school voor begaafden terecht komt waar iedereen een demon blijkt te bezitten, komt hij erachter dat hij niet is wie hij dacht dat hij was.

Het verhaal over Fletcher zit goed in elkaar. Hoewel ik in het begin echt even in het verhaal moest komen, leerde Ik al snel de verschillende personages kennen. De wereld is totaal anders dan wij zelfs gewend zijn, maar door de goede uitwerking kon ik me er gaande het verhaal steeds beter in verplaatsen.
Ook moest ik eerst even wennen aan het feit dat het alleen vanuit Fletchers perspectief werd geschreven, het zou misschien meer lezers aanspreken als het een gedeeld perspectief zou zijn, aangezien sommige stukken wat lang duurden. Wat de schrijver hier volgens mij wel mee weet te bereiken is een goed YA boek dat ook meer jongens aanspreekt.

Een ander pluspunt vond ik dat het verhaal in het begin een beetje oppervlakkig leek te blijven, maar dit draaide verderop in het verhaal totaal om. Er waren een heel aantal personages die ik ergens van verdacht, maar wat later helemaal niet zo bleek te zijn. Hierdoor bleek de ontknoping dus ook onverwacht te zijn. Het hele verhaal door heerste er een soort dreiging maar ik wist nooit van welke kant die precies kwam, en dat zorgde voor spanning.
Ook in het midden verhaal merkte ik dat ik af en toe een beetje afgeleid raakte door het eenduidige perspectief, wat ik lang niet altijd heb. Maar de gebeurtenissen zorgden er telkens voor dat ik het boek toch niet weg kon leggen.

Al met al vind ik het een zeer geschikt YA boek met wat fantasie, realisme, intriges en veel spanning. Ik denk ook zeker dat dit een goede aanwinst is voor het YA genre wat betreft de mannelijke lezers. Voor mij persoonlijk viel het af en toe een beetje tegen, waardoor ik het boek eigenlijk drie tot 3 sterren wilde geven. Voor jongens zou het boek waarschijnlijk wat meer aanspreken en daarom zou het boek ook vier sterren waard kunnen zijn. Zeker de laatste tien hoofdstukken waren het lezen al meer dan waard!