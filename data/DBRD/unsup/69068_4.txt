'Geef me je hand' is een verhaal in dezelfde stijl als voorganger 'Het stille graf': een zoektocht naar het verleden. Waar 'Het stille graf' bij vlagen beklemmend was, is 'Geef me je hand' iets luchtiger van opzet en daardoor wellicht een tikkeltje minder boeiend.

Tove Alsterdal vertelt op sublieme wijze het verhaal van Helene, die na de dood van haar zus Charlie - zelfmoord of moord? - naspeuringen doet naar haar verdwenen moeder. ArgentiniÃ«, jaren 70 van de vorige eeuw, de junta is aan de macht - wat had haar moeder Ing-Marie daar te zoeken, wat heeft haar destijds bewogen haar dochters in de steek te laten? Helene reist naar Zuid-Amerika af om de waarheid te achterhalen. Niet iedereen is daar blij om. Soms is het beter het verleden te laten rusten. Soms kunnen geheimen beter geheim blijven. Familie is ook niet alles ...

'Geef me je hand' begint als een thriller, maar blijkt gaandeweg een spannende roman te zijn, evenals met 'Het stille graf' het geval was. Desondanks is het ook voor thrillerliefhebbers een zeer lezenswaardig boek en verdient Alsterdal vier sterren.

[plot 4, spanning 3, schrijfstijl 4, leesplezier 4, originaliteit 4, psychologie 4]