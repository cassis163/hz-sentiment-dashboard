Heb net 'Waarheen je ook vlucht' uitgelezen. Prachtig mooi beschreven wat er met de hoofdpersoon is gebeurd en wat er naderhand met haar gebeurt en hoe ze haar leven weer probeert te pakken in zoverre ze daartoe in staat is. Zonder al te veel weg te geven over het verhaal vond ik het ten eerste een prachtig verhaal en zeer goed en makkelijk leesbaar geschreven. Heel mooi hoe gebeurtenissen uit het verleden met gebeurtenissen in het heden gecombineerd zijn.

Het nog een keer nalopen van verschillende zaken voordat je weggaat kwam mij trouwens wel heel bekend voor. Dat was ook erg grappig.

Minnetjes, en dat kost het boek mij betreft 1 ster, vind ik dat het wel iets korter had gekund en dat een hoofdstuk wel erg vaak eindigt met een liefdesscene (om het netjes te houden). Het was vaak een herhaling van zetten naar mijn beleving. Dat werd op een gegeven moment een beetje vervelend. Al met al vond ik het een zeer goed boek, zeker goed voor 4 sterren wat mij betreft.