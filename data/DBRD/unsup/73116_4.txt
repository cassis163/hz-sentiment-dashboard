Een aantal dagen na alle gebeurtenissen rondom de aanslagen in
Parijs vertrokken we voor een korte vakantie. Op mijn e-reader 'Ik
ben Pelgrim' waar ik thuis de rust niet voor had kunnen vinden om
het te lezen. Halverwege de vakantie ben ik begonnen en wat een
indruk heeft dit boek gemaakt. In de eerste hoofdstukken komt er
zoveel informatie op je af, dat je denkt 'waar gaat dit naartoe',
maar wat vallen alle stukjes perfect in elkaar. Nu en dan vond ik
het verhaal beangstigend. Zoals wordt beschreven hoe de Saraceen
verandert in een fundamentalist. Best aangrijpend vond ik dat,
als je terugkijkt op de aanslagen. Ik kijk na het boek weer anders
tegen alles aan. Ook de Saraceen is een mens blijkt uiteindelijk,
hoewel dat stukje mens wel heel diep zit verstopt. Ja en dan nog de
Pelgrim..... Indrukwekkend boek vond ik het en ik ben blij dat ik
het heb gelezen. Het zet me toch aan het denken.