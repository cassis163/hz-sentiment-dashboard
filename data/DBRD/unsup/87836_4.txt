Warden is verslaafd en drugsdealer in het land Rigus in de regio Laagstad. Op een dag wordt een kind vermoord gevonden in een steegje. Warden wil uitzoeken waarom en door wie dit kind is vermoord. Vroeger heeft hij als soldaat en agent gewerkt en hij probeert gebruik te maken van zijn contacten om de dader te achterhalen.
Er blijken steeds meer kinderen vermoord te worden dus Warden intensiveert zijn onderzoek.
Stukje bij beetje ontstaat het vermoeden wie er achter zit en hij wil wraak nemen. Het blijkt dat hij fouten begaat en zo krijgt het verhaal een onverwachte wending.

Het boek is geschreven vanuit Warden. Het verhaal volg je dan ook door zijn ogen. Het is een fantasy boek die ook trekjes van een thriller heeft. Ik vind dit een mooie mix aangezien zowel fantasy als thriller mijn favoriete genre is. Het verhaal heeft een goede verhaal lijn en leest als een trein. De personages zijn goed en duidelijk uitgewerkt. Een prima debuut dat smaakt naar meer.