In een boek vol protjes gaat het hele gezin gezellig een dagje naar de dierentuin. Terwijl hun zoontje al vol ongeduld in de hal staat te wachten, duurt het toch nog wel even eerdat papa en mama op komen draven. Uiteindelijk gaan ze dan echt met de auto op weg. Op de heenweg maakt de wagen een raar geluid, het lijkt wel een scheet?! In de dierentuin blijkt al snel dat niet alleen de auto zo nu en dan rare geluiden produceert. Zowel een neushoorn, als de grappige apen, olifanten, de nijlpaarden en zelf een leeuw blijken weleens een wind te laten. Het is te gÃªnant voor woorden en wat een stank!

Als je een dag vrolijk af wilt sluiten (of vrolijk wilt beginnen, dat kan natuurlijk ook), dan is een boek vol protjes daar het ideale prentenboek voor. Dit interactieve boek over protjes (scheetjes) is bijzonder grappig. Alleen de pastelkleurige illustraties in het boek zijn al een plezier om naar te kijken. De begeleidende teksten zijn vermakelijk, maar de geluiden die uit het boek komen wanneer je kind op de ronde cirkel drukt die op bijna elke pagina te vinden is, is ronduit hilarisch. Tranen lopen over de wangen en niet alleen bij kinderen! Super leuk boek om met regelmaat uit voor te lezen.