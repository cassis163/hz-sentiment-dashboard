Nooit las ik een boek dat zo precies en consequent beschrijft hoe een mens langzaam van binnenuit bevriest en precies datgene doet wat haar alleen maar verder de put in duwt. Prachtig en gruwelijk tegelijk! Als je dit verhaal duidt volgens systemische principes, zoals die die toegepast worden in familieopstellingen, zie je duidelijk de verstrikking: loyaal blijven aan die leden uit je familiesysteem die het 't minst getroffen hebben, door zelf (vrijwel altijd onbewust) precies d√°t te doen wat het minst goed is voor jou en je dierbaren.
Zonder een spoiler te willen schrijven: in het plot zit een ontwikkeling - de onvergeeflijke daad van het hoofdpersonage - waarvan het goed is dat ook die kant van dit fenomeen eindelijk een plaats krijgt in een roman. De wijze waarop de auteur die beschrijft getuigt van veel inlevingsvermogen, is zeer overtuigend en maakt daardoor van Saturnusplein 3 een noodzakelijk boek.
Tot slot zeer interessant: de positie en de invloed van het communisme in Nederland in die periode.

Maria Philippens