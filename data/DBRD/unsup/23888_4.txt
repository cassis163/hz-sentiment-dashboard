Van een boek met geheugenverlies als onderwerp, verwachtte ik een erg ingewikkeld plot. Maar SJ Watson slaagt er wonderwel in om rond overbodige wetenschappelijke of medische verklaringen te schaatsen in dit ijzersterk thriller debut dat in ruim 30 verschillende landen gepubliceerd werd.

Het lukt hem om met een minimum aan personages en een beperkte omgeving een angstaanjagende en beklemmende sfeer te scheppen. Net als voor Christine wordt het verhaal geconstrueerd door herhalingen. De spanning wordt beetje bij beetje opgebouwd. Wat start als een zoektocht naar zichzelf verandert al snel naar een zoektocht naar de dader, als die er al is. Want ook als lezer begin je aan alles te twijfelen.

Dit meeslepend verhaal werd in 2014 ook verfilmd met in de hoofdrollen Nicole Kidman, Colin Firth en Marc Strong: “Before I go to Sleep”. Ook die film is een knaller van formaat, al twijfelde ik even aan de effectiviteit van het vervangen van het dagboek door camerafilmpjes.