Ik ken 'Evolutie' al van toen ze (Ja, 'ze'. Lezers snappen dit wel.) nog een manuscript was en ik was dan ook benieuwd hoe ze zou evolueren naar een echt boek!
Het was dus voor mij een blij weerzien met John Water, het hoofdpersonage, en alle anderen. Nu ja, niet echt iedereen, want de een was wederom meer likeable dan de andere. Het is voor mij zelfs moeilijk om John in een categorie te stoppen, maar ook dat begrijpen enkel de lezers vrees ik ... .
Toch kon het boek me opnieuw verrassen, dankzij de aanpassingen aan het manuscript en de aangename schrijfstijl van Ursula. Ik bleef geboeid verder lezen vanwege de diverse personages en de twists, (Wat Ursula haar personages allemaal voor de voeten werpt. Amaj!) die zorgen voor verrassende elementen. Alles samen wordt het een avontuur dat zeer lekker wegleest!
Ursula laat ons zeker zien dat ze kan schrijven en over een goeie dosis fantasie beschikt. Op een redelijk spannende en overtuigende manier pent ze een wereld neer, hier op aarde, maar ook ver daar buiten. Daarnaast schuwt ze geen thema's die best actueel zijn in het dagdagelijkse leven, zoals op zoek gaan naar je werkelijke ik. Het geheel zorgt er voor dat ik dit een aan te raden scifi boek vind.
De titel is naast dit alles eveneens super gevonden, vanwege de gelaagdheid die er achter zit. Lees 'Evolutie' om te snappen wat ik bedoel. ;)
Ik kijk ondertussen al uit naar een nieuwe Ursula Visser!