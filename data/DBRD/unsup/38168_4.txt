Dodenweg is de debuutthriller van de Nederlandse schrijfster Olga Hoekstra. Het is het eerste deel van de Saksenburcht serie.

Er gebeuren diverse dodelijke ongelukken op de Ruyterweg in Saksenburcht, daardoor ook wel de Dodenweg genoemd. De pas beginnende journaliste Fleur Benedictus, dochter uit een bekende Saksenburchtse advocaten familie en tevens hun buitenbeentje, ziet in de dodelijke ongevallen een goed verhaal voor de krant waarvoor zij sinds kort werkt. Zij bijt zich dan ook vast in deze kwestie en probeert in contact te komen met nabestaande van de verongelukte jongeren, en ook met de rechercheur die op de zaak staat, Thomas Delohr Als Fleur verneemt dat de moeder van het verongelukte meisje niet gelooft dat het haar dochter is, gaat Fleur met dit gegeven verder op onderzoek uit. Ze deelt haar vermoeden met Thomas en al snel blijkt dat het hier om een moordzaak gaat in plaats van om een ongeluk. Bij Thomas roept de hele zaak allerlei herinneringen op vanuit traumatische gebeurtenissen in het verleden. Tussen Fleur en Thomas ontstaat een band waarvan beide niet goed weten hoe er mee om te gaan, met alle gevolgen van dien.

Tegelijkertijd wordt de lezer deelgenoot gemaakt met de lugubere gedachtes en daden van de dader en wordt dit in ijzingwekkende hoofdstukjes beschreven. Kan de dader op tijd gestopt worden om een volgende moord te voorkomen?

Olga Hoekstra heeft een prettige schrijfstijl, het verhaal heeft je meteen te pakken en leest erg vlot. Ze weet op een goede gedoseerde manier spanning, romantiek en een goed verhaal met elkaar te combineren met als resultaat een goed thrillerdebuut dat vraagt om vervolgt te worden. Ik kijk uit naar het tweede deel in de Saksenburchtserie Vader.
Het boek krijgt van mij een dikke 4****