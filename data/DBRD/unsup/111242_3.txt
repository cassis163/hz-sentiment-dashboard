‘Is de beker nou nog niet leeg?’ Die gedachte kwam steeds vaker bij me naar boven naarmate ik verder vorderde in dit lijvige boek. Maar telkens vloeide er weer een nieuwe rampspoed voor de hoofdpersoon uit de pen van schijfster Hanya Yanagihara. En hoeveel ellende kan een mens verstouwen, was ook de vraag die ik mezelf regelmatig stelde.

Een Klein Leven is een goed boek, anders had ik die 750 pagina’s nooit kunnen verstouwen. Echter, alle narigheden worden wel heel erg uitgesmeerd. Soms zelfs een beetje ‘over de top’. Bovendien is er nogal eens sprake van herhalingen. Het verhaal zou aan kracht winnen als het driehonderd pagina’s zou worden ingekort.