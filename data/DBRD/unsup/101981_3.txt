De flaptekst zag er veelbelovend uit. De hoofdfiguur is geen politieagent, maar werkt bij de Gemeente Amsterdam en verzorgt uitvaarten voor anonieme lijken. Hij pluist wel graag allerlei dingen uit. De auteurs hebben alvast een originele hoofdfiguur gekozen.
Het verhaal zelf start vrij traag en de link tussen de verschillende personages is onduidelijk. Met de introductie van journaliste Merel lijkt er meer vaart in het verhaal te komen, maar dat is slechts tijdelijk. Het thema terrorisme wordt bovendien te oppervlakkig uitgewerkt.
De lezer krijgt wel een mooi beeld van Amsterdam. De taal is verzorgd en het einde van het verhaal is meteen de aanzet tot een volgend deel. Hopelijk is dat deel echt spannend.