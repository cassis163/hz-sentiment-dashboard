Het plan was om 'Volle bloei' a.s. weekend te gaan lezen maar dat is niet gelukt: het is al uit. Veel te leuk boek: al had ik deze week eigenlijk helemaal geen tijd, toch trok het verhaal me steeds naar zich toe en moest ik doorlezen. Dan maar slaaptekort. Wat heb ik ervan genoten! Wat zit die hele compositie prachtig in elkaar, wat een geweldige vrouwen. Mooiste zin: 'Met een litteken valt te leven als het daaronder niet ettert.' Verder heerlijke sekssc√®nes, echt knap hoe Hetty erin slaagt die te beschrijven zonder het evenwicht te verliezen op dat slappe koord tussen trucje en overdrijving. Nee, ze zijn gewoon echt. Zoals seks is en zoals het leven is. Het hele boek bulkt trouwens van goed verwerkte levenservaring. Daardoor vat Hetty de toon zo goed, er is genoeg afstand ontstaan, zodat moeilijke dingen met een heerlijk luchtige lach beschreven worden. Ik heb ervan genoten, en ik duim dat het een bestseller mag worden. Wat zou dat geweldig zijn!