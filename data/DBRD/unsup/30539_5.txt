Een bijzonder boek waarin twee levenslijnen en twee tijdslijnen met elkaar in contact komen. Het eerste personage is dat van een Frans blind meisje en het tweede van een Duitse jongen. Beiden worden tijdens WOII gevolgd in hun doen en laten. Hun persoonlijke ontwikkeling waarin de oorlog een grote rol speelt, wordt beeldend en nauwgezet verteld. Vragen over wat te doen en hoe te reageren op verschillende situaties zijn bij beide kinderen een belangrijk gegeven. Het is een verhaal waarbij de lezer via de opgroeiende kinderen deelgenoot wordt gemaakt van de verschrikkingen van de oorlog. Deze zijn op een subtiele manier beschreven en tegelijkertijd laten ze een grote indruk achter. Ook maak je via de hoofdpersonages op een speelse manier kennis met wetenschap en techniek. Al met al een divers, indrukwekkend en gevoelig boek.