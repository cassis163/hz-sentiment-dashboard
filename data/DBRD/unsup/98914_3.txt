De Willamette is een rivier die door Portland stroomt. Het regent al dagen, weken en daar komt dan ook nog eens het smeltwater bij. De rivier stijgt en blijft stijgen. In allerijl worden zandzakken gevuld en provisorische dammen gemaakt.
Omdat het water vanalles met zich meebrengt, komt een skelet boven drijven. Het is al oud, van zestig jaar geleden. Toen is het centrum ook al eens overstroomt na een dijkbreuk en dat heeft toen vele levens gekost. Hoeveel precies is niet duidelijk omdat het vooral zwarten waren en het incident werd in de doofpot gestopt.
Niet alleen oude skeletten komen boven, er zijn ook opvallend veel verdrinkingen. Bij nader onderzoek blijkt het niet om verdrinkingen te gaan, maar om moord.
Rechercheur Archie Sheridan probeert de seriemoordenaar te pakken maar dat is lastig in een stad waar het water alsmaar met bakken uit de hemel blijft komen. Er zijn niet veel bruikbare aanwijzingen, behalve dat er een kleine jongen bij betrokken is.


Tip: lees dit boek met muziek over regen want het blijft echt heel het boek regenen.
It’s Raining Men - Weather Girls
Purple Rain - Prince
Raindrops Keep Falling on My Head - BJ Thomas
Here Comes The Rain Again - Eurythmics
Who’ll Stop The Rain? - Creedence Clearwater Revival
November Rain - Guns ‘n Roses
Singin’ in the Rain - Gene Kelly
Have You Ever Seen The Rain? - Creedence Clearwater Revival