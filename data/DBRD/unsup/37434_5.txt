Tomas is aan het helpen in de tuin van opa. Hij ontdekt een rare boom met vruchten eraan. Als hij een stuk fruit meeneemt naar huis, gaat het ‘s-nachts gloeien en het barst open. En wat komt eruit: een draakje!
Tomas noemt het draakje Fikkie en houdt hem als huisdier. Maar dat is nog niet zo makkelijk.
Want wat eten draken, hoe zorg je dat ze niet teveel poepen ivm ontploffingsgevaar en stank en waar houd je een draakje verborgen?
En wat doe je als je vrienden willen weten waarom jij je zo raar gedraagt?

Andy Shepherd is een Britse schrijfster en was lerares Engels. De jongen die draken kweekte is haar eerste kinderboek. En er komen nog 2 vervolgdelen. Het verhaal wordt verteld door Tomas aan de lezer. Hij neemt je mee in zijn ontdekking. De illustraties van Sarah Ogilvie zijn mooi en leuk. Leuk detail zijn de ‘schroeiplekken’ in het boek op de bladzijden.

Wij kunnen niet wachten op deel 2: De jongen die met draken leefde.