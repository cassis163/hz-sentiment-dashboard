Hoewel de personages heel extreem zijn, Kim (wel erg naïef) en Martine (compleet waanzinnig), leest dit boek als een trein. De hele expliciete scènes hadden van mij persoonlijk niet zo gehoeven. Ik vond ze te gruwelijk voor woorden, maar ze waren voor het verhaal wel van nut. Op deze manier krijg je namelijk pas door wat voor een gestoord persoon Martine is. Ik heb het boek dan ook in een ruk uitgelezen. Tenslotte wil je toch weten wanneer er aan die waanzin een eind komt!

Toch geef ik het boek 3 sterren, omdat ik meer hou van boeken waar je tot op het laatste moment niet weet hoe iets gegaan is en, bovenal wie het gedaan heeft. In dit boek was dat allemaal al vanaf het begin bekend, dus wat dat betreft zat daar geen spanning in.