Dit soort boeken is nou precies waarom ik begin vorig jaar met mijn blog ben begonnen.
Een boek lezen en het vervolgens in de boekenkast zetten, terug brengen naar de bibliotheek, of na een tijdje van mijn e-reader verwijderen. Klaar om te vergeten. Te vergeten welk gevoel het boek bij me omhoog haalde. Vergeten welke boeken goed genoeg waren om iemand aan te raden. Het voelde soms een beetje nutteloos, al dat lezen.
Ik weet niet of mijn blog nuttig is voor anderen, maar voor mij voelt het lezen er zeker nuttiger door.
Mijn blog is een soort leesdagboek waar ik af en toe in terug lees om het gevoel dat een boek bij me opriep terug te roepen.

De Grisha-trilogie is zo'n trilogie die ik niet wil vergeten. Een trilogie die je meeneemt naar een andere wereld: Ravka.

Neem eens een kijkje op mijn blog via deze link: http://leesdan.blogspot.nl/2015/03/val-en-verlossing-grisha-3-leigh-bardugo.html