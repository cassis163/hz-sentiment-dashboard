Travis Parker heeft alles wat hij maar kan wensen: een leuke baan, goede vrienden en een prachtig huis. Hij geniet met volle teugen van het leven en is ervan overtuigd dat een relatie hem alleen maar in de weg zou staan. Tot Gabby Holland naast hem komt wonen.
Travis doet zijn best contact met haar te krijgen, maar de mooie Gabby lijkt er niet van gediend. Ondanks al haar afwijzingen, en ondanks de aanwezigheid van Gabby's vriend, probeert Travis dicht bij haar te komen. Zijn koppige pogingen zijn het begin van een emotionele reis die geen van beiden had kunnen voorzien en hun confronteert met de hartverscheurende vraag: hoe ver kan en mag je gaan in de hoop op liefde?

Ik ben toch wel een liefhebber van deze schrijver omdat zijn verhalen mij raken. Mooie personages die in mijn hoofd tot leven kwamen. In de eerste instantie dacht ik dat het om haar keuze ging tussen de twee mannen van wie ze ging houden.
Maar dat pakte geheel anders uit en ik moest hem uitlezen omdat ikzelf voor die vreselijke keuze heb gestaan. Gelukkig liep het in het boek goed af. Het was zo herkenbaar voor mij. Daarom hield ik het niet droog. Omdat ik verder niets kwijt wil over de loop van het verhaal, kan ik alleen maar zeggen: lees het maar.