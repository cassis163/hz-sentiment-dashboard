Melissa Skaye (1972) heeft een bijzondere schrijfstijl. Ze schreef eerder de fantasyreeks Jeremy Jago en In onschuld, een bijzondere stand-alone-thriller.

Verminkte Toekomst is het 4e boek in een reeks van Melissa Skaye met Sanne Philips in de hoofdrol. De eerdere delen heb ik niet gelezen, dus mijn interesse was groot. Het is een indrukwekkend boek, in 2 verhaallijnen: Vanuit Sanne en vanuit een slachtoffer perspectief. Daarnaast neemt personage Will de jager ook een gedeelte voor zijn rekening. Hij is paragnost en Sanne wil eerst niets van hem weten. Ook al zijn de eerdere delen niet gelezen, is het toch goed te volgen, qua personages. Ze zijn duidelijk en helder omschreven. De verhaallijn vanuit het slachtoffer is indrukwekkend, levensecht en gruwelijk tegelijk. Het verhaal komt als een film aan je voorbij. En dat is een talent, om het zo te kunnen schrijven.

Het verhaal leest vlot weg en grijpt je op sommige momenten echt bij de nek. Dan op het moment als de spanning zo hoog is, dat je het boek niet meer kunt wegleggen.. en je denkt dan ongeveer wel te weten hoe het afloopt, dan volgt er nog een heel verrassend stukje. Je kan dit een saai momentje noemen, maar de auteur weet hiermee gewoon een adempauze in te lassen.. houdt hiermee de spanning hoog vast. .tot een ware climax...en een prachtig einde. Waarbij de verhaallijnen als een complexe puzzel in elkaar passen. En je het boek met een zucht en een traan neerlegt.

Verminkte Toekomst is een ijzersterke psychologische thriller..een krachtig stukje werk en zeker niet geschikt voor watjes.

Waardering:

Ik geef het 5 dikke Birdy-sterren, vanwege de ijzersterke rollercoaster waar je instapt, als je aan dit boek begint. En je staat te shaken als je hier weer uit komt.

Chapeau!