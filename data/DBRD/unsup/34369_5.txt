Luc Deflo is al 15 jaar goed voor de ene bestseller na de andere in het thriller-genre. Dit staat achterop het boek te lezen. Voorop dat Deflo al meer dan 500.000 boeken verkocht. Toch was Intifada pas het eerste boek wat ik van deze auteur las. Maar nadat ik dit boek gelezen heb, zal het hier zeker niet bij blijven!

Deze auteur heeft inmiddels 23 thrillers op zijn naam staan en dat het een meester in het schrijven is, is te merken. Vanaf de eerste bladzijde zit je er gelijk goed in en er is gelijk al de nodige spanning en een broeierige sfeer te proeven.

De hoofdstukken met Gabriël Jansseune zijn het meest spannend. Wie is deze man en wat wil hij bereiken?! Een man die België doet trillen op zijn grondvesten. Ook al kun je het niet eens zijn met wat hij allemaal doet, toch voel je je verbonden met hem.
Ook rechercheurs Mendonck en Deleu sluit je gelijk in je hart, ook al was het mijn eerste kennismaking met hen.

Deflo legt gevoel, diepgang, een vleugje humor, emotie, kortom alles in zijn boek. Een boek wat je nog wel even aan het denken zet, nadat je hem uit hebt en even stil van bent.

Ik vond het een absolute aanrader en ga zeker meer lezen van deze topauteur in hart en nieren!