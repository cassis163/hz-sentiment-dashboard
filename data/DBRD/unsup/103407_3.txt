Goed nieuws: het was beter dan ik had verwacht. Ik dacht eigenlijk dat dit een of andere goedkope Hongerspelen-rip-off ging zijn, maar dat was het dus niet. Niet echt, in elk geval. Het was veel meer een gedachte-experiment, een ethisch vraagstuk. Op zich is dat wel eens leuk dat er zo'n boeken zijn, maar mij persoonlijk trekt dat niet zo heel erg aan. Als je daar wel voor te vinden bent, zou ik dit wel aanraden.
Het was wel goed geschreven, en gelukkig niet in van dat stram Nederlands waar schrijvers in de Lage Landen nogal eens last van hebben. Jammer alleen dat er nogal wat fouten in zijn blijven staan - de meeste zullen niet opvallen als je geen talenopleiding hebt gevolgd, maar als je dat wel hebt gedaan, dan frons je een redelijk aantal keer je wenkbrauwen.
Er zat op het einde een knappe twist in, al vond ik een deel van de uitleg van degene die alles bedacht heeft niet helemaal realistisch. Maar goed. Hopelijk komen we er nooit achter of het realistisch is of niet. De rest van het boek was dat in elk geval maar al te goed.
6,4/10