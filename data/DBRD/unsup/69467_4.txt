Auteur : Maria Genova
Titel : Communisme, sex en leugens
Pagina’s : 220
Uitgeverij : conserve


Het verhaal;
Het boek gaat over de jeugd van de schrijfster in het Bulgaarse communisme. Het geeft een inkijk in het leven in Bulgarije in de jaren ’80. Hoe was het voor een tienermeisje om op te groeien in het voormalig Oostblok en hoe komt een Bulgaars meisje in Nederland terecht zonder dat ze gevlucht is voor het communisme.
Mijn mening;
Maria Genova neemt ons mee naar het Bulgarije in de jaren ’80 van de vorige eeuw. Aan de hand van herinneringen laat ze ons kennismaken met de tiener Mer, geboren in Plovdiv. Ze voerde mij letterlijk mee. Haar beschrijvingen zorgden ervoor dat de personages echte mensen van vlees en bloed werden in mijn hoofd. Ik waande mij met haar in Bulgarije en groeide fictief mee op in een Communistisch land. De dynamische manier van schrijven doorspekt met humor liet mij kennis maken met een normale tiener, de verliefdheden, de onzekerheden, de dromen en de rebellie tegen het gezag voor zover dat mogelijk was. Dit alles tegen de roerige periode van de jaren ’80. De verering van de Russische helden, Moeder Rusland die de Oostbloklanden zeer strikt opvoedde, maar langzaamaan zijn greep verliest op hen. De opkomst van de Glasnost, de val van de Berlijnse muur, Maria weet het zo goed te beschrijven met haar vlotte schrijfstijl dat ik het boek gewoonweg in een ruk wilde uitlezen. Heerlijk boek en als je van geschiedenis houdt een absolute aanrader. Het nam bij mij vooroordelen weg, bevestigde andere ideeën en boven alles liet het zien dat tienermeisjes en ouders universele problematiek hebben, of je nu opgroeide in het “vrije” Westen of in het Oostblok. Communisme, seks en leugens krijgt van mij dan ook 4* sterren.