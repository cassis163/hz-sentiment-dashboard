Dat Mary Higgins Clark makkelijk leest is alom bekend. Ze schrijft vlot en haar teksten zijn zeker niet gekunsteld. Before I say good-bye is één van de 42 thrillers die ze heeft geschreven. Ze schudt ze zo maar uit haar mouw; althans zo lijkt het. Het gaat haar zo makkelijk af. Dat is natuurlijk ook een blijk van haar talent.
Daar staat tegenover dat ik dit boek toch wel wat zweverig vond. Dat helderziende gedoe en contact met 'de andere kant' is niet aan mij besteed. Nou blijkt veel ervan in dit boek uiteindelijk ook puur bedrog, maar er blijven ook enkele items overeind. Al met al: ik vond het leuk, maar daarmee heb ik ook wel alles gezegd.