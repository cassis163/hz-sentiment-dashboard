Wat fijn dat er voorin het boek even kort samengevat wordt waar de vorige twee delen over gingen en wat de belangrijkste personages zijn! Zo wordt je geheugen weer even opgefrist en dat is vaak wel fijn als het een tijdje terug is dat je een vorig deel las. Super!

Ik zat meteen in het verhaal en voelde me algauw weer thuis bij Isabel Dieudonné, die hart voor haar huidige werk heeft en stiekem ook nog voor haar voormalige recherchewerk. En daarnaast sleept ze een hoop persoonlijke sores met zich mee, waardoor ze soms nóg harder op een zaak duikt…. Daardoor is het niet alleen een fijne ‘politiethriller’ waarin het over een op te lossen zaak gaat, maar heeft het verhaal ook een fijne persoonlijke twist, leer je Isabel steeds beter kennen en leef je mee met wat ze meemaakt.

Ik vond het verhaal weer ontzettend meeslepend – niet weg te leggen – en super spannend! Het leest heerlijk vlot en doet verlangen naar nog veel meer verhalen over Isabel en collega’s! Duidelijk is door het einde dat er ook zeker nog meer moet komen… (wat doe je ons aan Mariska? ) Kom maar op!!