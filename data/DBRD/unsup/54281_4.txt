Een bijzonder boekje met veel fantasie geschreven en met prachtige vondsten. Het zwaarmoedige ratje Firmin wat honderden boeken leest, piano speelt, films kijkt, droomt over z'n Liefjes en over van alles nadenkt.
Bijvoorbeeld Firmin die constateert dat mensen een gebrek proberen te compenseren met een bril, een gebit of een gehoorapparaat. Hij bedenkt dat hij zijn gemis aan het kunnen praten, het uiten van zijn gevoelens en gedachten misschien kan verhelpen door het gebruiken van een typmachine of het toepassen van gebarentaal. Dit is allemaal echter niet zo eenvoudig en levert hilarische tafereeltjes op.
En de cadeautjes, de roos en de ring, die Firmin aan Norman geeft en vooral de reactie van Norman hierop.
Nooit gedacht dat een ratje zulke vertederende gevoelens bij me zou kunnen opwekken.