J en Elena vertrekken naar een afgelegen tropisch eiland om een nieuw leven te beginnen.
De omstandigheden zijn primitief en al snel blijkt dat het gedroomde leven hen erg tegenvalt.
Het onderwerp leek mij interessant en ik ben met enthousiasme aan dit boek begonnen maar aanvankelijk kon het me niet erg boeien. Pas ongeveer halverwege het boek begon het verhaal voor mij wat te leven omdat er wat meer ontwikkeling in de gebeurtenissen kwam.
Het verhaal wordt verteld in de 3e persoon met eenvoudige taalgebruik zonder echt mooie volzinnen en de karakters van de personen worden niet echt uitgediept.
Je komt weinig van het gevoelsleven van de personages te weten in dit boek. Als op een gegeven moment de relatie tussen J en Elena moeizamer wordt en ze regelmatig ruzie hebben wordt ook daarover niet gediscussieerd en er wordt niets uitgesproken.
Daardoor blijft het verhaal voor mij wat steken in alleen een vertelling van gebeurtenissen.
Gelukkig nog wel op een manier geschreven zodat het boek me tot het eind heeft kunnen boeien, maar een hoogvlieger vind ik het niet.