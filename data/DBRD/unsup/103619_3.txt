Wij zijn allemaal moleculen gaat over Ashley en Stewart. Ashley haar ouders zijn gescheiden en Stewart woont samen met zijn vader. De moeder van Ashley valt voor de vader van Stewart en ze trekken bij elkaar in in het huis van Ashley en haar moeder. Het is zowel een triest als een grappig verhaal. Stewart moeder is namelijk overleden waardoor zijn vader dus weduwenaar is. Ashleyâ€™s ouders zijn gescheiden nadat haar vader uit de kast kwam. Het is ook geschreven vanuit de ogen van zowel Ashley als Steward waardoor je dus twee personages goed leert kennen.

Stewart is een optimistische maar realistische jongen. De manier waarop hij de wereld bekijkt is bijzonder en ik vond het persoonlijk ook inspirerend. Ashley daarentegen is een zelfingenomen trut. Ze denkt alleen maar om zichzelf en is zo oppervlakkig als een regenplas. Ze wil ook helemaal niets met Stewart te maken hebben.

Als er een aantal dingen gebeuren begint Ashley langzaam maar zeker een verandering door te maken waardoor ze iets minder hatelijk is. Ik bedoel, ik had echt een hekel aan haar tijdens het lezen. Ik besef me dat als een personage mij iets laat voelen, dit vaak de bedoeling is en bij Ashley was dit zeker de bedoeling. Goed gelukt. Stewart is en blijft constant aandoenlijk. Socially awkward, ontzettend slim op andere gebieden en met een kijk op de wereld die ik bewonder.

Ik vond het een fijn boek om tussendoor te lezen. Het mist een stukje diepgang, de problemen die Ashley en Stewart tegenkomen zijn erg alledaags (voor in boeken dan he) en over de gevoelens en diepste gedachten van de hoofdpersonen kom je weinig te weten. Wellicht omdat het zulke unieke karakters zijn dat ze vrij oppervlakkig denken. Het leest wel enorm snel weg en is erg vermakelijk.

Zelf lees ik graag Young Adult maar ik zou dit boek voor een net iets jongere doelgroep aanraden door de schrijfstijl en de gemiste diepgang. Ik zou het aanraden voor kinderen tussen de 10 en 12.

Ondanks het minpuntje ben ik er ontzettend snel doorheen gegaan en heb ik me zeker vermaakt met dit boek. Het is lekker luchtig en perfect als tussendoortje tussen twee zware boeken.