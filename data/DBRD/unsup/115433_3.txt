Sarah Banne is de oudste dochter in een Engels gezin begin 1800. Ze wordt geacht te trouwen met een veel oudere man, maar Sarah weigert. Wanneer ze daarna bij een circus voorstelling de grote stoere Giovanni Belzoni ziet, weet ze wat ze wel wil; Avontuur! Als hij haar ten huwelijk vraagt zegt ze direct ja en gaat met hem op reis.
De eerste jaren blijven ze in Engeland en Gio treedt op met zijn kracht en met zijn uitvindingen. Hij heeft groot succes, maar hij wil meer. Hij is een avonturier en wil op reis. Zijn droom is Constantinopel.

Wanneer Sarah ja zegt tegen Gio, zegt ze ook ja tegen een avontuurlijk leven en constant op reis zijn. Het is precies wat ze wil. Voor vrouwen was het in die tijd helemaal niet gewoon om (zoveel) te reizen en dat maakt haar speciaal.

Hun reizen brengt hen naar Portugal, Spanje, SiciliÃ«, Malta en tenslotte naar Egypte. Een nieuw land met ongekende schatten. Het avontuurlijke karakter van Gio leeft hier helemaal op en hij doet er alles aan om de Egyptische schatten te ontdekken. Sarah mag als vrouw weinig, maar pikt het niet als ze wordt achter gelaten in een huis met Egyptische vrouwen. Ze heeft op haar reizen al kennis gemaakt met andere vrouwen en culturen en besluit dat verder te onderzoeken. Ze gaat zelf op reis, ook naar het beloofde land. Ook dit is uniek, een vrouw alleen op reis, maar zij deed het.

Zowel Gio als Sarah schreven op wat ze ontdekten en in een uitgave een boek van Gio, is ook een hoofdstuk opgenomen met de onderzoeken van Sarah.

Machteld Kruijssen heeft zich altijd aangetrokken gevoeld tot Egypte en kwam Gio en Sarah tegen in haar onderzoeken. Van Sarah is niet heel veel bekend, maar het verleidde Machteld tot het schrijven van deze roman, waarbij ze zich inleefde in Sarah en haar verhaal kon vertellen.

Het zijn korte hoofdstukken en er wordt veel verteld en er gebeurd veel, maar het verhaal blijft op de vlakte. Wanneer Sarah een brief stuurt naar haar zus krijgen we iets te zien wat Sarah denkt of voelt, maar dat is te beperkt. Het is een opsomming van reizen en beschrijvingen van omgeving verwerkt tot een roman, waarbij de personages diepgang missen.

Een bijzondere historische roman, waarbij een vrouw als Sarah, die leefde in een door mannen gedomineerde wereld, haar eigen weg ging en door haar geschreven teksten over vrouwen en hun culturen in andere delen van de wereld de eerste vrouwelijke antropologe werd.