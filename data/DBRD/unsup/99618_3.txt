Archeoloog Peter de Haan, werkzaam aan de faculteit archeologie gaat samen met een aantal andere naar de plaatsing van de eerste ondergrondse vuilcontainer te Leiden bij. De burgemeester van Leiden is gevraagd om dit project te openen door met een graafmachine het laatste schepje zand uit het gat te halen. Dit loopt alleen niet zoals gepland en de burgemeester beland samen met de graafmachine in het gat. Onder het gat voor de vuilcontainer, blijkt een gang te lopen, de mythe klopt dus. Peter kan zijn nieuwsgierigheid niet bedwingen en gaat samen met zijn collega archeoloog Daniel Veerman een kijkje nemen. Hoogleraar Arnold van Tiegem is ook naar beneden gegaan en verdwijnt. Als daarna ook nog docente en vriendin van Peter, Judith Cherev verdwijnt, begint Peter aan een zoektocht. Tijdens zijn zoektocht ontvangt hij geheimzinnige briefjes en cryptische boodschappen op zijn mobiel.

Het boek is opgedeeld in 7 delen en worden steeds afgesloten met een visioen Deze visioenen vertelt de lezer meer over de geschiedenis van apostel Paulus, die er een dubieuze rol op nagehouden heeft.
Het jammere is dat deze visioenen ook meteen de snelheid uit het verhaal halen. Als je een leek bent op het gebied van de Bijbelse geschiedenis raak je al snel de kluts kwijt. Er worden termen en zaken in vermeld die je hoofd doen tollen en ervoor zorgen dat je leesplezier afneemt.

De vergelijking met Dan Brown snap ik wel. Alleen weet Dan beter het verhaal begrijpelijk te houden, ondanks de gecompliceerde theorieÃ«n. Wat mij door het boek heen gesleept heeft is de verhaallijn van Peter. Zijn zoektocht naar Judith en de reden waarom hij cryptische berichten ontvangt is meeslepend en goed uiteengezet. De schrijfstijl van Jeroen is erg fraai en leest lekker weg. Hij neemt je mee door Leiden en laat je de mooiste plekken zien.
Zo mooi en gedetailleerd als de stad beschreven wordt door Jeroen, zo vlak zijn de karakters, die komen niet verder dan hun rol in de zoektocht.
Het Pauluslabyrint is geen heel spannend verhaal, dit komt mede door de Bijbelse geschiedenis die ertussen door loopt. Lezers met meer achtergrondinformatie zullen het waarschijnlijk anders ervaren en er makkelijker doorheen komen.

Leesplezier: 3
Spanning: 3
Originaliteit: 4
Schrijfstijl: 4
Plot: 3
Psychologie: 2

Eindoordeel: 3