Sporen in de sneeuw gaat over Senta en haar neef Pelle. Nu ze eindelijk voor het eerst samen op pad mogen gaan zijn ze natuurlijk erg enthousiast en hebben het plan samen naar de jaarmarkt te gaan. Helaas valt hun idee haast in duigen: June - Pelle’s moeder – is geschrokken van het gerucht dat Olle Per weer terug in het dorp is gekeerd. Olle Per is volgens de dorpelingen de veroorzaker van narigheid. Senta en Pelle luisteren niet naar de waarschuwingen en gaan uiteindelijk toch samen, maar of dit nu zo’n goed idee is…….

Senta en Pelle komen tijdens hun tocht verschillende mensen tegen. Waaronder madame Zorga, een waarzegster, waar ze eigenlijk gewoon voor de grap heen gingen, maar die toch meer weet dan ze ooit hadden kunnen vermoeden. Ook besluiten Senta en Pelle verschillende personen die ze op hun pad tegenkomen te helpen, alleen wat gebeurt er als een van deze personen Olle Per blijkt te zijn? Is hij echt zo slecht als dat de dorpelingen beweren?

In het boek staan verschillende tekeningen passend bij de tekst. De tekeningen zijn een grappige aanvulling en maken het boek daardoor zonder twijfel nog leuker voor kinderen.
Sporen in de sneeuw zet je aan het denken over vooroordelen en wat dat eigenlijk met een mens kan doen. Sporen in de sneeuw is dan wel voor kinderen geschreven, maar er zitten duidelijk ook dingen in waar je op oudere leeftijd ook wat aan kunt hebben.

Er verstrijkt opvallend veel tijd in het boek, waardoor dit boek realistisch overkomt en waardoor het verhaal erg fijn leest. Het is niet zomaar een kinderboek waar alle problemen even simpel één, twee, drie opgelost worden.