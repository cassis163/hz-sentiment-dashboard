Kleine helden zijn het, de mensen die wonen in een volksbuurt in Madrid. Ze worden geteisterd door de crisis, maar slaan zich er wonderbaarlijk doorheen. Een mooi doorkijkje in deze wereld, die staat voor heel Madrid en voor grote delen van Spanje. Families die getroffen worden door ontslagen en andere narigheid, eenzame mensen die besluiten nemen met verstrekkende gevolgen, een kapsalon die tegenover zich een Chinese schoonheidssalon krijgt en zijn omzet ziet verminderen, advocaten en artsen die hun uiterste best doen, allerlei mensen en zaken komen voorbij. Het is geen zwaar psychologisch drama, maar wel een mooi tijdsbeeld met oog voor de Madrilenen en hun zwaktes en sterktes.