Marianne Witte werd in 1951 geboren op Texel. Zij werkte in een boekenwinkel, op een kinderdagverblijf, in een bibliobus en in een bibliotheek. Ze schrijft columns en korte verhalen voor volwassenen. Haar boekdebuut maakte ze in 1998 met het prentenboek Dag Kinderdagverblijf.

Het boek De geheime missie van Tess en Raf gaat erover dat de verjaardag van Raf gezellig druk is, omdat er wel negen opa’s en oma’s op visite zijn! Niet allemaal echte natuurlijk, ook halve en stiefopa’s en -oma’s. En Tess is er, zijn beste vriendin sinds de kleuterklas. Tess is best een beetje jaloers. Zij heeft maar één oma, die in Mexico woont en ook nog eens vliegangst heeft. Dan komt Raf met een geweldig plan: Tess kan een opa en oma adopteren! Er zijn vast wel ouderen zonder kleinkinderen die dat willen. De twee vrienden gaan op zoek naar de leukste opa en oma voor Tess. Op hun geheime missie komen ze heel bijzondere mensen tegen…

We mochten dit boek lezen voor de Facebookgroep Leesclub in de boekenkast.

De cover is heel vrolijk. De illustraties passen perfect bij het verhaal. Het zijn er precies genoeg. Het verhaal leest heerlijk vlot weg. Eigenlijk is het thema: ouderen en eenzaamheid ook iets wat actueel is. Ouderen zijn regelmatig eenzaam en zouden vermoedelijk graag meer kinderen (en volwassenen) over de vloer krijgen. Mijn zoon Miguel en ik hebben zelfs meegeleefd met het verhaal. Bij het einde heb ik zowaar even een diepe zucht gelaten. Het is een erg mooie afsluiting! Het verhaal is grappig en ontroerend. Achterin het boek staat een recept voor Mexicaanse maispannenkoekjes en een liedje. Miguel vond het niet zo mooi toen ik het zong. Haha. De maïspannenkoekjes gaan we zeker een keer proberen. Het boek is echt een aanrader! We geven het 5 sterren!
★★★★★
Titel: De geheime missie van Tess en Raf
Auteur: Marianne Witte
Uitgeverij: De Vier Windstreken
Categorie: Jeugdboeken, Young 6-9 jaar
Thema’s: grootouders, familie, helpen
Uitvoering: Hardcover
Pagina’s: 96
ISBN13: 9789051166378
Verkrijgbaar sinds: Juni 2018