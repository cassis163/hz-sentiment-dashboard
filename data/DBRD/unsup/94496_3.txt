'Bling Bling' is een knap debuut dat lekker wegleest, vooral door zijn korte hoofdstukken. Daarbovenop is het vlot geschreven en is de verhaallijn erg beeldend neergezet. Het verhaal zit goed in elkaar, is mooi uitgewerkt en erg gedetailleerd.

Van der Cruysse weet je mee te zuigen in de wereld van diamant, corruptie en zoveel meer. Met zijn verrassende wendingen weet dit boek te boeien. Tijdens het lezen is er een zekere spanning aanwezig, maar een echte 'thriller' zou ik het niet durven noemen, daarvoor is het soms net iets te voorspelbaar. Desalniettemin bezorgt deze dikke pil je verschillende aangename uurtjes leesplezier.