Helen Grace staat voor een moeilijke taak: het vatten van een pyromaan. Branden hebben de vervelende eigenschap dat het bewijsmateriaal vaak ook in vlammen opgaat. Zelf al weet je hoe de brand ontstaan is, dan weet je nog niet door wie.
Wanneer op een dag tijd zes branden zijn ontstaan en daarbij vallen doden en zwaar gewonden, weet Grace dat het moeilijk wordt. Iedereen kijkt naar haar en haar team. De pers zit er bovenop, eist een arrestatie en de relatie met de brandweer is heel moeilijk en wordt alleen maar lastiger.

Helen is een eenzaat, haar werk is alles, ze heeft niemand met wie ze 's avonds kan praten om de druk wat weg te nemen. Ze heeft zo haar eigen manier maar daarmee werkt ze zich in de nesten en ook daar moet ze een oplossing voor vinden.

Het is wel een mooie serie aan het worden. Ik dacht in het begin van dit boek, wat valt er nu te schrijven over branden, maar het is toch nog wel in orde gekomen met de spanning.