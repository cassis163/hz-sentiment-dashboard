Wytske Versteeg (1983) studeerde in 2005 cum laude af als politicoloog en is verbonden aan de Urban Futures Studio, Universiteit Utrecht.
Ze publiceerde een aantal romans en won verschillende prijzen en nominaties. Ook publiceerde ze in onder andere NRC Handelsblad, Vrij Nederland, De Correspondent en Opzij.

Op de cover fladderen een aantal motten, aangetrokken door het licht. Deze past perfect bij het verhaal. Ook de titel Grime is erg goed gekozen.
Het verhaal gaat over 4 personen en wordt verteld door Nino. Het is zijn zoektocht naar een gebeurtenis uit het verleden tussen Suyin, Michael, Sophie en Nino zelf, waar een vijfde persoon bij betrokken is. Die persoon heet Grime maar de vraag is of hij echt bestaat of slechts een fantoom is. Grime vertegenwoordigt angst, de donkere gedachten. Versteeg goochelt met woorden en zinnen. Wat is echt en wat speelt zich af in de verbeelding? Het is een psychologisch verhaal waarin onder andere angst, werkelijkheid, obsessie en vriendschap een grote rol spelen.
Grime is door iedere lezer anders te interpreteren en blijft triggeren om steeds iets anders te ontdekken in het verhaal.
Door de leesclub en de levendige discussies, ben ik met andere ogen naar het verhaal gaan en vind het een intrigerend geheel.