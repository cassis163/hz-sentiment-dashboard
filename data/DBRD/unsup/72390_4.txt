Ik vond dat De 100 een boek is wat ontzettend snel doorleest. De heden-verleden structuur geeft je stukje bij beetje steeds meer informatie. Het boek bouwt op naar wat een super spannende serie beloofd te worden.

De 100 speelt zich in de toekomst af. Er is een nucleaire oorlog geweest en de aarde is door de straling onbeleefbaar geworden. Een deel van de mensheid wist te ontsnappen en leven al een paar generaties op een ruimteschip. De regering van dit schip wilde testen of de aarde inmiddels weer beleefbaar was. Daarom sturen ze 100 jeugdcriminelen terug naar de aarde om te observeren hoe zij daar zullen overleven. Zowel op aarde, als op het ruimteschip gebeurt er ondertussen van alles.

In het boek volg je vier verschillende jongeren, waarvan er drie op de aarde zitten en één nog op het ruimteschip. Zo krijg je veel kanten van het verhaal te lezen. Ook leer je zo de karakters goed kennen. Ze hebben allemaal iets in hun verleden meegemaakt, wat ze gemaakt hebben zoals ze nu zijn. Hoe zijn ze bijvoorbeeld in detentie beland? Door middel van flashbacks kom je achter dit verleden. Ik bleef nieuwsgierig naar ieders verhaal. Ik werd dan ook altijd super blij wanneer ik zag dat het lettertype veranderde, en er weer een stukje verleden verhelderd werd.

De aarde is onbeleefbaar geworden door een nucleaire oorlog. Er heeft dus jarenlang een soort radioactieve straling gehangen en dat heeft natuurlijk ook effect gehad op de organismen die op de aarde leefden. Net zoals bij de ramp van Tsjernobyl hebben zich mutaties voorgedaan bij de organismen die binnen het stralingsgebied leefden. Het waren subtiele hints die terug kwamen, zoals een konijn met een staart zo lang als die van een eekhoorn. Het effect van radioactive straling wordt zo dus meegegeven en op die manier heeft het verhaal ook nog een educatieve factor op natuurkundig gebied.

In dit boek gebeurt er nog niet zo heel veel spannends eigenlijk. Ik heb heel erg het gevoel dat dit boek een inleiding was voor de rest van de serie. In dit boek leer je eigenlijk de karakters kennen en hoe het leven aan boord van het ruimteschip eraan toe ging. Ze zijn nu nog maar net op aarde, en moeten daar nu gaan overleven. Ik gok dat dat iets is waar in de volgende boeken meer aandacht aan besteed zal worden, en dat de écht spannende dingen dan zullen gaan gebeuren. Ik ben benieuwd!