Dit boek heb ik gelezen omdat het overal zoveel positieve kritieken heeft gekregen en omdat ik zelf ook dagelijks met de trein naar mijn werk reis.... Wat ik goed vond aan het boek is dat ik tijdens het lezen als het ware in het denken van de hoofdpersoon werd gezogen, en dat ik me voortdurend in het hoofd van de hoofdpersoon leek te bevinden, waardoor ik na het lezen nog regelmatig terugdenk aan die bijzondere "lezerssensatie" . Ik vond het verhaal niet bloedstollend, maar wel bijzonder, omdat gaandeweg de hiaten in het geheugen van de hoofdpersoon worden opgevuld, waardoor het verhaal stapje voor stapje naar een psychologisch verklaarbaar einde toe werkt. Knap gedaan. Ik kijk uit naar meer werken van deze schrijfster.