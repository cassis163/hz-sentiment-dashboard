De 25 verhalen, die samengebracht zijn in de bundel, hebben stuk voor stuk een hoog realiteitsgehalte, gecombineerd met een onverwachte wending. Bij de ene auteur is het verhaal hyperrealistisch, bij de ander dan weer donkerder. Iedere auteur heeft zijn eigen stijl om het genre in te vullen. Wat ze echter allemaal gemeen hebben, is dat ze je op het puntje van je stoel houden. Als lezer word je steeds weer verbaasd of op het verkeerde been gezet. Ieder verhaal blijft nazinderen, je gaat als lezer soms zelf twijfelen, misschien is het wel echt gebeurd. Het is verbazingwekkend hoe de auteurs zoveel verschillende gevoelens, emoties en verrassingen kunnen opwekken in een kort verhaal. Stuk voor stuk zijn de verhalen pareltjes, dikwijls beter en dieper uitgewerkt dan een klassieke thriller. Je wordt helemaal meegezogen en je blijft dikwijls verweesd achter, met open mond, met kippenvel en rechtopstaand haar op je armen.
En wanneer je dan een krantenartikel leest dat wel heel nauw aansluit bij één van verhalen, ‘Man die in hondenhok moest slapen overleden’ dan slaan je gedachten helemaal op hol.
Nordic noir, zijn de verhalen nu eigenlijk realistisch onrealistisch of onrealistisch realistisch? Het is in ieder geval genieten van de duistere kant van de mensheid.
Ik kijk vol ongeduld uit naar het resultaat van de verhalenwedstrijd van 2017 en ondertussen verdiep ik me in die van de vorige jaren. Jullie hebben er een fan bij!
http://www.letterrijn.nl/Verhalenwedstrijden/Verhalenwedstrijd2017.aspx
Ik geef de bundel 5 verdiende sterren.