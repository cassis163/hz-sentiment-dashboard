Een mooie aanvulling op de Lentagon serie, waarin de lezer meer inzicht krijgt in hoe de wereld is ontstaan zoals deze is in de 3 eerder verschenen Lentagon boeken.

Kelly van der Laan weet te boeien met kleine details, beschrijving van de magie die gebruikt wordt en toegankelijk wordt voor de fanatsie van de lezer. De personages dragen elk op hun eigen manier bij aan het verhaal en de combinatie van rode draad en kleine details zorgen voor een goede opbouw en weinig mogelijkheden om het boek weg te leggen. Ik heb het boek in 1 ruk uitgelezen, kon het niet (te lang) wegleggen voordat ik wist hoe dit spannende verhaal zou aflopen.

Een aanrader als je de Lentagon trilogie al gelezen hebt, omdat ik denk dat dat de volgorde is die het verhaal het meest logisch maakt. Maar ook sterk als boek op zichzelf, omdat het een afgerond verhaal is, met vraag naar meer.