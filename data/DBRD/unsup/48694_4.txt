Bij het zien van de mooie cover van Versteende stilte van Lenie Degen krijg je het gevoel dat een verhaal vol geheimen is die eigenlijk niet verteld mogen worden. De titel maakt nieuwsgierig, je wilt weten wat ermee bedoeld wordt.
Meteen bij het lezen van de inleiding van Versteende stilte wordt je nieuwsgierigheid gewekt door de auteur. Zij vertelt hoe ze erop kwam om dit boek te schrijven, waarom ze dat wilde en hoe zij het boek heeft ingedeeld, wat je kan verwachten van het boek.
Het is een heel aangrijpend verhaal waar eigenlijk nog niet zoveel over is geschreven. Een verhaal vol schuld, schaamte, buitengesloten voelen, erbij willen horen, stilte, zwijgen over beladen onderwerpen en bepaalde personen en dienstbaarheid. Het verhaal laat zien wat het met een gezin kan doen als een gezinslid een 'foute' keuze maakt, wat dat voor de rest van het gezin betekent, hoe het een gezin uit elkaar kan drijven, wat dat voor de toekomst van de kinderen kan betekenen. Ook al kunnen de overige gezinsleden er niets aan doen, is het niet hun keuze, toch merken ze daar generaties later nog de gevolgen van door het uitsluiten van het 'foute' gezinslid en erover zwijgen alsof hij nooit heeft bestaan.

Lees verder op https://surfingann.blogspot.com/2018/08/versteende-stilte-lenie-degen.html.