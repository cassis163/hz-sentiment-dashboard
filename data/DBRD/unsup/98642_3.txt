Omdat dit onderwerp mij interesseert ben ik dit boek gaan lezen. Het geeft goed weer hoe er in Nederland wordt omgegaan met scheiding en vechtscheiding. De rol van Jeugdzorg, die er veelal niet goed vanaf komt . Het leest makkelijk weg en geeft een goede inkijk in het leven van de hoofdpersoon en hoe deze tot zijn zelfmoord kwam. Ik vind wel dat de schrijver niet geheel objectief is voor wat betreft de rol van moeders in vechtscheidingen, hij schrijft mijns inziens iets te vaak dat moeders altijd de kinderen toegewezen krijgen. Wellicht is dit de projectie van zijn eigen scheiding. Er zijn ook moeders die hun kinderen niet toegewezen krijgen en daar had ik graag iets meer over willen lezen aangezien deze journalist veel onderzoek heeft verricht.