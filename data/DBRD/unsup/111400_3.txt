De bloemlezing 'Vriendschap' is kleiner van formaat dan het gemiddelde boek en de prachtige, harde kaft in pasteltinten maakt het, dat het boekje ook ideaal is om aan iemand kado te geven. Ondanks dat het boekje klein is herbergt het maar liefst 140 gedichten uit de Nederlandse en de Vlaamse literatuur, die zijn samengesteld door Henk van Zuiden. 'Vriendscha'p is niet de enige door hem samengestelde bloemlezing, integendeel. Inmiddels heeft hij 40 door hem samengestelde bloemlezingen op zijn naam staan. Daardoor word hij ook wel de Bloemlezer des Vaderlands genoemd. Naast samengestelde bloemlezingen heeft hij tussen 1983 en 2008 verschillende eigen werken uitgebracht. Zijn eerste poëziedebuut van eigen hand heet 'Monument voor moeder' die geheel in het teken staat van de ziekte en het overlijden van zijn moeder. Sinds 2013 schrijft hij als uitvaartdichter in opdracht van nabestaanden een uitvaartgedicht.

In 'Vriendschap', komen naast wat minder bekende dichters ook grote namen voor als: Toon Tellegen, Hans Dorrestijn, Herman Brood, Remco Campert, Simon Vestdijk, Martine Bijl, Anna Enquist, Ramses Shaffy, Jan Cremer, Herman van Veen, Wim Brands, Robert Long, Jules de Corte. Achterin het boek staat een bibliografie waarin alle gedichten afzonderlijk bij naam worden genoemd met de auteur en geboortedatum, uit welk boek het gedicht afkomstig is en wanneer en bij welke uitgever deze is uitgegeven.

Het gedicht uit de bloemlezing 'Vriendschap' die hieronder staat, 'Judo' is geschreven door Edward van de Vendel, die een behoorlijk breed oeuvre aan gedichten, jeugdromans, non-fictie, teksten voor prentenboeken, toneel en zelfs liedjesteksten op zijn naam heeft staan. Zijn werk is in meerdere talen vertaald zoals Duits, Spaans, Frans, Italiaans, Noors, Deens, Chinees, Portugees en Georgisch. In 1996 publiceerde Edward van de Vendel zijn eerste kinderboek Betrap me!'' kinderpoëzie met illustraties van Hanneke van der Hoeven. Inmiddels heeft hij 54, voornamelijk kinderboeken, op zijn naam staan waarmee hij vele prijzen in de wacht sleepte. Zo won hij maar liefst acht keer de Zilveren griffel voor de boeken Dom konijn, Superguppie, Eén miljoen vlinders, Opa laat zijn tenen zien, Fluit zoals je bent, Hoera voor Superguppie, Toen kwam Sam en Stem op de okapi . Twee maal De Woutertje Pieterse prijs voor Superguppie en Stem op de okapi. Vier maal de Vlag en Wimpel van de Griffeljury voor Rood Rood Roodkapje, Kleinvader, Ajax wint altijd en Draken met stekkers. Voor De gelukvinder won hij zowel de Glazen Globe als de Jenny Smelik-IBBY-prijs. Drie maal De Gouden Zoen voor Gijsbrecht , De dagen van de bluegrass liefde en Ons derde lichaam. Pluim van de Kinderjury 2011 voor Sofie en de pinguïns. En alsof dat niet genoeg is ook nog de Gouden Lijst voor Oliver. Ook heeft hij het kinderboekenweekgeschenk van 2005 Wat rijmt er op puree? geschreven.

Judo komt uit 'Aanhalingstekens'.

"Judo

De allervroegste fases van een vriendschap. Mannen die met mannen willen dansen. Halve passen op onhoorbare muziek. Handen om de randen van elkanders jassen. Hortende ritmiek. Gedraai.Gezwaai. Verschillende manieren om een lichaam om een ander te scharnieren. Kantelende tango's. Quick quick slow ondersteboven.

Stop.

Het paar wordt uit elkaar geschoven. Allebei een korte knik. Einde partij. Einde aarzelende show. Weg muziek. En het publiek blijft zitten wennen dat het iemand iemand net niet heeft zien leren kennen."

Sommige gedichten waren ontroerend, of hartverwarmend, een ander juist weer heel grappig of kunstig in elkaar gezet, van een harde werkelijkheid een mooi zacht gedicht neergezet, bevat een wijsheid, of danst terwijl er niks rijmt. Toch waren er van de 140 gedichten maar 20 die me echt aanspraken. Daarom, en om de mooie gedichten niet te niet te doen, geef ik Vriendschap 3 sterren.