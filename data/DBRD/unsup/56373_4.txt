Enkele jaren geleden las ik al het boek 'In vreemde handen' van dezelfde schrijfster. En ook dit boek is heel erg aan te raden.

Het heeft wel even geduurd voordat ik in het verhaal zat. Het komt vrij traag op gang. Dat komt misschien ook wel door het gebruik van de ik-persoon. Ik heb ook wel de neiging gehad om het weg te leggen, maar ik heb toch doorgezet. Er zat toch iets in waardoor ik door wilde lezen. Ik ben toch wel blij dat ik dat gedaan heb, want dit boek zit heel goed in elkaar.

In totaal bestrijkt het boek een periode van ongeveer drie maanden. Het verhaal begint eind oktober wanneer de eerste moord gepleegd is. Daarna worden tegenwoordige tijd en het verleden in rap tempo afgewisseld. Het is wel even schakelen, maar hierdoor blijft het wel spannend. Ook wordt het levensverhaal van Frederique verweven in het verhaal. Beetje bij beetje kom je erachter, waarom er zoveel verdriet in haar leven zit. Van voorspelbaarheid is geen sprake. De schrijfster gooit er wel een aantal verdachte personen in, om vervolgens met een totaal onverwachte ontknoping te komen. Ik heb dit boek met plezier gelezen, het is een echte aanrader voor de thriller liefhebber.