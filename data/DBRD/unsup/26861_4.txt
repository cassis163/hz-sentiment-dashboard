Met veel plezier deze tragische komedie gelezen.

De hoofdpersonen Andrej en Josip nemen je mee in een bepaalde tijd van hun leven.
Een leven waarin verraad, vriendschap, achterdocht en verdriet een rol spelen. Een leven waarin genomen beslissingen en de geschiedenis van de Balkan hun leven tekent.
Hoe een slaperig, vredig stadje door een oorlog wordt gespleten en dan blijkt dat de mensen die je dacht te kennen eigenlijk vreemden zijn.

De schrijver heeft een mooie manier van schrijven. Het is even wennen aan de lange zinnen, maar juist door de uitgebreide manier, waan je je daar in dat plaatsje, voel je de gevoelens van Andrej en Josip.
Door de manier hoe hij het beschrijft, worden de gebeurtenissen die tragisch zijn, op een grappige manier vertelt, waardoor het lucht krijgt.
Het is een boek met een achterliggende gedachte, situaties die beschreven worden hebben een diepere betekenis als je er over gaat nadenken. Dat maakt het een interessant boek en zeker een aanrader!