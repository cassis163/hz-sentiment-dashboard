The Burning Girl is in Nederland in vertaling uitgebracht onder de titel Het verbrande meisje (Uitgeverij M, 2004). Het was de eerste Billingham die ik las maar het zal niet de laatste worden. Mark Billingham heeft een bijzonder vlotte pen en vooral een groot inlevingsvermogen. Ook het feit dat zijn hoofdpersonen – een gepensioneerde vrouwelijke rechercheur, onder andere – niet zo alledaags zijn, maakt The Burning Girl tot een interessante leeservaring. Op Crimezone heeft Gerd al een heel goede recensie van dit boek geschreven, die eigenlijk geheel mijn gedachten over dit boek weergeeft. Ik verwijs jullie dus met plezier naar haar recensie. Voor nadere informatie over Mark Billingham verwijs ik jullie natuurlijk ook naar de site! (Door: Jannelies Smit)