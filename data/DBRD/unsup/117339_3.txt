Een stap te ver is het debuut van Tina Seskis. Het boek gaat over Cat, voorheen Emily geheten, die op een ochtend wegloopt van huis en zonder om te kijken een nieuw leven start. Ze heeft haar sporen van haar verleden zo goed gewist dat niemand haar kan vinden. Tot er een moment komt dat zij onder ogen moet zien wat zij heeft achtergelaten. Cat vertrekt naar Londen en komt al snel iemand tegen met wie zij een goede vriendschap opbouwt.
De cover van het boek vermeldt dat het om een internationale bestseller gaat en de quotes zijn postief. Het boek leest makkelijk weg. De hoofdlijnen worden verteld in de “ik” vorm, verleden en heden wisselen elkaar af, het boek is opgedeeld in drie delen. Hierbij wordt in het laatste deel duidelijk waarom het allemaal draait.
Het boek staat bekend als literaire thriller. Ondanks dat het boek goed en makkelijk leesbaar is, mis ik hierin toch duidelijk spanning. Hierdoor werd het voor mij toch nog wel een ietwat langdradig verhaal en minder boeiend. Daarnaast miste ik de goede onderbouwing van de personages van het boek. Dit had toch wel iets meer verdieping kunnen hebben.
Ondanks dat krijgt het van mij drie sterren.