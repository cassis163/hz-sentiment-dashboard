WAUW!
Wat een prachtig, maar ook heftig boek. Toen ik het uit had was ik er echt even stil van en kon ik ook niet in een nieuw boek beginnen. Moest dit boek eerst laten bezinken.
Het begint aan het einde van de 18e eeuw. De blanken zijn neergestreken in Afrika, de slavernij komt net op gang. Het verhaal begint met de halfzussen Effia en Esi, die niks weten van elkaars bestaan.
Vanaf daar wordt de geschiedenis verteld door de nakomelingen van beide zussen. Die nakomelingen nemen je mee door de geschiedenis van de gekleurde bevolking. Slavernij, oorlogen, rassenscheiding, alles komt voorbij.
Maar ook de moeilijkheden van een halfbloed komen aan de orde. Je bent niet blank en je bent niet donker, je hoort nergens bij.
Het leven is voor alle nakomelingen moeilijk, vooral door hun kleur. Maar allemaal op een andere manier.
En ondanks het moeilijke onderwerp is het nergens een zielig boek of wordt er zielig gedaan over de situatie waarin de personages zich bevinden. Nergens wordt er op het sentiment gespeeld. Dat vind ik knap.
Heel mooi is ook hoe de schrijfster het verhaal compleet maakt, het afrond, zonder dat het te ver gezocht is. Het klopt gewoon.
Ik heb het boek gewonnen bij Libelle Leest. En daar ben ik blij mee, want ik weet niet of ik anders het boek gelezen zou hebben. En dan zou ik echt iets gemist hebben!