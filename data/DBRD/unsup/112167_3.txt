Het laatste deel van de trilogie over Lucas. Dit laatste deel gaat over Lucas als Dokter in de periode 1973 tot 1976. Dit boek begint met Lucas die werkt in de psychiatrie. Een paar keer per week spreekt Lucas met zijn supervisor Wilma Struick zijn patiënten door. Op een avond komt ter sprake dat Wilma vertrekt naar Afrika en iemand zoekt die de huur over wilt nemen van haar bovenwoning, aangezien Lucas met een half jaar vertrokken zou moeten zijn uit het studentenhuis, omdat hij is afgestudeerd. Lucas ziet het meteen voor zich om te gaan samen wonen met zijn vriendin Marieke, maar die schrikt van het idee. Het gaat haar allemaal wat te snel. Het is ook een drukke tijd, waarin Lucas als voorzitter van de PKU regelmatig actievergaderingen bij moet wonen, druk is met zijn werk, wat ook niet helemaal soepel loopt en Marieke heeft het druk met haar studie, het wijkcomité en de Muurkrant. Als vrij snel is duidelijk dat Marieke en Lucas een redelijk open relatie hebben en ze duiken omstebeurt met een vreemde in bed. Op dat moment vinden ze het beide niet erg, maar later kunnen ze het weer niet helemaal accepteren van elkaar. Wanneer de vraag wordt gesteld aan Lucas of hij aan het werk wil als Tropendokter in Guinee-Bissau, staat even alles op zijn kop. Zeker als niet alles vlekkeloos verloopt onderweg ernaar toe en eenmaal aangekomen, blijkt het ook een zooitje ongeregeld.
Hij blijkt midden in een Afrikaanse burgeroorlog te zijn verzeild en probeert zo goed als kwaad zijn werk te doen, met de weinige middelen die hij heeft. Dit gedeelte waarin Lucas voor situaties komt te staan, om mensen te behandelen of zelfs te opereren, zonder dat er de noodzakelijke medische hulpmiddelen aanwezig zijn, vond ik het meest interessant om te lezen. De afstand en de tijd dat hij en Marieke elkaar niet zien, heeft ook grote invloed op hun relatie, in hoeverre je daar nog van kan spreken. Zeker omdat het contact met de buitenwereld erg slecht is en brieven erg lang op zich laten wachten, voor ze bij de ontvanger aankomen. Eenmaal weer terug in Nederland probeert Lucas het ‘’gewone’’ leven weer op te pakken en hoopt nu tijd te hebben om te gaan schrijven, iets wat hij al heel lang in zijn hoofd heeft zitten.
Ik vond het prettig dat het boek in 3 delen is uitgegeven, anders had het verhaal naar mijn inzien te langdradig geweest, maar doordat je nu als het ware 3 aparte verhalen leest, bleef het toch je aandacht vast houden.