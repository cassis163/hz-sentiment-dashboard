In dit tweede boek van Gustaaf Glibber leven Monsterlingen en mensen samen. Zonder Bang voor elkaar te zijn of elkaar uit de weg te gaan. Ze hebben elkaar geaccepteerd, vooral in Schreiberg. Frederick heeft het dorpje voorspoed en een aantal nieuwe bronnen van inkomsten gebracht: de mijnen en toerisme. Ookmheeft hij eenmbureau opgericht om Monsterlingen te helpen. Het is gigantisch druk, voor hem en zijn monstervrienden. Want de rest van het land moet ook wennen aan het bestaan van Monsterlingen. Maar dan breekt er paniek uit…..

Er verdwijnen steeds meer Monsterlingen en ze slaan ook hier en daar op de vlucht. De vreemde, mysterieuze Dokter X zit erachter. Hij heeft een vreselijk plan bedacht. En het gevaar komt met de dag dichterbij. Hoe moet Frederick zijn vrienden redden van een vreselijk lot? Al weet niemand wat ze nu echt te wachten staat… ze weten dat het niet veel goeds kan zijn! Als er Monsterlingen beginnen te verdwijnen in zijn omgving, besluit hij alles op alles te zetten om ze terug te krijgen.

Het is een boek met véél grumor. Humor en griezelen. Maar op een luchtige manier. Veel hilarische momenten laten Je schuddebuiken van het lachen. Monsters die uit elkaar vallen. Weerwolf pups die botten stelen van skeletten, die ze zelf nog hard nodig hebben, scheten waar je flauw van valt… Unieke vermommingen, slijmerige toestanden en dat allemaal in het prachtige Zwarte Woud.

Het is echt een spannende en zeer originele, dol dwaze achtbaanrit. Je vliegt er ook doorheen! Ik ben echt fan van deze geweldige boeken en kijk nu al weer smachtend uit naar de volgende. Want dat de Monsterlingen nog veel meer mee kunnen maken, is gewoon iets wat je zeker weet. Ze hebben een neus ( nou ja sommigen zijn hun neus al een tijdje kwijt, oke dan) voor avonturen en problemen. Maar na dit verhaal zijn ze wel even aan vakantie toe. Dat gun Ik ze ook.

De cover is echt zo mooi. Leuk boek om voor te lezen of om zelf te lezen. Ik denk vanaf een jaar of 8 /9 zelf te lezen. Ik had deze boeken vroeger op die leeftijd verslonden.

Bomvol met fantasy, knotsgekke uitvindingen, horror, humor en vlot geschreven. Er zit veel vaart in. Deze krijgt ook weer 5 dikke sterren*****