De Skinner Methode is deel 2 van de project X trilogie. Je kan dit boek niet lezen, zonder dat je deel 1, De Dode Kamer eerst hebt gelezen.
Zodra je begint te lezen, bemerk je dat het verhaal echt verder gaat na DDK. Wederom krijgen we te maken met Mischa en Lennart Larsen. Nu gaat het verhaal niet alleen over deze 2 broers, maar krijgen we ook meer te weten over Skinner. Ook maken we nu kennis met Joel, die als we verder gaan met lezen, zeker wel een belangrijke rol speelt in het geheel.
Heel verrast was ik door het plot, je krijgt weer genoeg mee om te beseffen dat deel 3 zeker ook gelezen moet gaan worden. Anders blijf je met open vragen achter.
Tijdens het lezen moet ik bekennen dat ik op een gegeven moment helemaal verrast en beduusd was omtrent Lennart. Ik was er zelfs door van slag.
Het boek blijft me door mijn hoofd spoken en dat is zeker een goed teken!
Absoluut een aanrader om te lezen!