Pakkend geschreven. Je zit er direct in en je moet weten wat er aan de hand is. Geheimzinnig gegeven met een tweeling waarvan je het hele boek door blijft twijfelen wie van de twee er leeft en wie er dood is. Door wie...ongeluk, moord, zelfmoord? Wat heeft zich afgespeeld in dit gezin?
Mocht je een tweeling krijgen, neem bij de geboorte de vingerafdrukjes, dat voorkomt veel ellende.
De sfeer op het eiland, de beelden van droevige zeehonden, de ratten en griezelige muurschilderingen dragen bij aan het gevoel van onheil en geven geen vertrouwen in een goede afloop.
De uiteindelijke plot vond ik wat dun. 3,5 sterren eigenlijk.