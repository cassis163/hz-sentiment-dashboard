Het geheime leven van vissen van Jonathan Balcombe opent een wereld die voor de meeste lezers onbekend zal zijn. Hij vertelt een goed opgebouwd verhaal over alle aspecten van een vissenleven met tientallen voorbeelden, anekdotes en onderzoeksresultaten en literatuuronderzoek. Het boek is in 7 delen opgedeeld en ieder deel behandelt een hoofdaspect en dat aspect wordt diepgaand uitgewerkt. Hoe vissen leven, samenwerken, communiceren, gereedschap gebruiken, paren, hun "kinderen" verzorgen, enzovoorts.
Maar hij laat de kritische noten niet achterwege en toont aan hoe gewetenloos wij omgaan met vissen. Vissen hebben gevoel en kennen pijn en dat element wordt genegeerd bij het vissen met een hengeltje of bij het leegzuigen van de zee door een vistrawler.
Als je dit boek gelezen hebt denk je beter na over het eten van vis en hoe er met deze ongelooflijk interessante wezens wordt omgegaan.

Ik geef vier sterren omdat de kans gemist is om van alle vissen die in bewijsvoeringen naar voren worden gehaald slechts enkele in het middendeel op foto's getoond worden. Het was beter geweest als alle vissen getoond worden. Gelukkig is er Wikipedia waar je alle genoemde vissen met foto kunt vinden.