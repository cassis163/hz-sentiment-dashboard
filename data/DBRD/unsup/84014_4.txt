Vier kinderen struikelen als het ware over een halfbegraven lijk in een bos. Het is een vrouw die vreselijk afgezien moet hebben. Het kleine stadje raakt helemaal in de ban van deze moord. Helemaal wanneer er een tweede lijk gevonden wordt en er een vrouw vermist wordt.
Het woord seriemoordenaar valt.
Een jonge rechercheur die een beetje kennis heeft van daderprofilering wil er de FBI bijhalen. In eerste instantie is de sherif daar niet voor te vinden, maar hij moet toch toegeven dat het niet voor hen is.
Een veertiger met veel ervaring komt het team vervoegen. De man wordt op slag verliefd op de leerkracht van de vier kinderen die het lijk gevonden hebben.
Bij een onderzoek wordt alles wat ook maar enigszins relevant kan zijn onderzocht en dat laat zijn sporen na in enkele gezinnen. Niet iedereen was waar hij zegde te zijn. Diepe geheimen komen naar boven. Er heerst wantrouwen.
Wie is de dader? Is het iemand uit het stadje of een vreemde?
Heel spannend boek, echt geweldig.