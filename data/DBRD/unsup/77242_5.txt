Soms lees ik een boek en kom ik mezelf tegen. Dingen die blijkbaar nog niet helemaal verwerkt zijn of die misschien nooit meer zullen verdwijnen. Wie zal het zeggen?
Delen van dit verhaal kwamen overeen met mijn eigen leven. Gevoelens die opeens terugkwamen door de manier waarop de dubbele verhaallijn geschreven is. De oude en de jonge Vera. Het verhaal kroop onder mijn huid en heeft mij er wat "oud zeer" uit doen gooien. Mooi duidelijk invoelbaar beschreven hoe moeilijk deze vrouw het heeft met zichzelf. Voor mij vijf sterren!