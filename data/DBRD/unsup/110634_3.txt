Tom, een beetje een 'einzelg√§nger', zoekt via een datingsite een partner. Omdat er diverse dating-websites zijn kiest hij er voor een die het beste aansluit bij zijn karakter. Een die de willekeurige matches koppelt door een wiskundige rekensom. Er komt een meisje uit het systeem rollen die het beste bij hem zou passen en vervolgens gaat hij haar zoeken en komt in een wir war van problemen, misverstanden en ongelukkige toevalligheden terecht. Het ooit eens zo georganiseerde maar ook licht autistische wereldje van Tom staat gedurende het hele boek op zijn kop.
Ik moest denken bij het lezen van dit boek aan 'Het Rosie project'.
Je moet een beetje houden van mannen die een beetje klungelig overkomen en domme keuzes maken, terwijl ze verder enorm intelligent zijn. Ik vond het wel een aardig boek, maar ik vond dat Tom teveel ongelukkige keuzes maakte en de problemen iets te ver gezocht. Daardoor werd het verhaal mijn inziens te rommelig en te chaotisch.