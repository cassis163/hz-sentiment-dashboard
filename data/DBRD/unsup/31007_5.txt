Je houdt van haar, of je houdt niet van haar!
Het eerste was bij mij al het geval na het lezen van haar eerste boek.
Het tweede boek voelt gelijk weer vertrouwd. Heerlijk om weer te lezen over deze eigenzinnige, merkwaardige en mysterieuze dame en samen met haar het mysterie rond haarzelf en rond de verspreide lichaamsdelen te ontrafelen. Een dame met humor, ballen.
Een boek dat leest als een tv serie, en hier ook uitermate geschikt voor is denk ik. Op het einde vertoonde het boek gelijkenissen met de tv serie 'the forgotten' uit 2009.
Ik heb weer ontzettend genoten van dit tweede boek van Fiona en het had wat mij betreft nog wel even door mogen gaan, want de bijna 450 pagina's waren veel te snel uit! Dus We Want More mister Harry Bingham, asap!