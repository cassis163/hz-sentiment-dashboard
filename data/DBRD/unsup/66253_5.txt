Als een moeder wiens 14-jarige zoon (een donker geadopteerd jongetje die ze Boy hebben genoemd) wordt vermist na een klasse-uitje aan zee, plotseling aan de deur wordt geconfronteerd met 2 politie-agenten, weet ze hoe laat het is, hij is gevonden op het strand, nadat hij al heel lang in het water had gelegen.
Ze gaat op onderzoek uit en via klasgenoten hoort ze dat Hannah, docente drama en aanwezig bij het uitje, de schuld is van alles,maar als de moeder de confrontatie zoekt, blijkt ze te zijn verhuisd naar Bulgarije.
Ze laat het er niet bij zitten, en ze slaagt erin zich als vrijwilliger en huisgenoot aan te melden bij de vrijgezelle Hannah in Bulgarije.
Na verloop van tijd komt het gesprek op Boy, en zo leert de moeder, dat zij ook is tekort geschoten op bepaalde vlakken, maar meer nog dat beide vrouwen verdriet koesteren met dezelfde oorzaak.
Haar wraakgevoelens jegens Hannah nemen hierdoor af, maar het onbevredigende blijft hangen, het besef dat Boy gered had kunnen worden, als er zorgvuldiger was omgesprongen met het feit dat hij getreiterd en tot op het bot gepest werd, bovendien had Boy gevoelens die hij niet kwijt kon bij zijn moeder en vader of zijn docente.

Een aangrijpend dramatisch verhaal, waaruit eens te meer blijkt waartoe pesten kan leiden,en dat het steeds maar weer niet op waarde wordt geschat, vaak is het dan al te laat, daarvoor hoef je dit boek niet te lezen, dat gebeurt ook om ons heen.
Een fantastisch boek !!!