Deze reactie bevat spoilers, selecteer de tekst om de spoilers te lezen. Met de onderstaande reacties ben ik het helemaal eens. Het tragische levensverhaal van deze "bonendopper" is uitzonderlijk mooi beschreven en hoe meer ik er over nadenk hoe mooier.
Over de identiteit van de onbekende bezoeker heb ik zo mijn eigen theorieën....maar lees het onderstaande alleen als je het boek al uit hebt, anders word je misschien te veel door mijn ideen beinvloed!

Zoals in de Boekendief van Zuzak de dood de verteller is, denk ik dat de dood in dit geval de onbekende persoon is die het verhaal aanhoort en in feite de oude meneer komt halen...of in ieder geval van plan is om te komen halen.

Het feit dat niemand in het verhaal is wat hij lijkt te zijn: "De loodgieter eigenlijk een dominee, e.t.c." en dat hij denkt de bezoeker eerder gezien te hebben: "hij heeft wel vaker in zijn leven de dood in ogen gezien".

Zoals in het verhaal van duizend en een nacht probeert hij zijn leven te rekken met zijn verhalen en gaat ook daarom steeds van de hak op de tak.Hij houdt zelfs de dood bezig met bonen om "het einde" maar te rekken.

Deze theorie komt ook overeen met de ideen van het naoorlogse existentialisme, de dood is er altijd, er is geen ontsnappen aan

Óf hij aan het einde "de dood" "gefopt" heeft is een beetje onduidelijk....zelf denk ik dat de oude meneer weer zijn levenslust te pakken heeft.

Hoe dan ook....prachtig verhaal!