Het boek Hart-slag gaat over de vrienden Sam en Jasper. Zij wonen allebei in Amerika en zijn van jongs af aan al bevriend met elkaar. Ze hebben allebei zo hun gekke dingetjes, maar ze zijn er voor elkaar door dik en dun. Ze hebben het nodige meegemaakt in hun jonge leven, maar het houdt maar niet op. Net als ze denken dat ze het redelijk voor elkaar hebben, slaat het noodlot toe.

Ik mocht dit boek lezen voor de leesclub van Hebban. Mijn eerste kennismaking met Young Adult en mijn eerste leesclub. En van beide heb ik genoten. Na afloop had ik echt zoiets van... en nu? Het is een goed leesbaar verhaal en het boeit vanaf de eerste tot en met de laatste bladzijde. De hoofdstukken zijn afwisselend geschreven vanuit Jasper en vanuit Sam. Waar de een stopt met zijn verhaal gaat de ander verder. Hierdoor krijg je een goede kijk op hoe beiden over een bepaalde situatie denken. Het is een boek met een lach en een traan en de schrijfster heeft zeker een boodschap uit willen dragen: leef je leven zoals jij het wilt. Ook al twijfel je misschien, ga ervoor, zodat je geen spijt krijgt.
Door het Belgische taalgebruik is het soms even nadenken wat er bedoeld wordt, maar het hoort wel zo te zijn.
Een dik pluspunt is de spotify list die bij dit boek hoort. Zo krijg je nog meer een idee waar Jasper mee bezig is.
Het boek krijgt van mij vier sterren omdat er jammer genoeg nog wel wat (spel)fouten in staan en dat haalt de vaart uit het verhaal. En bij sommige woorden twijfel ik of het wel in een YA thuis hoort.
Maar al met al een prima boek dat ik zeker zou aanraden.