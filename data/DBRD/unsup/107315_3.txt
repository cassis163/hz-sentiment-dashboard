Voor Zack lightman is het een dag als alle andere. Hij zit uit het raam te staren tijdens een saaie les wiskunde. Plotseling ziet hij een ufo langs vliegen. Hij denkt dat hij gek is geworden. Als hij wat beter kijkt, weet hij wel zeker dat hij gek is geworden. Het ruimteschip ziet er namelijk precies zo uit als dat van de kwaadaardige aliens in Armada, de game waar Zack zo verslaafd aan is dat hij op de wereldwijde ranking op de 6de plek staat.

Dit boek vond ik persoonlijk best moeilijk om door te komen. De schrijfstijl van Ernest Cline is absoluut geweldig, maar wat een begrippen kwamen naar voren. Er kwamen begrippen in voor en werden dan met beeldspraak uitgelegd, maar ik kon mij er nog steeds geen voorstelling van maken. Dat vond ik erg jammer, want ik had wel goede verwachtingen van dit boek. Ernest Cline neemt je wel helemaal mee zijn wereld in, maar ik kon dat helaas niet vast houden doordat ik in de war raakte van al die benamingen. Als je een fan bent van gamen en al is een 'ruimteschip' gezien hebt die daarin gemaakt worden, dan zullen de benamingen je ook wel bekend voor komen. Helaas ben ik zelf absoluut geen fan van gamen, maar leek dit boek mij toch erg leuk.

Het boek geef ik ondanks dat ik er moeilijk in kon komen 3 sterren. Ernest Cline heeft een geweldig boek geschreven en denk ik zeker dat vele mensen er van onder de indruk zijn. Ik was er zelf ook van onder de indruk dat hij zo'n boek kon schrijven. Ik zou zeggen ondervind zelf wat je van het boek vind en ga het absoluut lezen, helemaal als je ook nog eens een fan bent van gamen.