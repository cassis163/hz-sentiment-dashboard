Vandaag komt ‘Lek’ van Don Winslow uit en ik mocht het al lezen voordat het boek uit kwam. Dit vind ik altijd heel tof om te doen en kan dit soort boeken dan ook niet lang laten liggen.

Ik moet wel zeggen dat ik het begin van ‘Lek’ wat moeite had om in het verhaal te komen. Doordat je begint met het einde van het verhaal, wil je wel weten wat er in de tussentijd gebeurd is en dat maakte dat ik graag door wilde lezen. Op een gegeven moment zat ik zodanig in het verhaal dat ik het lastige begin zeker vergeten was.

Het einde komt niet als een verrassing, maar hoe dit tot stand komt toch wel een beetje. Ik vraag me wel af of het leven in New York en hoe de politie te werk gaat in het echt zo gebeurd. Ik vond het vrij heftig en soms aanvoelen als een overdreven politiethriller. Dat maakt het echter niet een slecht boek, integendeel. Hou je van politiethrillers, dan is ‘Lek’ zeker een aanrader. Dat heftige moet je wel aankunnen, want geloof me, soms is het behoorlijk heftig. Wel iets anders dan ik zelf gewend ben.

Don Winslow heeft een bijzonder heftige manier van vertellen en kan soms best grof zijn. Dat grove past wel in de wereld van stoere politiemannen. Aan de andere kant vond ik het hele heftige soms te heftig en een beetje overdreven en minder geloofwaardig aanvoelen. Maar ik heb wel degelijk genoten van deze thriller, het was zeker iets anders dan ik gewend ben.

Don Winslow heeft met ‘Lek’ een grove, heftige politiethriller neergezet die niet iedereen goed zal vinden. Toch vond ik het spannend, interessant en zeker een aanrader.