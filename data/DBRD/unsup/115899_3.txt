De wereld achter water is het vervolg op 'Het boek van Voorheen' van Jen Minkman. Omdat er toch heel wat afstand was tussen de beide boeken, wist ik niet meer zo goed waar het eerste boek om ging. De grote gebeurtenissen wist ik gelukkig nog wel, maar met de plaatsbenaming had ik toch wel wat problemen ondervonden. Dat was echter ook een probleem met de personages. De hoofdpersonages geen probleem, maar de bijkomende vroeg toch wat vraagtekens op. Maar eens ik in het verhaal zat, ging het van een leien dakje en leek sommige dingen nog terug te komen.

Ik ben wel heel blij dat Jen, de verwisselende perspectieven erin gehouden heeft. In 'Het Boek van Voorheen' konden we uit het perspectief van Walt en Leia lezen. In 'De wereld achter water' konden we lezen uit het oogpunt van Alisa en Leia. Samen met Leia en Walt konden we hun avontuur lezen naar de overkant, terwijl Alisa in Tresco is gebleven om de orde op zaken te stellen. En net zoals Leia, heb ik ook deze keer van Alisa genoten. Ze is een heel realistische personage, waar ik van zin 1 al was van gaan houden.

Het verschil tussen beide boeken was heel makkelijk te ontdekken. In het eerste boek ging het vooral om een beeld te krijgen hoe ieders deel van het eiland was, hun geloof en het antwoord op hun eeuwig durende vraag. In het tweede boek was er vooral verduidelijkingen waar ik op zich geen problemen mee had. Maar er was wel een nadeel aan verbonden: de actie was deze keer wat weinig. De actie heb ik enorm gemist en als er dan eens actie was, duurde het bijzonder kort.

Jammer dat er op een bepaalde punt de fun ervoor mij af was, omdat ik toevallig een recensie aan het lezen was over het boek, waar er nog eens boordevol spoilers in zaten ook. Zonder te waarschuwen. Het was zeg maar een grote samenvatting van het heen wat er in het boek geschreven stond. Dus zo wist ik op een bepaalde moment wat er ging gebeuren. Gelukkig ben ik meteen gestopt met het lezen van de 'recensie' zodat het toch nog wat spannend was.

De cover zelf, vond ik heerlijk om naar te kijken. Vooral door de mysterieuze energie die opgewekt wordt. In mijn recensie van toen had ik aangegeven dat het leuk zou geweest zijn om een soort van kaart in het verhaal te stoppen. Voor het overzicht. Dit is door de publicatie bij Dutch Venture Publishing gebeurt!

Op een paar puntjes na, heb ik toch weer sterk genoten van dit boek. De schrijfstijl las lekker weg en voor ik er goed besef van had, was ik al 20 pagina's vooruit geschoten. Diep in mijn hartje hoop ik dat er een derde deel komt, want ik wil echt weten hoe alles afloopt of niet...