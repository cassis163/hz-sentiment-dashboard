Grijs, donker, bloederig, intriges. Enkele woorden die Jo Nesbo's versie van Shakespeare 's klassieker Macbeth omschrijven.

Hoofdpersoon Macbeth is een ervaren en gerespecteerde hoofd van het SWAT team in een industriÃ«le stad vol drugs, werkloosheid en corruptie. Macbeth, zelf een ex- verslaafde, helpt zijn jeugd vriend, inspecteur Duff uit de brand als een drugs inval uit de hand dreigt te lopen. Duff hoopte met deze vangst, promotie te kunnen maken binnen de corps maar Macbeth wordt eerder voorgedragen.

Hoe succesvoller Macbeth wordt, hoe meer macht hij naar zich toe trekt onder invloed van zijn geliefde Lady, die hem steeds stimuleert tot meer. In zijn hunkering naar meer macht, is niks uit den boze en spelen vriendschaap en loyaliteit geen rol meer.

Wie Shakespeare 's Macbeth heeft gelezen en de hoofdlijnen kent zal deze versie eerder in perspectief kunnen plaatsen als het gaat om de bloederigheid van het verhaal.
Jo Nesbo's schrijfstijl is wel te herkennen, maar dit is geen doorsnee Nesbo thriller. Ik vond vooral de beschrijvingen in het begin vrij langdradig waardoor het verhaal laat op gang kwam. Echter eenmaal erin, werd je meegenomen in een spannende verhaal vol intriges, verraad en machtslust.

Nesbo is erin geslaagd een mooi moderne versie van Macbeth neer te zetten. Als je het originele versie nog niet gelezen heb dan zal je aangenaam verrast zijn en geprikkeld worden om de originele te gaan lezen.