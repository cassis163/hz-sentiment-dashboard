In deel drie gaat de auteur verder met het verhaal waarmee deel twee is geëindigd. Sophie is sinds deel één aangenomen als Barista en heeft het naar haar zin op haar werk. Het wordt wel lastiger combineren met de zorg voor haar dochter van zeven nu haar nichtje Nadia ook in Barista werkt (sinds deel twee). 

Het laat een volwassener stukje zien in het verhaal van deze twintigers want waar de andere dames zich druk maken over vriendjes en uitgaan is zij vooral bezig om alle ballen in de lucht te houden.
Ze is gek op smoothies en probeert Luigi ervan te overtuigen om het assortiment uit te breiden. Luigi houdt het in eerste instantie af maar dan krijgt ze toch een kans om meer van zichzelf te laten zien.

De dochter van Sophie gaat er na een opmerking over waarom zij geen vader heeft vandoor en even is het heel spannend of alles goed zal komen. De angst van een moeder op zoek naar haar kind is zo mooi beschreven, met zo’n vaart en voor mij als moeder heel herkenbaar. Het gaf een andere wending aan het verhaal want Sophie voelt zich genoodzaakt om haar verleden onder ogen te zien en de vader van Sophie te confronteren met zijn dochter. Gelukkig kunnen mensen veranderen en ziet ze niet de uitslover van een producer voor zich maar een totaal ander persoon.
Dan is ondertussen de broer van Laura onverwacht teruggekomen uit Australië, een jeugdliefde bloeit op en ook deze meid moet keuzes gaan maken. Net als Iris en Laura in de vorige delen. Ik was even bang dat het een herhaling van de andere delen zou gaan worden maar niets is minder waar.  

Het mooie van de Barista! serie dat er rekening mee gehouden wordt dat de hoofdpersonen totaal verschillend zijn. Ook totaal verschillend op situaties reageren en ermee omgaan. De een berekenend, de ander impulsief. Soms vallen de puzzels iets te mooi in elkaar maar dat hoort denk ik bij een chicklit.  
Of de delen los van elkaar te lezen zijn? Dat kan wel want de auteur legt tussen de regels genoeg uit over hoe alles in elkaar zit maar ik zou het zonde vinden, gewoon alle drie lezen.

Wat ik erg mis bij deze serie is……recepten!
Wanneer komt het kookboek uit? Echt, de muffins van Iris, de Smoothies van Sophie en zelfs de tosti’s van…verdienen een eigen kookboek zodat ik ook lekker in de keuken aan de slag ga voor iets lekkers bij mijn boek.

Elsbeth Witt heeft me ontzettend laten lachen, zwijmelen en watertanden. Het is echt een leuke serie geworden.