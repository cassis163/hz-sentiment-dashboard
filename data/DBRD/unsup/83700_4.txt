Vanaf het moment dat ik hoorde van het boek, het pilgrim fathers complot werd ik erg enthousiast. Al geruime tijd staan de boeken van Jeroen Windmeijer op tbr maar telkens is er iets anders voor in de plaats gekomen. Ik lees vooral YA boeken maar wonende in Leiden en kort stage gelopen hebbende in het archief van Leiden, wist ik ergens wel dat ik er een keer tijd vrij voor moest maken. Voor een boek geschreven met het verleden van Leiden in de hoofdrol. Toen het boek door de postbode gebracht werd ben ik dan ook gelijk gaan lezen.

Het 495blz tellende boek is geschreven vanuit een combinatie van verschillende personen en speelt zich af in het heden met terug blikken naar 1609-1620. Zo volg je vooral Peter de Haan (58jaar) docent Archeologie en Geschiedenis in Leiden. Met Rechercheur Rijsbergen geeft Jeroen Windmeijer ook een blik op de andere kant van het verhaal. Het verhaal neemt je in een wervelwind mee door Leiden. Jeroen Windmeijer nam me mee naar plekken in Leiden waar ik wel geweest ben, maar waar ik duidelijk nog nooit echt goed had gekeken. Bijvoorbeeld: “Hij passeerde de poort met daarbovenop het beeld van Sint Joris te paard, die de reeds op de grond liggende draak een laatste fatale slag toebracht met een speer.” Maar Jeroen Windmeijer heeft niet alleen gezorgd dat ik beter wil kijken als ik door de stad loop, ook het verhaal waarbij je met Peter de Haan als geschiedenis leraar door Leiden, Boston (en omgeving) en de Sinaïwoestijn reist. En zo de geschiedenis van de Pilgrims leert kennen. Met een open blik. De mening van de oorspronkelijke inwoners van America Native Nations word gelukkig ook belicht. Tijdens de reis van Peter de Haan zijn er vele gebeurtenissen die dit boek tot een triller maken. Waar ook gelijk de rol van Rechercheur Rijsbergen om de hoek komt kijken. Of het beeld dat er in Leiden weinig van dit soort dingen gebeuren echt klopt, hoop ik maar. Het verhaal leest bij vlagen heel gemakkelijk weg en nam me mee op het puntje van mijn stoel.

De samenwerking met het gevonden document door Piet van Vliet, maakt het moeilijk werkelijkheid en fictie uit elkaar te halen. Maar geeft voor mij wel een extra dimensie aan het boek. Dat er vertaalde fragmenten in voor komen die echt 400jaar geleden geschreven zijn. Ik denk dat deze teksten op deze manier door veel meer mensen gelezen gaan worden en ik ben blij dat Piet van Vliet Jeroen Windmeijer heeft durven aanspreken hier over. Als YA lezer werd ik erg blij met de verwijzingen die hier en daar voorkomen naar andere boeken. Zoals: “Harry Potter!’ riep Van de Kooij. ‘Dáár doet het me aan denken!”

Na het lezen van het pilgrim fathers complot, wil ik meer boeken van Jeroen Windmeijer gaan lezen, maar dat niet alleen, ik wil mijn fototoestel meenemen de stad in en ik ga gewoon toerist in eigen stad spelen. Op zeker ga ik kennissen en vrienden dan waarschijnlijk een ander soort rondleiding door Leiden geven als voorheen. En voor ze weg gaan druk ik ze zeker op het hart het pilgrim fathers complot ook te gaan lezen, de stukjes in het midden die misschien iets wat minder vlot lopen door heen lezen, het einde is het zeker waard.