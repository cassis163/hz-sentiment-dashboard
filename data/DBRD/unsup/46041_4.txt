Voor mij was Revival het allereerste Stephen King boek wat ik gelezen heb, wel heb ik er nog 5 in de boekenkast staan. Aangezien Revival eerste King boek was heb ik dus geen vergelijkingsmateriaal.

De positieve ervaring begon al bij de cover, waanzinnig mooi met de blikseminslag (cover uitgave met de circustent) en net als Jamie en Jacobs vind ik bliksem er mooi uit zien.
Ik vond het lettertype wel wat aan de kleine kant en de hoofdstukken waren dikker dan de boeken die ik normaal lees, maar ondanks dat leest het boek lekker weg.
Doordat het in de ik-vorm is geschreven kreeg ik echt een band met Jamie en begrijp je waarom hij bepaalde acties doet. Ook de inside jokes (E-akkoord) en andere anekdotes vond ik goed in het verhaal passen.

Pas aan het einde vond ik dat het verhaal echt spannend werd. Want wat is Jacobs nu eigenlijk allemaal van plan? en waarom moet Jamie daar pers√© bij zijn? Pas op het einde krijg je hier antwoord op en dat zorgt ervoor dat het einde spannend wordt.
Op een gegeven moment kreeg ik wel het idee dat ik met een gestoorde wetenschapper (jacobs dus) te maken had.

Ondanks dat het niet het thriller-randje had wat ik verwacht had, was dit wel een goede, positieve eerste ervaring met Stephen King. Ik vond alleen wel dat de schrijfstijl erg volwassen was en dus wat moeilijker te lezen. (normaal lees ik YA)