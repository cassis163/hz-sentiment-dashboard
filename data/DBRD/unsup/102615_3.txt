Een boek waarin angst en spanning een grote rol spelen.Het speelt zich af aan de kust van West-Australië.
De twee vrienden Pikelet en Loonie zoeken vanaf het begin van hun vriendschap grenzen en risico’s op. Aanvankelijk beperkt zich dat tot zwemmen in de rivier en zo lang mogelijk je adem inhouden onder water. Dan raken ze gefascineerd door de oceaan en het surfen op de oceaan. Ze leren de surfprof Sando en zijn vrouw Eva kennen. Onder Sando’s leiding worden hun surftochten steeds extremer en ze verwerven een bepaalde faam onder de andere surfers. Tussen Loonie en Pikelet ontstaat een zekere strijd en rivaliteit om wie het meest durft en daarmee samenhangend wie het best bevriend is met Sando.
Wanneer Sando Loonie meeneemt op een verre reis ontstaat er een sexuele relatie tussen Eva en Pikelet. Ook dat betekent een extreem gevaar omdat Eva een cellofaan zak over haar hoofd bindt tijdens hun vrijpartijen
Dan blijkt Eva zwanger (van Sando) en wanneer Sando terug is van zijn reis komt er een einde aan de relatie en later verhuizen Eva en Sando naar Amerika.
Het hele verhaal wordt verteld door Pikelet als al wat oudere man, werkend als ambulancebroeder, die terugkijkt op zijn leven. Een leven wat heel erg beïnvloed is door zijn vriendschap met Loonie, Sando en Eva.
Wat ik erg knap vind in dit boek is dat je ook iemand als ikzelf, volkomen onbekend met surfen, een inkijk biedt in het surfwereldje en dat je bijna voelt hoe het moet zijn om een golf te “rijden”.
Ook mooi is hoe het thema (en de titel): Adem telkens weer in het boek opduikt.
Ik zou hier eigenlijk 3½ duimpje voor willen geven maar dat kan natuurlijk niet....dan worden het er toch 3