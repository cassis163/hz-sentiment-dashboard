De andere boeken van Mariëtte Middelbeek heb ik, uitgezonderd één, graag gelezen. Dit boek stond dus ook al lang op de planning.

Anna is net zwanger als ze het heugelijk nieuws aan haar moeder gaat vertellen. Ze wil zelf heel wat weten over de zwangerschap van haar moeder, nu ze zelf zwanger is. Maar dan komt de shock: haar moeder is nooit zwanger geweest. Anna is geadopteerd. In een eerste opwelling besluit ze dat ze haar biologische moeder niet wil kennen, maar daarna wil ze niet liever. Ze trekt haar stoute schoenen aan en zoekt haar moeder... wat een lange zoektocht blijkt te worden...

De hoofdstukken zijn lang. Voor een hoofdstuk-tot-hoofdstuklezer zoals ik is dit minder interessant. Het verhaal daarentegen vond ik wel interessant. Het was een mooi verhaal, met de juiste opbouw. Hiermee bedoel ik dat ik blij ben hoe het verhaal is gelopen. Als Mariëtte Middelbeek de andere weg was ingeslagen, zou ik het verhaal veel minder gevonden hebben. Ik spreek nu misschien Chinees, maar diegenen die het boek al gelezen hebben, zullen wel weten over welke weg ik het heb (hoop ik ;-) ).

De schrijfstijl van Mariëtte Middelbeek is goed. Ik vind het enkel jammer dat er nog wat typfouten instaan. Vooral woorden die op één of andere manier verdwenen zijn, waardoor je de zin meermaals moest lezen of te zien om je wel gelezen hebt wat er stond. Ik vond het jammer, maar niet enorm storend.

Ik vond het een leuk boek. Niet het beste dat ik al van Mariëtte Middelbeek heb gelezen, maar ook niet de slechtste.