Begin hier niet in te lezen als je deze leeftijd nog niet bereikt hebt.
Er komen een aantal mooi geschreven sekssc√®nes voorbij, deze kun je beter pas lezen na deze leeftijd omdat je dan waarschijnlijk zelf ook wat ervaring op seksgebied zult hebben. De prachtige cover is sprekend en is bijzonder goed gekozen.

De hoofdpersonages hebben nogal wat meegemaakt in dit boek en je leest hun verhaal afgewisseld in de hoofdstukken. Deze hoofdstukken zijn lekker kort en spannend. Door telkens een hoofdstuk te lezen uit het gezichtspunt van een karakter, leer je dat karakter goed kennen zonder dat alles al verklapt wordt.

Er is een heleboel fantasie gebruikt door de auteur, maar het is hier en daar voorspelbaar te noemen.
Dat neemt niet weg dat het zoals Lisette Jonkman op de cover al aangeeft; 'Een heerlijk zomerboek' is, dat met name in het tweede gedeelte spannender wordt ook al is vanaf het begin steeds een onderhuidse spanning aanwezig; knap gedaan van deze auteur. New Adult wordt beschouwd als een chicklit-achtig subgenre binnen het genre Young Adult. Dit boek is een goed voorbeeld van New Adult.

Voorafgaand aan de epiloog is gekozen voor twee helemaal lege bladzijden. Dat is een goede keuze geweest. Het benadrukt het afsluiten van het ene gedeelte en de start van het volgende gedeelte in het leven.

Als antwoord op de vraag in het dankwoord achterin; ik ben graag mee op reis gegaan met Daan en Lynn en binnenkort wil ik weer mee op reis, maar dan met Stef in het nieuwe boek van deze auteur.
Ik waardeer dit boek met 3,5/5 sterren.