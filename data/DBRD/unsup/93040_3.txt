'Het reservaat' is het debuut van Liselotte Stavorinus.
Er zijn twee verhaallijnen in het boek namelijk die van Jessica en Victor.

Het verhaal speelt zich af in 't Gooi.
Jessica, Victor en hun drie kinderen komen, na een aantal jaren op Cura√ßao gewoond te hebben, terug naar Nederland omdat Victor een baan als algemeen directeur aangeboden krijgt bij de bank waarbij hij werkt.
Voor Jessica is het erg wennen om weer in Nederland te wonen en aanvankelijk kost het haar moeite om vriendinnen te maken met de rijke vrouwen uit de buurt.
Onverwachts staat Amanda, haar buurvrouw, na een paar maanden op de stoep en de twee vrouwen worden dikke vriendinnen. Amanda introduceert Jessica in de 'jetset' van het 'Reservaat', zoals het dorp gekscherend wordt genoemd. Ze sleept Jessica overal mee naar toe en stelt haar voor in haar vriendenkring. Jessica verliest steeds meer haar eigen identiteit en wordt een kopie van Amanda.
Door een bekende van de yoga-les krijgt Jessica twijfels over haar vriendin. Is Amanda wel de persoon die ze zegt te zijn? Jessica gaat op onderzoek uit en komt zo het een en ander te weten over haar vriendin.
Als dan ook nog na enige tijd de onderlinge verhoudingen binnen de vriendenclub gecompliceerd lijken te zijn is niets meer wat het lijkt!

Op de cover staat dat het een thriller is maar ik vind het resultaat meer een spannende roman. Overigens ook niks mis mee! Het verhaal leest vlot door de prettige schrijfstijl en de korte hoofdstukken.
Naar het einde toe krijgt het verhaal meer spanning en het ontvouwt zich in een onverwachts slot.
Liselotte heeft me gegrepen met haar debuut. Ik heb het boek in een adem uitgelezen.
Een minpuntje vind ik de vele schrijffouten in het boek.

Kortom een heerlijk boek om tussendoor te lezen en even in de wereld van de rijken te vertoeven, al geef ik de voorkeur aan mijn eigen leven in de 'normale' wereld.

Ik geef dit boek 3 sterren.