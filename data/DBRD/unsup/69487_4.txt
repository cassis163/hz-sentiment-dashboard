Interessant boek over het gevangenisleven 'Death Row' in de Verenigde Staten. In het boek wordt vooral gefocust op Texas. Journaliste Linda Polman beschrijft niet alleen het leven in Death Row maar ook van de families en van de vrouwen die schrijven met de gevangenen waar het boek mee begint. Ik kan mij niet voorstellen waarom deze vrouwen met een gevangene die ze niet kennen en mee zijn gaan schrijven, zijn gaan trouwen. Het maakt mij wel nieuwsgierig om verder te lezen naar hoe dat is ontstaan. Er waren ook vrouwen bij die getrouwd zijn of waren.
Ook wordt het rechtssyteem beschreven en hoe een slechte advocaat ervoor kan zorgen dat er ook veel mensen ten onrechte vastzitten en nooit meer uit Death Row komen. Deze verhalen zijn wel schrijnend om te lezen in tegenstelling tot degenen die echt de meest verschrikkelijke dingen hebben gedaan.