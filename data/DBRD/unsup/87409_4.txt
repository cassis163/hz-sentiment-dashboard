Letterlijk een boek over van alles en nog wat.

Hmm waar moet ik met deze nou eens beginnen. Het is niet bepaald een boek wat je van kaft tot kaft volledig uitleest en zeker niet in één ruk. Dus een snel verhaal, een spannend plot of een goede cliffhanger kan je het niet noemen. Maar daar is dit boek dan ook niet voor bedoeld. Waar het (in mijn ogen) dan wel voor bedoeld is, is het oppakken van dit boek als je in een nieuwsgierige bui bent en zeker dit boek oppakken met de kids op een druilerige zondagmiddag bij de open haard om je eens te kost te doen aan wat nieuwe kennis.
Ik denk dat dit boek vooral een aanrader is met kinderen in de leeftijd vanaf een jaar of 7 waarin ze al een aardig woordje kunnen lezen en vaak nieuwsgierig zijn en graag allerlei nieuwe kennis op doen.
Dit boek zou echt een aanrader zijn om in de kast te hebben staan zodat kinderen dit zelf vrijblijvend kunnen pakken als ze hier de behoefte toe voelen.