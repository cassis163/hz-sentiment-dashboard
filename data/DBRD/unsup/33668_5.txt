Het voorstukje wat ik las deed mij denken dat het een thriller was, niets was minder waar. Het was eigenlijk min of meer het einde van het verhaal. De rest van het boek verteld het verhaal wat ervoor komt namelijk.

Het boek speels zich af in Shaker Heights, een rustige, progressieve plaats in Cleveland, waar achter de fraaie fa√ßades van de huizen meer speelt dan je in eerste instantie zou denken. We volgen voornamelijk Mia en haar dochter Pearl en de Richardsons en hun vier kinderen. De levens van deze mensen komen bij elkaar doordat Mia en Pearl de bovenetage van het ouderlijk huis van mevrouw Richardson huren. Pearl gaat naar dezelfde school als de kinderen van de Richardsons en wordt goed bevriend met onder andere Moody. Uit school gaat ze vaak met Moody mee naar het grote huis van de Richardsons. Izzy maakt kennis met Mia, Pearls moeder, en krijgt een speciale band met haar. Hun levens komen nog wat dichter bij elkaar doordat Mia als huishoudelijke hulp in het huis van de Richardsons gaat werken. Hiermee verdient ze hun huur bijeen en dat biedt haar de mogelijkheid om iets minder extra baantjes te nemen en meer tijd voor haar fotografie kunst te hebben.

Lexie en Pearl worden ook bevriend, dusdanig goed dat Lexie haar in vertrouwen neemt en haar vraagt te helpen met een probleem wat ze heeft. Ook Mia helpt Lexie. Dit vindt Izzy dan een beetje raar, omdat zij het idee had speciaal te zijn voor Mia en nu haar zus bij Mia aan tafel ziet zitten.

Verder speelt in het boek nog de adoptiezaak van de dochter van Bebe en de McCulloughs, Mia en Pearl hebben over deze zaak een andere mening dan de Richardsons, maar ook de kinderen van mijnheer Richardson denken niet allemaal hetzelfde. Mijnheer en mevrouw Richardson moeten wel hetzelfde denken aangezien mijnheer Richardson de advocaat van de McCulloughs is.

Het boek vind ik prachtig mooi geschreven, het boeide me vanaf de eerste minuut en ik had naar mijn zin veel te snel uit.