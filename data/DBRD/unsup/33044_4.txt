Met ‘Liefde, bedvogelen en andere treurnis’ debuteert Krista Middel als dichter. Een bundel met gedichten over de liefde en over het leven. Maar ook….over bloedrode bieten in familiesoep, een brief aan een spannende minnaar en het geheim van een vergeten witte tandenborstel.

Die inleiding klinkt alsof dit bundeltje een allegaartje is en feitelijk is dat ook zo. Het is net zo’n allegaartje als het leven zelf. Een combinatie van liefde, emotie, dagelijkse nonsens en absurditeiten. Zoals deze zaken in het leven voorbij komen, doen ze dat het ook in de bundel van Middel.

Een heerlijkheid in miniformaat. Vooral deze vond ik persoonlijk bijzonder fraai:

“het ligt niet aan jou, zei jij
maar waar aan wel
als het niet aan mij

ik lag daar met alles wat ik had
mijn grote liefde niet gezien

jij lag naast mij
vervreemdend als
verkrachte waarheid

ik lach en vrij en schrijf
alsof het verleden is

voor mij had het niet
zo aan jou gelegen.”

Een fraaie bundel in een mooie stijl. Bijzondere gedichten die tot de verbeelding spreken. Juist omdat veel gedichten, en dat is in de bundel van Middel niet anders, de verbeelding van de lezer aan het werk zetten, zal de ene lezer er een andere betekenis aan toekennen dan de ander. Fraai zijn ze echter stuk voor stuk, hetgeen deze debuutbundel tot een aangename verrassing maakt.

Over de auteur
Krista Middel (1967) is auteur, dichter en schrijfdocent. Er werden al verschillende verhalen van haar hand gepubliceerd in bundels. ‘Liefde, bedvogelen en andere treurnis’ is haar eerste eigen bundel.

Uitvoering
Uitgever Godijn Publishing
ISBN 9789492115645
Paperback, 86 pagina’s

Over Hanneke Tinor-Centi
Hanneke Tinor-Centi (1960), eigenaar van HT-C Communicatie en Marketing, literair agent, boekmarketeer en recensent.
http://ht-c-communicatie.nl/