Na het lezen van Caleidoscoop weet ik het zeker. Mijn top 2 van de beste Nederlandse schrijvers wordt een top 3!
Geweldig boek. Niet alleen is er veel spanning in het verhaal, met dan ook nog een onverwachte ontknoping maar ook de personages zijn goed uitgediept en beschreven.
Het inleven in de hoofdpersoon Janine is niet moeilijk. Ze wordt geconfronteerd met een enorm verdriet als haar man Albert wordt vermoord. Daarmee wordt al haar veiligheid en geborgenheid weggenomen. Ze ziet het verdriet van haar dochter en worstelt ook daarmee, geeft zichzelf de schuld. En dan haar verleden, dat haar nu meer dan ooit lijkt in te halen.
Knap hoe Linda Jansma dit alles in een mooi en goed verhaal heeft verwerkt. Knap ook zoals de praktijken van de loverboys worden beschreven. Je zou bijna blij zijn dat je geen dochter hebt die aan dat soort type mannen en jongens kan worden blootgesteld.
Super boek, 5 duimpjes!