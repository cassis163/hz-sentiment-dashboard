Gail Carson Levine verrijkt het sprookjeshart met het boek Ella Enchanted.
Na haar geboorte wordt Ella, dankzij de fee Lucinda, de gave van gehoorzaamheid opgelegd. Wat bedoeld was als gift, bijkt al snel een last.

Al op jonge leeftijd leert Ella dat ze haar gehoorzaamheid geheim moet houden, omdat er anders misbruik van gemaakt zal worden. Dit gaat goed, tot het overlijden van haar moeder. Ella wordt samen met haar toekomstige stiefzusters Hattie en Olive naar Finishing School gestuurd. Al tijdens de reis ontdekt Hattie dat Ella haar opdrachten niet kan weigeren. Uiteindelijk geeft Hattie de opdracht om haar vriendin uit haar leven te verbannen. Dit is de druppel voor Ella. Ze loopt weg en gaat op avontuur.

Het boek heeft alle avontuurlijke ingrediënten van een goed sprookje. Feeën, kabouters, reuzen en ogres vullen dit verhaal. Daarnaast bloeit er rustig maar gestaag een liefde op tussen Ella en Prince Char. Als Ella beseft dat haar gehoorzaamheid een groot gevaar kan vormen voor Char, bant ze hem uit zijn leven...Alleen wanneer de prins een bal organiseert, kan ze geen weerstand bieden aan haar liefde en gaat ze vermomd naar het bal.... Wat gebeurt er als Hattie en Char er achter komen wie ze werkelijk is? Zal Ella er in slagen weertand te bieden aan haar gehoorzaamheid?

Een oud sprookje, in een nieuw jasje. Het verhaal heeft sterke overeenkomsten met het verhaal van Assepoester. Tegelijkertijd biedt het veel meer, met name waar het gaat om thema's als vrienschap en avontuur.