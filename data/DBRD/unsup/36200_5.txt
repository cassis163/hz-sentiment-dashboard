Wat een ontdekking Andrew Pyper en ja hij heeft al veel boeken op zijn palmares maar voor mij was dit het eerste boek dat ik van hem las. Genoten dat ik heb van dit verhaal, normaal hou ik niet van het horrorgehalte in een boek, wat een briljante schrijfwijze, beschrijvingen die je meetrekken in een verhaal dat je niet los laat.
*In het dorp Grimshaw staat een leegstaand huis, het al bekende Thurman-huis. Vier vrienden, Trevor, Ben en Randy, Carl worden aangetrokken tot dit huis, spannend dat ze het vinden moeten ze er uiteindelijk een hoge prijs voor betalen.
24 jaar later zijn de vier vrienden hun eigen leven gaan leiden, een leven met een geheim, Ben één van de vier, is de enige die in het dorp gebleven is en houdt obsessief de wacht over het Thurman-huis. Leven de vrienden al jaren met een geheim, zijn ze toen te ver gegaan? Hangt het geheim als een dolk boven hun hoofd? En dan pleegt Ben zelfmoord, noodgedwongen moeten de drie andere terug naar het dorp.


Wil je een boek lezen dat je niet weg kan leggen wel dit is er één, het boek wordt verteld vanuit het perspectief van één van de vrienden (Trevor) en dit afgewisseld met een herinneringsdagboek die je dichter en dichter tot de waarheid brengt. Wat is echt is een vraag dat je jezelf doorheen het verhaal stelt toch houdt de auteur je in spanning met een geniaal plot.