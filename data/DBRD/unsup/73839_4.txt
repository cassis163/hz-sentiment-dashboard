De vakantie van Lynn loopt niet zoals de bedoeling was. Ze blijft thuis omdat het huis wordt verbouwd, en Joeri, waar ze vreselijk verliefd op is, is ergens in de bergen ver weg.
Als de schuifpui die in het huis moet komen uit de kraan valt gaan Lynn en haar moeder naar camping waar verder alleen bejaarden zijn.
Daar ziet ze Fenna uit haar klas lopen maar van haar moeder mag ze niet meer met Fenna omgaan. Uiteraard wil Lynn weten waarom, en wat er met Fennaâ€™s broers aan de hand is.
En haar eigen broers hebben ook wat uitgehaald...

Lynn blijft leuk, ze is stoer, verliefd en komt in de problemen maar doet haar best alles weer op te lossen.
Ondanks gedoe met vriendjes, broers en een saaie camping is het toch een vrolijk boek, vooral het gedeelte als Lynn met Fenna een verlaten huis gaat bekijken is hilarisch.
Erg leuk om te lezen, goed geschreven, het wachten is op Lynn 4.0, die komt er vast wel.