Deflo moet zowat de meest ondergewaardeerde schrijver zijn van het moment. Ik had voor het lezen - en ik ben nochtans een veellezer - van Spoorloos nog nooit wat van hem in de media gehoord of gelezen.
Spoorloos is een magistraal boek. Het heeft alles wat een goede thriller hebben moet. Een doordachte en verrassende plot, toffe levensechte karakters, nagelbijtende spanning gekruid met een vleug humor en vooral een onverwachte en ijzersterke ontknoping. En...wat een vaart. Dit boek heb ik geleend van een vriendin maar de andere boeken ga ik kopen. Morgen al! Spoorloos is wat mij betreft een absolute aanrader.