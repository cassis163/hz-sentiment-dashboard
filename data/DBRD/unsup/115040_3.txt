Gisteravond heb ik Onder druk, het vervolg van Onrust, uitgelezen. Omdat Onrust het samenleesboek van Angeluna en mij voor augustus was, komt daar de reactie nog van. Ik ben na Onrust meteen doorgegaan met Onder druk.
Ik moet zeggen dat ik onder de indruk ben van de verhaallijn van Onder druk. De verschillende verhalen lopen perfect naast en door elkaar heen. Echt heel knap.
Toch vond ik Onder druk niet helemaal pakkend. Het duurde erg lang voor het verhaal me meenam. Verder werd ik telkens erg ongeduldig, wanneer Sil (de hoofdpersoon) ontzettend uitgebreid beschreven wordt terwijl hij iemand besluipt of een andere actie doet. Ik begrijp wel dat het bij moet dragen aan de spanning, maar ik vond het niet altijd erg prettig.
Ik heb uiteindelijk op 3 gestemd, omdat ik het een aardig boek vond. EScoBER heeft echter een beter boek geschreven; Chaos!