Ik heb in tijden niet zo’n goed Science Fiction boek gelezen!
Rho (Rhoma Grace), geeft samen met haar vrienden een concert als er een gigantische explosie plaatsvindt. Heel veel bewoners van Kreeft sterven bij dit geweld. Rho heeft een speciale gave: ze kan in de sterren kijken en de toekomst zien. Zij is de eerste die een groot gevaar ziet aankomen, alleen niemand geloofd haar. Alleen haar beste vriendin Nishi gelooft 100% in haar gave. Steeds meer planeten hebben te kampen met vreemde natuurrampen. Maar Rho weet wie er achter zit. Ophiuchus zit achter haar aan. Ze is nog maar een jonge meid en is van de ene op de andere dag Hoedster van Kreeft geworden. Ze moet haar volk dus beschermen. Maar is haar familie wel veilig….Hoedster zijn gaat voor alles, zelfs voor je eigen familie. Ze moet de leiders van de andere planeten zien te overtuigen dat er voor iedereen gevaar dreigt. Ondertussen kampt ze ook met gevoelens voor twee jongens. Ze weet niet wat ze daar mee aanmoet. En wie kan ze nu eigenlijk nog vertrouwen? Er loert iets verschrikkelijks op de 12 planeten (of huizen, zoals ze ook genoemd worden in dit boek) . En alleen zij lijkt het te zien.

Het verhaal speelt zich af in de ruimte. Er zijn diverse planeten in dit sterrenstelsel : De Zodiak.
Ze zijn onderling verdeeld in de 12 tekens van de dierenriem. Sommigen hebben meerdere planeten, met verschillende samenstellingen. De bewoners hebben ook allemaal typische eigenschappen.

De cover alleen al, is al prachtig op zich..Zilveren letters spellen het woord Zodiak. Voorop staat Rho te kijken naar het vuur en de explosie. De kleuren zijn ook prachtig.

Ik vind Rho haar personage ook echt heel sterk. Ze komt heel goed uit de verf en ze mag dan jong zijn, maar je weet gewoon dat je nog veel van haar gaat horen. De andere karakters zijn ook erg goed neergezet. Bijvoorbeeld de 200 jaar oude Tweeling van planeet Tweeling….Of neem nu Hysan van Weegschaal of Nishi, Rho’s beste vriendin van Boogschutter. Allemaal originele karakters.

Het is echt een heerlijk boek. Als SF-liefhebber een mustread. Er zit een dystopisch gehalte in, en dat is iets waar ik enorm van hou. Ze vliegen met snelle schepen door het sterrenstelsel, hebben bijzondere laserwapens en beschermingsschilden. En de planeten worden ook nog eens prachtig omschreven. Je ziet ze zo voor je. Beeldend geschreven dus. Je fantasie gaat werken en je ziet het voor je. Ik kan niet wachten op het volgende boek, maar dat duurt nog wel een tijdje!

Het boek heeft veel spanning en een leest op warp-speed uit. Het boek ziet er in eerste instantie dik uit, maar je vliegt er doorheen. Zeer vlotte Young Adult met goede taal. Korte hoofdstukken. Je moet even wennen aan alle SF-begrippen, maar dat went snel. 5*****