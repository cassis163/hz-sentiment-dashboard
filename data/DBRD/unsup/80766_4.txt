Het gereformeerde, Friese jongetje Jacob woont met zijn ouders, tante, oom, Pake en Beppe in een boerderij. Ondanks de oorlog gaat het leven zijn gangetje. Jacob vindt het wel vervelend dat hij overal wordt buiten gehouden, dus heeft hij zijn eigen manieren om dingen aan de weet te komen en soms weet hij daardoor nog méér dan de volwassenen.
Het leven verandert als een man met een tweekoppige hond, LeviStrauss, om onderdak komt vragen en een onderduiker blijkt te zijn. Voorzichtigheid is geboden, wat moeilijk is voor een jongetje van elf, twaalf jaar.
Op zeventigjarige leeftijd keert Jacob terug naar de begraafplaats waar de boerderij vlakbij heeft gestaan en probeert op zijn manier het verleden met zijn gebeurtenissen een plaats te geven en af te sluiten.

Als je houdt van Siebelink, Gerbrand Bakker of Maarten 't Hart is dit boek absoluut een aanrader.