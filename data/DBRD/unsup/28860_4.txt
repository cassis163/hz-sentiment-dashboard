Voor school een boek lezen is een ramp voor een persoon die niet graag leest. Een goed boek vinden voor iemand die niet graag leest is ook al een hele opgave. Wel, als ik u hiermee kan helpen. Bloedhonden in Iran is een echte aanrader voor mensen die graag een kort maar krachtig boek lezen en dit is waarom.
Bloedhonden in Iran is een thriller geschreven door Bart Van Lierde en Bob Emmers. Bart van lierde is een auteur die voornamelijk misdaadromans en thrillers schrijft. Hij zette ook al meerde films om in boeken. Bob Emmers werkte achttien jaar lang als Regional Manager Midden-Oosten en Kapische zee in de olie industrie, een element dat een grote rol speelt in het verhaal. Het boek, geschreven met een auctoriaal vertelstandpunt, heeft geen prijzen mogen percipiëren.
Ons verhaal speelt zich af in Iran waar protagonist ‘Kamran Parsapour’ de erfenis van zijn vader in ontvangst mag nemen. De enorme geldsom die hierbij tot zijn eigendom werd gemaakt kan hij niet delen met zijn broers en zussen, deze bevinden zich in de Verenigde Staten omdat ze gevlucht zijn voor de Iraanse revolutie in 1979. Kamran besluit het geld dan maar te investeren in gronden waar de vader oorspronkelijk Gerdubomen op kweekte. Nadat hij de volledige geldsom van de erfenis samen met nog een investering van een van de broers had geïnvesteerd in de bodem, blijkt hij bedrogen te zijn. De vijandige clan van de overleden vader heeft papieren vervalst en op deze manier een fortuin tot zich gewonnen. De vijandige clan heeft nationale bescherming en dus kan Karman het geld niet terugkrijgen via de rechterlijke weg. Hij zal er dan ook alles aan doen om de verkwanselde erfenis terug te kunnen krijgen.
Met de deur in huis vallen, dat is wat je op zen minst kan zeggen over het eerste hoofdstuk van het boek, de eerste pagina’s zijn wat overweldigend maar wanneer je de eerste pagina’s getrotseerd bent valt het reuzegoed mee. Het boek is geschreven met een auctoriaal vertelstandpunt, op deze manier leer je de personages uit het verhaal goed kennen en is het verhaal makkelijk te volgen. Het verhaal is chronologisch opgebouwd wat het ook weer een stuk makkelijker maakt om het verhaal te volgen. In het boek valt me wel iets op. Het verhaal speelt zich af kort na de revolutie van 1979 en de protagonist, Nera (een vrouw uit Iran), heeft een studie tot chirurg volbracht en stond aan het front als dokter. Ze draagt geen hoofddoek en weet haar mannetje te staan tegenover de mannen uit het verhaal. Ik voel dit wel aan als zijnde erg stereotiep doorbrekend. Enkele thema’s waarmee het schrijversduo je stof tot nadenken geeft: corruptie binnen de oliewereld en de nationale media, onderdrukking van de vrije meningsuiting, censuur en religieuze maffia. Dit boek is veel meer dan gewoon een fictief verhaal, het mag fictie zijn, ik geloof echt dat er veel realistische thematieken in het boek verwerkt zitten. Het boek kan eigenlijk door iedereen gelezen worden vanaf een zekere maturiteit, maar het boek zal voornamelijk lezers lokken met een zeker interesse in dit onderwerp.
Ikzelf ben niet echt een fervent lezer en heb het boek uitgekozen op dikte en onderwerp. De eerste pagina’s deden me vermoeden dat ik toch niet echt een goed boek gekozen had maar mijn eerste indruk bleek fout te zijn. Een goed geschreven thriller die me wist vast te grijpen tot op het einde. Makkelijk te volgen door de structuur en zeker een interessante thematiek. Ik denk dat als ik nog eens een boek te pakken kan krijgen van deze schrijver, dat ik het dan toch wel zou lezen.
Voor iedereen die dit leest zou ik zeggen, ga eens buiten je comfortzone en lees dit boek. Het kan misschien een excentriek boek lijken maar in werkelijkheid is het een echte topper.
Bibliografie:
(31/03/2014) http://www.houtekiet.be/boeken/p/detail/bloedhonden-in-iran geraadpleegd op 21 oktober 2018.