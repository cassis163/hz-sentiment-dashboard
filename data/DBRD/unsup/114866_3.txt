Ik zat eigenlijk het hele boek te wachten op een andere ontknoping dan die het uiteindelijk werd. Zelfs toen ik de epiloog zag, hoopte ik nog dat er iets zou komen dat me aan het denken zou zetten. Maar helaas... ik vond het plot niet erg doordacht. Het hele boek schreef toe naar een bepaalde 'oplossing' en die bleek het dan ook te zijn. De manier waarop de uiteindelijke dader wordt overmeesterd is niet te voorspellen, maar de dader zelf wel. Ik had verwacht dat er nog wel iemand anders niet te vertrouwen zou zijn, die door de hoofdpersoon wel vertrouwd werd. Waarom dan 3 sterren? Ik vond de schrijfstijl erg goed en de karakters werden erg leuk neergezet, ik heb hardop moeten lachen bij de 'hockeytrut'. Ik hoop dat de schrijfster in deze stijl doorgaat en dan met iets doordachtere ontwikkelingen komt.