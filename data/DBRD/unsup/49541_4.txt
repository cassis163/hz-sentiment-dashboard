Ik vond Kater een geweldig boek om te lezen. Het verhaal gaat over Teddy die samen met haar vriendin Chloë een feest geeft in het huis van haar oppas familie. De drank vloeit rijkelijk en het feest loopt enorm uit de hand. De volgende dag blijkt Chloë vermoord te zijn ... de vraag is natuurlijk door wie en waarom? Er komen nogal wat potentiële kandidaten voor in aanmerking, de schrijfster probeert je dan ook regelmatig op het verkeerde spoor te zetten. Uiteindelijk had ik wel door hoe de vork in de steel zat maar desondanks blijft het een goed verhaal! Het boek boeit van begin tot eind en dat is mede te danken aan de prettige en vlotte schrijfstijl van Margje Woodrow. Ik vind de boeken van deze auteur wel een beetje te vergelijken met de boeken van Mel Wallis de Vries. Heerlijk leesvoer!