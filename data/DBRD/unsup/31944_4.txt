Een boeiend en interessant boek over hoe de auteur terugkijkt op zijn moeder. Hierbij ook duidelijk het verschil naar voren laten komen hoe hij haar in verschillende leeftijdsfasen heeft gezien. Hoe hij haar adoreerde als jonge jongen, tegen haar in ging en vragen stelde over het geloof toen hij ouder werd. En hoe hij als volwassene soms bewust niet reageerde op uitspraken van haar, omdat hij wist dat er tegenin gaan geen zin had. Een liefdevol terugkeren naar de persoon die zo belangrijk voor hem was. Waarbij hij uitgebreid stilstaat bij de wanen en psychisch functioneren van zijn moeder, zonder dit te beoordelen. Maar meer vanuit een interesse hoe dit nu heeft kunnen bestaan en welke invloed dit heeft gehad op iedereen rondom haar. Een openhartig geschreven verhaal, waarin hij niet alleen zijn moeder naar voren haalt, maar eigenlijk zijn hele familie. Tegelijkertijd wordt het veranderende tijdsbeeld ook mooi beschreven. In het laatste gedeelte van het boek voorziet de auteur de Apostolische Geloofsbelijdenis en het Onze Vader uitgebreid van commentaar, wat niet echt passend is in het verhaal zelf.