Terwijl ze aan het zwemmen zijn vindt Rens blaadjes uit een dagboek. Ze zijn duidelijk door een jong meisje geschreven, ze zit opgesloten en heeft het koud en wil gered worden. Ze volgen het water uit de rivier en komen dichter bij de oplossing dan ze ooit hadden gedacht. De schrijver (die een writers block heeft) speelt het spel mee, maar ik bleef me steeds afvragen of deze man wel te vertrouwen is. Hij lijkt oprecht en te goeder trouw, maar er is ietsâ€¦

Frederik Baas heeft een prettige schrijfstijl en heeft de kracht van de eenvoud goed toegepast in zijn boek. Tot de helft van het boek gebeurt er helemaal niets en toch is het fijn lezen en wordt er een sterke onderhuidse spanning opgebouwd. Je weet dat er iets moet gaan gebeuren en vraagt je af wat het is en waarom. Met slechts een beperkt aantal personages tot zijn beschikking weet Baas de onderlinge verhoudingen goed te typeren en met heel weinig details veel achtergrond te scheppen, dit geldt vooral voor Barbara, de moeder van Rens.

Na lang twijfelen toch vier sterren ipv vijf, maar prachtig boek.