Deze serie staat al even op mijn verlanglijstje en hoe leuk is het dan als je het boek mag lezen.

Wat mij betreft is het een leuk verhaal en is de wereld waarin het plaatsvindt origineel. Amarillis en Velira zijn twee geadopteerde zusjes die samen vaak fantaseren dat zij de twee verloren prinsessen zijn uit de legende die hun adoptie moeder regelmatig aan hen verteld heeft. De zusjes belanden in allerlei avonturen waarbij ze veel moeten vechten. De vaart zit goed in het verhaal en het is een opeenvolging van gevechten waarbij ze gaandeweg gebruik leren maken van het licht dat hen helpt bij de gevechten. Wat ik jammer vind is dat je niet echt te weten komt hoe de meisjes dit ervaren en je niet meer meekrijgt van hun belevingswereld. Daardoor vond ik het soms lastig om echt mee te leven met de zusjes. Toch vond ik het verhaal lekker weg lezen en ik ga zeker het volgende deel uit de serie lezen.