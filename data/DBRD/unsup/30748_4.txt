Met enige scepsis begon ik aan het boek. "Het verloren symbool" en "Inferno" vond ik qua niveau het niet halen bij zijn boeken "de Da Vinci code" en "het Bernini Mysterie". Maar met dit boek behaalt Dan Brown zijn oude niveau. Het is een boek dat van voor tot achter boeit. Het heeft een sterk intro waarbij je de hele tijd afvraagt, wat gaat er nu gebeuren? Het blijft spannend en is geloofwaardig geschreven, ondanks dat sommige dingen in het boek nog erg ongeloofwaardig zouden kunnen zijn. Dat heeft hij knap gedaan. De feitjes en weetjes vliegen je ook om de oren, zoals Dan Brown dat meestal doet. Het einde heeft een leuke plottwist, waardoor het boek van voor tot achter blijft boeien. Zeker een aanrader om te lezen, en één van de leukste boeken die ik de afgelopen tijd heb gelezen.