1982, Chris is een klein onsportief jongetje zonder vrienden en zonder vader die overleden is, het ideale slachtoffer om te pesten. Het wordt zo erg dat hij zelfmoord pleegt.
2006, een man wordt dood aangetroffen in de kleedkamers van het zwembad. Op het eerste zicht lijkt het hartfalen, maar er blijkt toch meer achter te zitten.
Dan wordt een tweede en derde lijk gevonden, allemaal vermoord.
Halvor Heming wordt op de zaak gezet. Hij is een goed rechercheur, maar hij maakt korte dagen omdat zijn eerste prioriteit zijn gezin is, vrouw en 3 kinderen. Dat wordt hem niet altijd in dank afgenomen, maar omdat hij zoveel zaken oplost, komt hij ermee weg.
De zaak en zijn gezin beginnen elkaar te overlappen.