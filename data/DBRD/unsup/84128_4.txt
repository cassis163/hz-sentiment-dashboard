“Iedereen verdient een keer in zijn leven een staande ovatie, want we overleven allemaal de wereld.”

Wonder is een kinderboek, dat kun je wel merken aan de manier van schrijven, soms wat voorspelbaar en kinderlijk, maar het boek is zeker niet alleen voor kinderen. Het is een eerlijk verhaal met een krachtige boodschap. Het gaat over het oordelen op basis van uiterlijk, wat echt sneu is, zeker omdat iemand er niks aan kan doen.

Elk verhaal heeft meerdere kanten, we oordelen op wat we zien, terwijl we moeten kijken naar wie iemand is. Dit boek laat niet alleen zien hoe het is voor de persoon zelf, die lijdt aan een gezichtsaandoening, maar ook hoe het is voor de familie, de zorgen, de bescherming, maar dat je zelf je eigen problemen hebt om te overwinnen. Het is echt erg hoe wij elkaar kunnen behandelen, hoe hard we kunnen zijn, hoe we ons laten leiden door angst, onzekerheid, hoe we daardoor elkaar pijn doen, niet eens altijd expres en hoe makkelijk we mee gaan met de groep. Daarom vond ik het ook leuk om te lezen over hoe makkelijk kinderen elkaar kunnen vergeven en Browns principes.

Vriendschap, familie, het samen zijn, dat maakt het leven wonderlijk. Daarom was ik ook dol op Summer. Het was voor mij wel apart om het boek pas te lezen, na het zien van de film.