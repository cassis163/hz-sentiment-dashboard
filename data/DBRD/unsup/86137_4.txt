Dit is echt een goed debuut!

Het verhaal speelt zich af in 2016 en 1986, de tijd dat Eddie 12 jaar oud was en de gebeurtenissen met de Krijtmannetjes plaats vonden. Getekende mannetjes van krijt die de weg wijzen waar een vermoord meisje wordt gevonden. Wie heeft dat gedaan en wat speelde zich af in dat rustige stadje?
Je komt steeds meer te weten wat er is gebeurt, of toch eigenlijk niet... Hoewel ik wel een vermoeden had wie de dader was, bleef ik twijfelen. Keer op keer gebeurt er iets waardoor het ook iemand anders zou kunnen zijn. Knap gedaan!
Een boek met interessante hoofdpersonen. Een vriendenclubje die me ergens wel wat deed denken aan het vriendengroepje uit IT van Stephen King. Verschillende personen met 'een krasje'. Vrienden voor het leven, samen het avontuur aan gaan en op latere leeftijd uit elkaar groeien. Vrienden die elkaar weer vinden als de oplossing dichterbij komt.
Daarnaast een goed plot waar eigenlijk pas in de laatste pagina's alles helemaal duidelijk wordt. Oh, zit dat zo?!

Dit smaakt naar meer!