De stem

Na een spannende proloog schiet het verhaal over naar Maarten. Zijn leven is saai en hij zit psychisch in de knoei. Op een gegeven moment begint hij een stem te horen, die hem een beter bestaan kan geven dan het saaie leventje dat hij nu leidt, aldus de stem zelf.

Verschillende verhalen, die op een bepaalde wijze gekoppeld zijn, wisselen elkaar af. De hoofdstukken zijn kort en vlot geschreven, en dat zorgt ervoor dat je door wilt blijven lezen. De schrijfstijl van Suzanne Esther is apart. Korte bondige zinnen, en dan soms gooit ze er een hele lange tussendoor. Dat kan soms even voor verwarring zorgen. Toch drukt het de pret van het verhaal niet.

Ofschoon dit niet mijn genre was, had de auteur me toch mee in haar verhaal. Dus petje af voor haar. Ik geef De Stem 3.5 sterren en rond af naar boven.