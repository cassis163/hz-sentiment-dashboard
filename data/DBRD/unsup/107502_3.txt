Diney Costeloe beschrijft in dit boek het leven van de zusjes Rita en Rosie die opgroeien in het na-oorlogse Engeland. Hun vader Don is overleden tijdens de Tweede Wereldoorlog en in het begin van het verhaal heeft hun moeder Mavis een andere man leren kennen. Deze Jimmy laat meteen blijken dat hij wel geïnteresseerd in in Mavis maar absoluut geen zin heeft om de zorg voor twee kinderen van een andere man op zich te nemen. Wanneer Mavis hem vertelt dat ze zwanger is stelt hij haar voor de keuze: hij of de kinderen. Overmand door de angst om nog een extra kind alleen te moeten grootbrengen tekent Mavis papieren waarvan zij denkt dat die gaan over tijdelijke opvang van de twee meisjes maar die eigenlijk betekenen dat de zusjes volledig worden overgedragen aan een instantie die kinderadoptie regelt. Rita en Rosie komen terecht in een Engels weeshuis waar een zeer zwaar en liefdeloos regime heerst. Na verloop van tijd worden ze met een aantal andere kinderen overgeplaatst naar een kindertehuis in Australië. Daar groeien de zusjes uiteindelijk gescheiden van elkaar verder op. Doordat je steeds benieuwd bent naar hoe het verder gaat met de zusjes is het een boek dat je steeds weer terug oppakt.