Mensen lopen ermee weg, of hebben een hekel aan hem: Paul de Leeuw. Persoonlijk vind ik hem wel okee, omdat hij zo uitgesproken voor zijn mening uit durft te komen. Ik heb daar wel respect voor. Ben wel helemaal uitgekeken op zijn tv programma's, dat dan weer wel.
De stukken in deze bundel zijn allemaal eerder verschenen, maar ik had er nog nooit iets van gelezen. Op zich leest het lekker en het is ook echt boeiend te merken dat hij zoveel van televisie, televisie maken en de achtergronden weet. Je moet overigens wel zelf ook tv kijken om het één en ander te kunnen plaatsen. Nu kijk ik bijna nooit tv, dus af en toe vond ik niet echt herkenning. Aanrader voor als je graag tv kijkt en een uitgesproken mening hebt!