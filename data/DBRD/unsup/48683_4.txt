Een latere Agatha Christie uit de jaren '50, niet meer haar topperiode maar er zitten nog pareltjes bij. 'Zoek de moordenaar' is geen parel. Het is wel een mooi boek. De karakters zijn erg goed, uiteraard Hercule Poirot en Ariadne Oliver maar ook bijv. Amy Folliat en Miss Brewis. De sfeer is goed en een moordspel is een erg leuk thema. De 'whodunit' formule steekt perfect in elkaar en na de laatste bladzijde heb je het idee dat je het kon weten. Geen topper, wel een aanrader.