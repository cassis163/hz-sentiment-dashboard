Robson neemt je mee naar Parijs in de jaren twintig in de vorige eeuw. De wereld is veranderd na de gruwelen van de eerste Wereldoorlog. De roaring twenties zijn ook de jaren van idealisme en optimisme, de pianola, New Orleans jazz, en de charleston. De meeste landen worden nu democratisch geregeerd, ook de nieuwe staten in Oost-Europa. Uitzonderingen zijn Italië, (fascistisch), Spanje (militair) en de Sovjet-Unie (Communistisch).

‘Aan de oever van de Seine’ leest gemakkelijk, en heeft niet al te veel diepgang. Het boek is een echte historische feelgoodroman met een happy end. Robson weet de stad Parijs prachtig neer te zetten en je ziet de Seine voor je, met Helena, tante Agnes, Helena’s vriendin Daisy en natuurlijk Sam en alle andere personen die in het boek worden opgevoerd. Je ziet het zelfvertrouwen van Helena groeien. Het verhaal is charmant en sfeervol. Robson boeit. Als je van historische romans houdt, is dat een extra bonus. Veel leesplezier.