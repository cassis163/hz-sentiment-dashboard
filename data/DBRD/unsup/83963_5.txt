Beschrijving:
De ex-premier van Groot Brittannië werkt op een Amerikaans eiland
aan zijn memoires. Daarbij wordt hij geholpen door één van zijn meest
trouwe aanhangers. De man schrijft een eerste versie van de memoires,
maar verongelukt dan. Op dat moment wordt de hoofdpersoon
ingeschakeld om de memoires verder af te maken. Maar zijn voorganger
is absoluut geen schrijver, dus de eerste versie moet compleet herzien
worden Dan komt de hoofdpersoon er achter dat zijn voorganger
wel een slechte schrijver was maar een ongelooflijk goede archivaris en
een geweldig nauwkeurig stuk werk heeft geleverd. Steeds meer
wordt duidelijk dat het ongeluk van de eerste schrijver helemaal niet
toevallig was, maar dat er veel meer duistere intrige achter zit. Ook onze hoofdpersoon volgt dit spoor en raakt ook in dit web verstrikt. Veel wordt
hem duidelijk en aan het einde ontdekt ook hij de ware toedracht.
Door een ramp aan het einde van het boek weet hij uiteindelijk toch te ontsnappen en het boek te voltooien. Hoewel de laatste bladzijde van
het boek duidelijk maakt dat de vijand hem ook te pakken heeft gekregen. Maar dat mag de lezer zelf ondervinden.
Beoordeling:
Het boek is er goed geschreven, na de eerste paar bladzijden is het moeilijk
om het boek weg te leggen. Ook blijft het tot op de laatste bladzijde spannend.
Door de verschijningsdatum en de beschreven geschiedenis roept het boek veel herkenning op en zou het erg goed van toepassing kunnen zijn
op een Britse politicus en ex-premier die ook is afgetreden.
Dat geeft het boek ook een hogere geloofwaardigheid. De enige opmerking zou kunnen zijn dat sommige dingen wel heel toevallig zijn en wel heel erg goed uitkomen in het plot van het boek. Een iets sterkere beschrijving zou het boek nog geloofwaardiger maken. Maar ondanks dit is het boek ook
nu al heel erg spannend.