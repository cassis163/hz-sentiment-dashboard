Jeetje, wat een gruwel van een debuut was dit zeg!

De opbouw is wat traag, maar in deze opbouw leer je wel de personages heel erg goed kennen. Wat ik heel tof vind, is dat het boek zo is geschreven dat je letterlijk een FBI agent lijkt die meedoet met het team. Je wordt als het ware Ã­n het onderzoek getrokken. Het is behoorlijk vlot geschreven en hierdoor wil je het boek eigenlijk niet wegleggen. Gruwelijkheden en informatie worden in een mooi tempo op elkaar afgewisseld, zodat er ook nog ruimte is om adem te halen.

De moorden zijn namelijk bizar, afschrikwekkend, gedetailleerd... Niets wordt weggelaten. Zoals ik zei: het lijkt alsof je zelf een FBI agent bent. Rauw en pittig. Nee, Cody McFadyen heeft zich wat dat betreft echt niet ingehouden.

"Erger nog. De Moordenaar heeft haar aan het lijk van haar moeder vastgebonden. Met hun gezichten naar elkaar toe. Ze heeft drie dagen lang zo vastgebonden gezeten."

Waarom ik dan toch geen 5 sterren geef? Omdat het verloop echt als een typtische Amerikaanse thriller is. En dus, als thriller-verslindster, een beetje voorspelbaar. Cody heeft wel zijn best gedaan hoor, dat absoluut! Maar ergens heeft hij iets laten vallen waardoor een speurneusje zoals ik al een vermoeden krijgt.. Maar het was zeker een goed debuut en ik ben ook ontzettend nieuwsgierig naar het tweede deel. Deze krijgt van mij 4*.