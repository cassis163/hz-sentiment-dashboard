Als je houdt van een spannend boek dan zal 'De Kraamhulp' je zeker bevallen. Toch lijkt het me geen aanrader als je zwanger bent of net bevallen.

Didi Vos is net bevallen van haar eerste kind, Indy. Het was een moeilijke zwangerschap met een zware bevalling. De aanwezigheid van de kraamhulp is dan ook meer dan welkom. Het wordt al snel duidelijk dat Hennequin, deze zogenaamde kraamhulp, niet het beste voorheeft met het gezin. Zo geeft ze de moeder bewust te kleine tepelhoedjes om te kolven, verdunt de moedermelk voor baby Indy,... De verhaallijnen van Hennequin en Didi worden afgewisseld met deze van Myriam De Moor. Myriam is inspecteur bij de politie. Haar enige broer overleed niet zo lang geleden na de val van zijn trap. Iedereen gaat uit van een dom ongeluk, behalve Myriam. Ze trekt op onderzoek uit en graaft in het leven van zijn weduwe. Zo komt ze met de hulp van een priv√©detective heel wat te weten over Hennequin haar vorige leven, toen ze Catharina was. Catharina haar moeder pleegde zelfmoord toen zij nog een kind was, ze zat op een internaat en werd veroordeeld tot een gevangenisstraf van jaar toen ze nog minderjarig was. Wat doet deze vrouw bij dit jonge gezin? Myriam besluit het uit te zoeken.

Het verhaal leest vlot, voornamelijk door de vlotte schrijfstijl en korte hoofdstukken. Telkens wordt er afgewisseld in de verhaallijn van de personages van Didi, Hennequin en Myriam.

Ik geef dit boek 4 sterren. Het verhaal boeide me vanaf de start. De korte hoofdstukken maken het boek vlot leesbaar. De 5de ster ontbreekt hier omdat het verhaal niet echt onder mijn vel kruipt zoals 'Tegenlicht' wel deed. Toch blijf ik een Esther Verhoef en Escobar fan. Ik kijk al uit naar hun volgend boek op mijn lijstje...