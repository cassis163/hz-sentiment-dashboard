‘Heftige verlangens’ van Tiny Timmermans is een erotische verhalenbundel. De opgenomen verhalen zijn deels autobiografisch.

Visie van de recensent
Met ‘Heftige verlangens’ levert Timmermans wat hij belooft, een boek met erotische verhalen. In de diverse korte verhalen komt de lezer bij herhaling dezelfde personages tegen. Wanneer je aan dit boek begint met het juiste beeld voor ogen, namelijk een boek vol erotiek, zonder al te veel romantiek, dan zal je er ongetwijfeld plezier aan beleven.

Wat mij als recensent overigens wel stoorde was het vrij grote aantal taal- en stijlfouten waar ik met regelmaat over struikelde. Mijn advies aan de auteur is dus om een eventueel volgend boek (grondig) te laten redigeren.

“De Italiaans mannen zijn veel warmbloediger dan de Nederlandse man, dat ondervond ik dan ook regelmatig als ik weer een telefoongesprek gevoerd had..”

Het is een ‘eerlijk’ boek. Er wordt weinig aan de verbeelding overgelaten en daar moet je van houden of voor in de stemming zijn. Kortom, wanneer je zin hebt in een boek vol erotische verhalen dan kom je zeker aan je trekken met dit zwoele boek.

Zeker het vermelden waard is het prachtige gebaar van Timmermans om een gedeelte van de opbrengst te schenken aan de Stichting ALS!

Over de auteur
Timmermans schreef eerder het boek “De Godfather vertelt’ (2009). ‘Heftige verlangens’ is zijn tweede boek.

Uitvoering
Uitgever: Brave New Books
Paperback, 202 pagina’s
ISBN10 9402133011
ISBN13 9789402133011

Over Hanneke Tinor-Centi
Hanneke Tinor-Centi (1960), communicatiemanager, tekstschrijver, boekrecensent en blogger. http://hanneketinorcenti-blog.simplesite.com/