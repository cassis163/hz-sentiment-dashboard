Heerlijk boek met prachtige beelden en zinnen. Ik ga het zeker herlezen om al die parels nog eens beter te bekijken. Als je eenmaal begint lees je het in één ruk uit. Voorbeelden van parels: 'Iemand riep vol vuur dat de doden de nieuwe levenden waren' op een pijnlijke avond waarop iemand aan zijn familie bekend maakt dat hij nog maar een half jaar te leven heeft. Of 'Hij was als een naaktslak op een stoep. Je zag zo'n beestje nooit eens lekker bewegen, maar ineens was hij toch halverwege een tegel' over een man die gaandeweg een vanzelfsprekende plek inneemt in het leven van de moeder van de hoofdpersoon. Heel grappig is het, maar daarnaast indringend omdat het ook tragisch is. Unieke stijl, heel waardevol deze stem. Ik word er erg gelukkig van.