Een even goed vervolg op een schitterend debuut schrijven is geen gemakkelijke opgave. Toch is dat Jan van der Cruysse met Bling Bling 2- De Zaventemmers perfect gelukt. De bekende figuren uit deel 1 keren terug en ook nu is er weer sprake van een spectaculaire diamantroof. Echter nu met onverwachte daders. Ook De Zaventemmers is een boek dat de lezer lang vele plaatsen op de wereldkaart voert. De schrijfstijl van de auteur is nog meer geperfectioneerd. De volgorde van de gebeurtenissen is flink door elkaar gehaald wat de spanning alleen maar vergroot. Over het verhaal wijd ik niet uit, daarvoor dient u het zelf te lezen en dat zal de echte liefhebber met veel plezier doen. Kijk nu al uit naar het laatste deel van de trilogie die zomer 2018 zal verschijnen. Tenslotte: deze boeken verdienen het of om verfilmd te worden of om er een hitserie op tv van te maken!!