Wat zou jij doen als je allergisch bent voor het licht? Dat je echt in het donker moet leven? Anna Lyndsey (pseudoniem) maakt het mee.

Anna was een doodgewone vrouw. Ze werkte als ambtenaar en ze bouwde een relatie op met Pete. Opeens kreeg ze brandende pijn in haar gezicht wanneer ze achter een beeldscherm zat. De pijn was niet te houden en Anna werd op ziekteverlof gestuurd. Niet veel later kreeg Anna helse pijnen bij alle soorten licht. Ze heeft een allergie voor het licht en is genoodzaakt om in het donker te leven.
In dit boek vertelt ze over haar ziekte. Hoe ze zich (fysiek en mentaal) staande houdt in dit leven.

Het boek heeft korte hoofdstukken. Af en toe zijn er ook woordspelletjes om in het donker te spelen. Uiteraard kunnen deze spelletjes ook gewoon in het licht gespeeld worden.

Het verhaal is niet geheel chronologisch, aangezien het dan gewoon saai zou zijn. Achteraan is er een tijdlijn gedrukt waar het wel chronologisch staat. Op deze tijdlijn is ook te zien of Anna al dan niet enkele minuten buiten kan zijn (in het schemerlicht) zonder pijn te krijgen.

Meisje in het donker is een "donker" verhaal. Het is bewonderenswaardig hoe Anna er zich doorheen sleurt. Constant in het donker moeten zitten omdat je ander helse pijnen krijgt, is niet alleen fysiek, maar ook mentaal zwaar...