Wessel Quist ook wel Q genoemd is een wereldberoemde dj in de trance muziek en oprichter van het Moonbeam-event. Q is zeer aantrekkelijk en houdt er ook een woest seksleven erop na. Op een dag komt Nina de Wit solliciteren voor de baan als PA van Q. Nina is totaal niet thuis in deze wereld maar krijg toch de baan. Nina raakt in de ban van Q en dit zorgt ervoor dat de remmen los gaan en veel principes over boord worden gezet.

Jackie van Laren neem je mee in de wereld van de trance. Een wereld die me totaal niet bekend is maar Jackie weet het zo te vertellen dat je voor je het weet er midden in zit.

Nina en Q de twee karakters zijn de hoofdrolspelers in dit verhaal. Beide hebben een verleden en hebben daar duidelijk moeite mee om die verbreken en hun grenzen worden langzaam verlegd en voor ze het weten geven ze zich beetje bij beetje steeds meer “bloot”. Nina en Q groeien tijdens het verhaal en worden steeds menselijker en dit geldt ook voor de andere karakters.

Jackie hanteert een manier van schrijven die jong,vlot en hip is. Hoofdstukken zijn kort waardoor je door blijft lezen. De erotiek en spanning tussen die twee spat ervan af, deze scenes zijn totaal niet platvloers of vulgair.
Regelmatig heb ik met een glimlach zitten lezen. Het eindigt met een cliffhanger en hierdoor wordt je getriggerd dat je het tweede deel LIEF ook wilt lezen. Op de cover staat roman maar wat mij betreft is het predicaat chicklit beter op zijn plaats.

Zin is het debuut van Jackie van Laren en het eerste deel van een trilogie. Een debuut waar Jackie trots op mag zijn !