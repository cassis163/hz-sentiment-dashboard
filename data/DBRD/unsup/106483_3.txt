Quentin en Margo zijn jaren bevriend, maar door de vondst van een dode man in het park veranderd hun vriendschap. Quentin blijft altijd wel verliefd op Margo en bekijkt haar op afstand. Op een avond klimt zij bij hem door het slaapkamer raam. Ze weet hem te overtuigen om met haar mee te gaan die nacht. Zij heeft en moet een aantal dingen doen en daarbij heeft ze zijn hulp en de auto van zijn moeder nodig. Even twijfelt hij maar toch gaat hij met haar mee. Daarmee begint het avontuur en de verandering van Q zijn leven. Een nacht om niet te vergeten, vooral als hij de volgende morgen ontdekt dat Margo niet op school is. Dat ze voor de zoveelste keer is weggelopen. Dan begint de zoektocht. De zoektocht naar Margo, naar de aanwijzingen die zij achterlaat, maar ook naar de zoektocht naar vriendschap of je de mensen om je heen echt wel kent en ken je jezelf wel. Naar zelfvertrouwen en volwassen worden. Het maken van keuzes in het leven.
Eerste keer dat ik een boek van hem las, dus qua schrijfstijl en verwachting had ik dan ook niet, maar na het lezen van de achterkant had ik zoiets dat Q en zijn vrienden een roadtrip zou maken door Amerika. Dat Margo overal aanwijzingen had achter gelaten voor hem om haar op die manier te vinden, Maar dat gebeurd op een hele andere manier dan ik had verwacht. Het begin van het boek begon erg goed. Het middelste gedeelte vond ik te langdradig. Steeds weer terug naar hetzelfde gebouw en het zelfde gedicht. Alsof hij niet verder komt. Het laatste gedeelte van het boek leest weer als een trein. Is hilarisch en verhelderend. Dat maakte weer een hoop goed.
schrijfstijl is goed. leest wel makkelijk weg.