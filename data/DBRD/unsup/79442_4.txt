Een prachtige cover dit precies zegt waar het over gaat. Mooi gedaan van Striptekenaar Vick.
Het nodigt uit om te gaan lezen.

De zoektocht naar mijn ongelijk is een verhaal waarbij ik vaak een glimlach op mijn gezicht had tijdens het lezen.
De onderwerpen zijn actueel maar tevens van alle tijden.
Vroeger waren sommige dingen niet algemeen bekend omdat het niet mocht worden verteld en nu zegt men het hardop en denkt dat het nieuw is, iets van deze tijd.
De auteur maakt in deze roman duidelijk dat het er op lijkt dat men een stempel op iemand wil drukken, alleen omdat iemand anders doet dan een ander. We vergeten dan dat elk persoon uniek is en dat ook zo hoort te zijn.

Filosoferen is ‘kritisch denken’…en ‘nuanceren’. Dat betekent van meerdere kanten hetzelfde vraagstuk bekijken. Er is niet één goed antwoord, maar er zijn meerdere mogelijkheden. Het ene antwoord kan tijdelijk zijn. Je mening wordt tussentijds bijgesteld, op grond van nieuwe argumenten. Erwin Troost laat in deze roman de lezer nog eens goed nadenken over het een en ander.
Denk eens over het onderstaande na;
'Stel je voor dat ik stop met roken, dan heb ik misschien twee maanden langer te leven. Zul je net zien dat het tijdens die maanden alleen maar stormt, regent en hagelt. … Men zegt dat de wijsheid met de jaren komt en dan wordt men plots dement.'

Door het hele boek kom je muziek tegen en bij het horen van de eerste tonen van 'Wij komen tezamen, onder 't sterreblinken…' zullen je gedachten naar een heel onderwerp gaan dan voordat je deze roman las.

Ik ben bijzonder onder de indruk van deze roman en zal het boek zeker vaker gaan lezen, meestal met een lach maar soms ook met een traan. Heerlijk om naar uit te kijken! 4,5/5*