Deaver laat Dance en haar mensen op zoek gaan naar de jonge gamer Travis, die ervan verdacht wordt een aantal gruwelijke moorden te hebben gepleegd. Dance dringt zelf via via de virtuele wereld binnen en schrikt van de gewelddadigheid die zich daar afspeelt. Wanneer via het blog van een plaatselijke grootheid de berichten over Travis steeds venijniger worden, wordt de druk om hem te vinden steeds groter. Zoals we van Deaver gewend zijn, lopen de speurders tegen steeds weer nieuwe obstakels op. En die komen niet alleen van buiten maar ook door priv√© omstandigheden en door tegenwerking van haar meerderen.
Dit alles verhindert overigens niet dat Kathryn, die twee jaar weduwe is, heel voorzichtig aan weer op vrijersvoeten gaat.

'In memoriam' is een onvervalste Jeffery Deaver: spannend, met veel vaart en een goed verhaal. Ondanks dat vind ik de setting en het thrillergehalte van zijn 'Kathryn Dance'-boeken van een lager gehalte dan de boeken met Lincoln Rhyme en Amelia Sachs. Vandaar toch niet meer dan drie duimpjes.