Dankzijn de lieftallige dames van "Samenlezen is leuker" (Karin en Corina) en Miranda mocht ik Kai lezen voor de leesclub.

Kai is een jongen die het allemaal heeft. Een goede baan, een goede sportcarrière, vrienden en vrouwen. Duizenden vrouwen. Maar er mist nog iets in zijn leven. Ware liefde. Wanneer hij dit vind in zijn buurmeisje die hij al jaren kent, blijkt het niet zo gemakkelijk als hij dacht. Stella is een eigenzinnige meisje die weet wat ze wil. Ondanks dat ze enorm opgewonden raakt van Kai, zorgt hun gezamenlijke verleden en haar geheim ervoor dat het een niet al te makkelijke route wordt. Door de vele beren en hobbels in de weg is het soms een helse rit. Zal het Kai lukken om Stella voor zich te winnen of verliest hij weer opnieuw?

Het meest opvallend aan het verhaal van Kai is dat Kai simpel weg, zoals de jeugd het zo mooi noemt, een enorme eikel is. Hij vind zichzelf geweldig en draagt dit maar al te graag uit. Ondanks zijn gevoelens voor Stella flirt hij er lustig op los met andere vrouwen. Wanneer Stella weer thuis is, nadat ze is weggegaan zonder iets tegen Kai te zeggen, is zij de enige nog voor hem. Helaas denkt zijn laatste verovering genaamd Tessa, daar anders over.
Zodra Kai merkt dat ze weer thuis is begint het wel/niet spelletje bij Stella. In het begin is het nog te begrijpen maar naar verloop van tijd begint het me te irriteren. MAKE UP YOUR MIND!
Ik vind het heerlijk als een auteur dit gevoel bij me kan opwekken. Me kan laten meeleven met een personage en me kan laten schelden op één.

Wat me het meest opviel was dat de hoofdstukken bijna allemaal beginnen met dezelfde zin als waar het vorige hoofdstuk mee werd afgesloten. Dit geeft een leuk geheel aan het verhaal en laat het als een vloeiend geheel lopen.
De seksuele getinte scenes waren smaakvol en gelukkig heeft Miranda geen 80 synoniemen bedacht voor het mannelijk geslachtsdeel (dit zorgt er bij mij altijd voor dat ik in een lachstuip schiet).
Ze omschrijft de scenes zo, zodat je het voor je ziet. Niet veel auteurs kunnen dat en dat geeft een extra tint aan het verhaal.
Verwar het boek “Kai” niet met de Fifty shades of grey serie. De seks scenes zijn smaakvoller en beter uitgewerkt dan de bekende boeken reeks. Het verhaal is origineel en goed bedacht en uitgewerkt.