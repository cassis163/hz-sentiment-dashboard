Het voor mij derde boek van deze schrijver, maar het is het debuut van Indridason. Het eerste boek in een serie over Erlendur.

In dit boek is een moord gepleegd op een man met een grimmig verleden. Er ligt een briefje bij het lichaam, waardoor het toch alle schijn heeft van moord. Maar wie heeft het gedaan, gezien velen bekenden van de man een reden hadden tot moord.

In dit boek maak je kennis met Erlendur, zijn kinderen en zijn collega's. Overigens is duidelijk te merken dat dit een eerste boek is, want het blijft enigszins oppervlakkig. De personages worden per boek wat verder uitgewerkt.

Wel typerend is dat Indridason in zijn boeken niet de bekende wegen gaat zoals in een moordonderzoek het vaak wel gaat. Hij slaat de onbekendere wegen in, meteen vanaf het begin, waardoor je niet weet welke wending het verhaal zal nemen. Dat maakt het erg interessant om het verhaal te blijven volgen. Stukje bij beetje ontrafeld het verhaal zich en blijf je geintrigeerd lezen om te weten hoe het afloopt.

Tevens is de achtergrond in het verhaal erg interessant, vooral de genetica die in dit boek terugkomt. Mooi om te zien hoe Indridason toen de actualiteit in het verhaal heeft verwerkt.

De sfeer in het verhaal is weer echt Ijslands, enigszins zwaarmoedig, maar niet zo zwaar dat je niet meer verder wilt lezen. Er zijn genoeg andere factoren die aan je trekken om wel te lezen.
Het plot is ook zeker interessant, en zag ik niet aankomen. Dit bij elkaar maakt dat het boek zeker 4 sterren ontvangt van mij.