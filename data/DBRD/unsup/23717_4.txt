Kyra woont vlakbij een huis, waar in de tuin een hoofd wordt gevonden. Als er meer gegraven wordt, komen er nog meer hoofden te voorschijn. Natuurlijk volgt ze de gebeurtenissen op de voet. Maud Mertens leidt het politieonderzoek.
Intussen gaat het zoeken naar de zus van Kyra ook verder. Sporen leiden naar netwerken van kindermisbruikers. Niels stort zich erop, maar wordt door Maud steeds terechtgewezen: hij zou aan tunnelvisie leiden en zich te snel een oordeel vormen.
Alle positieve dingen die golden voor de eerste twee delen van deze serie zou ik hier kunnen herhalen. Alleen het einde was teleurstellend: het boek eindigde niet, het hield gewoon op. Je was bijna verplicht meteen in deel vier te beginnen. Gelukkig stond dat al op mijn e-reader.