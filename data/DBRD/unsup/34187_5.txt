Dit is niet zomaar een zelfhulpboek dat mikt op het vergroten van je succes en geluksgevoel. Hal Elrod spreekt uit eigen ervaring als hij het heeft over het soms even niet meer zien hoe je verder moet met je leven. De methode van de Miracle Morning zorgt ervoor dat je zelf weer de touwtjes in handen neemt, en dat op een humoristische, speelse en onverwachte manier. Heerlijk dat dit boek zo praktisch, nuchter en positief is. Geen gezweef of geitenwollensokken, maar down to earth en direct toepasbaar. Het idee is dat je elke dag eerder opstaat dan nodig is, om in die tijd alvast het belangrijkste ding te kunnen doen: jezelf ontwikkelen (op alle mogelijke gebieden). Het is niet meer dan logisch dat zo'n start van de dag energie geeft om de rest ook met gemak te kunnen volbrengen. Voor mij heeft het mijn leven echt een positieve boost gegeven en doe ik meer van wat ik écht leuk vind. En het mooie is dat daarmee alles positief meeverandert: mijn relatie, het omgaan met de kinderen, mijn werk, mijn inkomen, vrijetijdsbesteding, etc. Het lijkt een wondermiddel, maar de truc blijft dat je het zélf moet doen. Het kost moeite, maar het effect is enorm. Ik raad het ook regelmatig aan mijn cliënten aan (die kampen met burnout en depressie) en die zijn er ook zeer over te spreken.