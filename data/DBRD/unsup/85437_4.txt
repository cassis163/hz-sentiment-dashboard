Toen ik de flap las was ik eigenlijk al verkocht. Ik verslind dit soort fantasy en met Dizary heb ik mij heeel erg vermaakt.

Het gaat over een groepje van zes jongen mensen die elkaar niet kennen. Ze ontmoeten elkaar bij een vredesgilde. Er blijkt al snel van alles aan de hand te zijn. En het wordt duidelijk dat zij daar voor een rede zijn. Zo hebben ze bijvoorbeeld allemaal een strafteken op de hand, dat een Maark genoemd wordt. Ze moeten binnen zeven dagen hun goede daad verrichten, anders sterven ze. Tussendoor maak je ook kennis met een bijzonder intelligente poes Zeliska. Het is erg leuk hoe haar verhaal verweven zit in het avontuur van de hoofdpersonen Ileas en Arak.

Dit alles speelt zich af in een wereld genaamd Dizary. Dit is een groot labyrint waar mensen wonen en werken. En al snel was het mij duidelijk waarom er met vredesgilden wordt gewerkt. Het is er veel te groot voor één enkel macht om alles in de hand te houden. Elke wijk heeft er zijn eigen gilde. Het is allemaal erg mooi en beeldend beschreven en ik zag al meteen voor mij hoe het er zou zijn. Misschien wel een beetje zoals de Efteling. Niemand maakt er trouwens gebruik van een landkaart, want dat brengt ongeluk. Ha, ha, je weet maar nooit wie je ermee naar de voordeur leidt.

Terwijl ze hun opdrachten uitvoeren, kom je steeds meer te weten over de achtergrond van de personages en wat hen bijeen gebracht heeft. Hier ga ik verder niets over zeggen, want dat zou wel een heel grote spoiler zijn. Het zorgt er in elk geval voor dat je het boek niet zo snel naast je neer kan leggen. Je wilt gewoon weten hoe het met de personages afloopt.

Patrick schrijft met een lekkere dosis humor en dat mag ik wel. Dit mis ik soms erg in fantasy. De wereld van Dizary is wel een beetje moeilijk om in te komen. En ik geloof dat er nog meer boeken aan zitten te komen. Dus dat is een mooi excuus om niet alles in een keer te verklappen. Ook komen er soms wat technische dingen voorbij, maar daar lees ik dan weer overheen. Dit boek mag geen enkele fantasyliefhebber missen. Hier ga je van genieten.