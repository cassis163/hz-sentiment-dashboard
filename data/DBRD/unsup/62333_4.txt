Hoewel het boek meerdere verhaallijnen kent, zoals het werk van Karin Zachée, chef bij de politie beschrijft de hoofdlijn een deel uit het leven van Litith van Winckel. Zij is een moeder van al volwassen kinderen en werkt als assistent bij een team forensische gerechtsartsen. Wanneer haar zoon Alex na langdurige vermissing dood wordt aangetroffen, stort haar wereld in. Haar moeder, dochter, andere zoon en haar man worden na enige tijd geconfronteerd met haar zelfmoord. Zij werpt zich dramatisch voor een rijdende trein. Wat is effect hiervan op de achterblijvers? Hoe liggen de familieverhoudingen precies? En is er wellicht meer aan de hand dan op het eerste gezicht lijkt? Karin Zachée en haar team onderzoeken niet alleen de dood van Alex maar ook van zijn moeder Lilith. Zullen zij de dader(s) vangen?

‘Uitgebroed’ is een bloedmooi broedsel geworden. Het is goed geschreven boek met veel beschrijvende zinnen. Niet te lange hoofdstukken waardoor het overzichtelijk blijft wanneer de verhaallijnen elkaar afwisselen. Zodoende is er genoeg ruimte voor een goede spanningsopbouw.

“Uitgebroed’ is echt een aanrader om te lezen. Het houdt je aandacht tot de laatste pagina vast.

Voor de goede kijker staat er rechtsboven een soort van subtitel op de cover ‘Tijd voor wraak’.