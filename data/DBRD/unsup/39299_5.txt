We maken kennis met Sam, Nederlandse journaliste die woont en werkt in Berlijn, daar komt ze achter een schokkend verhaal, iets wat haar als journaliste natuurlijk gelijk aanspreekt.
Tijdens haar onderzoek komt ze toevallig terecht bij Valentina, de kapster van het kapsalon waar Sam komt.
Toen Valentina jong was, werd ze zwanger van haar vriend Andreas, in die tijd werd je door de Stasi erg goed in de gaten gehouden, je wist nooit wie een informant was van de Stasi.
Als ze dan eindelijk gaat bevallen, dan hoort ze het kindje huilen, wordt gelijk meegenomen door de verpleegkundige, ze krijgt het kindje nooit meer te zien, ze krijgt te horen dat het is overleden.
Jaren knaagt dit aan haar, als ze dan zelf op onderzoek gaat, stuit ze op haar Stasiverslagen.
Als Valentina tijdens haar zoektocht naar de waarheid wordt vermoord, gaat Sam verder op onderzoek, naar het verhaal achter de dwangadopties.

Marjolijn Uitzinger neemt je mee naar de geschiedenid van de DDR ofwel Oost Duitsland, ze geeft je op deze manier de geschiedenis en het verleden van de DDR aan, ze neemt je aan de hand van het verhaal mee, naar hoe het moet zijn geweest om te leven in die tijd, maar vooral ook wat het met je deed nadat je je eigen Stasiverslagen mocht inzien, waardoor je erachter kon komen, of er zo'n verslag over jou was, maar ook wie er dan over jou had gerapporteerd.
Dit werd mooi door haar uitgewerkt.

Het verhaal zelf ging verder met Sam die samen met Andreas verder op onderzoek ging, maar ook door Elisabeth Wagner rechercheur bij de politie, zij gaan allemaal op zoek naar de waarheid.

Ondanks dat er op de cover Roman staat dekt dat niet helemaal de lading, het boek heeft meer weg van een thriller, er wordt door Marjolijn spanning gebruikt zoals bij een thriller, tijdens het lezen ben je steeds benieuwd hoe het nu zit, wie het nu gedaan heeft, telkens als je het denkt te weten zet ze je ook net weer op het verkeerde been.
Haar manier van schrijven is ook heel fijn, de korte hoofdstukken en het taalgebruik, de spanning, maken dat je gewoon door wil blijven lezen.
Dit samen met hoe ze over Berlijn schrijft of waar je je dan ook bevindt in het boek, maakt dat je voor je kan zien waar je bent.
Interessant om op deze manier meer van een deel van de bizarre geschiedenis te lezen

Dit boek smaakt zeker naar meer, voor liefhebbers van fictie en feiten is dit ook wel een aanrader