Als Puller wordt ingeschakeld om een onderzoek te doen in Drake, Virginia, naar een 4-voudige moord, is er sprake van een "ongewone' situatie". Hij krijgt geen extra mensen en moet samenwerken met brigadier Sam Cole en haar team.

Als snel blijkt dat "ongewoon" een understatement in. Hoe verder het onderzoek loopt, hoe meer er boven water komt. Maar de uitkomst is huiveringwekkend.

Een boek met korte hoofdstukken, waarin het onderzoek langzaam vordert en nieuwe informatie aan het licht komt. En spanning wordt opgevoerd en het mysterie wordt steeds groter. Een boek wat niet makkelijk is weg te leggen en boeit tot de laatste pagina.
Het leest vrij makkelijk, maar de vele benamingen en afdelingen van leger en overheid zijn soms irritant en halen dan de vaart uit het verhaal. Toch is het niet heel hinderlijk en wint de nieuwsgierigheid van de irritatie.