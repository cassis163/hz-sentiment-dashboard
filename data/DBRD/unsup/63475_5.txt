Waris Dirie, geboren in Somalië, besluit om toch haar bestseller “Mijn Woestijn” te laten verfilmen als er een scenarioschrijver met een script komt waar de besnijdenisscene niet uit is geschrapt. Ze strijd namelijk al tijden tegen Female Genital Mutilation (FGM), oftewel vrouwenbesnijdenis.
Waris Dirie vindt de casting van de hoofdrolspelers in de film secuur moet gebeuren. Enkele van haar medewerkers van de Desert Flower Foundation (DFF) worden naar Djibouti gestuurd om geschikte locals te vinden voor in de film. Het vinden van een meisje die de rol van de jonge Waris invult, blijkt erg lastig, totdat Safa in beeld komt; zij blijkt de kleine woestijnbloem.
De lokale medewerkster sluit na een lange onderhandeling met de familie Four een contract waarin staat dat Safa in de film mag spelen en dat de DFF de familie van voldoende eten, water en inkomen zal voorzien, zolang ze hun dochter niet laten besnijden.
Dit laatste was een hekelpunt. Waar Safa woont wordt ieder meisje besneden om zo uitgehuwelijkt te kunnen worden. Dit levert de ouders geld op wat ze hard nodig hebben. Toch gaat vader Idriss uiteindelijk akkoord.
Moeder Fozia lijkt onder de druk van de gemeenschap te bezwijken en lijkt toch van plan om Safa te laten besnijden. Dit komt Waris Dirie ter ore en ze besluit actie te ondernemen om Safa te redden. Wat volgt is een race tegen de klok om te checken of Safa nog ongeschonden is. Ook voert Waris vele gesprekken met Fozia en Idriss om ze tot inkeer te brengen. Waris leert tijdens deze reis ook Inab kennen. Zij is 18 en zelf besneden, maar ze probeert haar zusjes te redden van deze beschadiging. Inab wil heel graag voor Waris gaan werken in een local office. Waris nodigt haar daarom uit op het kantoor in Wenen, samen met Idriss en Safa.
Erg mooi zijn de beschrijvingen van de ontdekkingsreis die volgt. Kledingwinkels, roltrappen en andere westerse nieuwigheden worden ervaren. Dit zorgt voor een glimlach tijdens het lezen. Veel gesprekken gaan ook over man-vrouwverhoudingen in de beide culturen.
Aan het eind van het boek wordt een nieuw project uitgewerkt: Sponsorschap voor een kind, waarin ouders een contract sluiten met het DFF en in ruil voor geen FGM uit te voeren een eten, een vergoeding en scholing ontvangen totdat het meisje 15 jaar is. Dit is ook de nieuwe campagne van het DFF. En dat is ook wat er in het boek veel doorheen speelt. Het is een indrukwekkend verhaal, maar het lijkt ook een onderdeel van de campagne om nieuwe donaties te ontvangen voor de nieuwe campagne. Dit geeft een bijsmaakje aan het boek.
Ondanks alles is het een boek met een statement dat door velen gelezen zou moeten worden om mensen op de hoogte te brengen van wat FGM is en welke invloed het heeft op een vrouw. Wederom een indrukwekkend verhaal van Waris Dirie!