Je AH bonuscard en al je andere informatie houdende en genererende cards, je gezicht op de beveiligingscamera in de winkel... al je gegevens en dus je doen en laten in de Grote Machine. Allemaal voor de veiligheid. Een niet ondenkbaar doemscenario. In de reiziger is het werkelijkheid. Natuurlijk zijn er mensen die het anders willen. De reizigers ontstijgen letterlijk de wereld en staan voor een vrije, ge√Ønspireerde mens. Tegen de wil van de vazallen van de grote machine. Gelukkig zijn er de harlekijns die als bloedige hoeders rustig hun zwaarden gebruiken in drukke winkelstraten om reizigers te helpen. Is het een thriller, sf of fantasy? De reiziger van John Twelve Hawks (een schuilnaam) is genre-overstijgend. Het is een thriller die aanschurkt tegen fantasy in een hedendaagse setting. Een deel van een drieluik. Gegeven de nu gesponnen draden is het waarschijnlijk dat het verhaal steeds meer de science fantasy richting opgaat. Doet er niet toe. Een spannend en rijk verhaal, passend in het New Age denken. Maar dan zonder de pretenties die je meestal ziet bij New Age thrillers en reli thrillers. Strak verteld met een iets te gemakkelijk slot. Dat kost die ene ster.