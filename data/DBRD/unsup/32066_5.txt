Verrassend lichtvoetig boek over een jongen die alles verliest wat hij heeft en liefheeft. Het boek heeft een onverwacht en beklijvend einde.
Het verhaal wordt verteld vanuit het perspectief van Pi, een jonge schipbreukeling, met sprongen naar het verleden om het heden te verduidelijken.
Yann Martel is een meesterlijk verteller die een heel universum schept rondom Pi en zijn uitzonderlijke situatie. De scène waarin hij omschrijft hoe de tijger in de boot geraakt is tegelijk beangstigend en hilarisch.
Met Pi creëert hij een wondermooi personage; een jongen met een zuiver hart, een open geest en een mentale veerkracht die bewondering eist.
Niet twijfelen : lezen!