Dit verhaal speelt zich af in Keulen. De stad met veel historie en geheimen!

Max zijn leven lijkt doodnormaal te zijn. Totdat hij na school opgewacht wordt door een vrouw. Ze neemt hem mee en zegt dat zijn moeder er van afweet. Ze gaan naar de Dom in Keulen. Daar dalen ze af onder de grond. Max komt er daar achter dat er iets heel ergs aan de hand is. Is hij wel veilig bij deze vrouw? Wat wil ze van hem!???

Deze Young Adult Splinter is een nieuw kort avontuur met Nikkie Zeevensloten in de hoofdrol. Nikkie moet een mensenkind ontvoeren, voor zijn eigen veiligheid. De Nornir zitten achter hem aan, de jacht is geopend! Het is een spannend verhaal. Kan Nikkie de heksen (weer) te slim afzijn? Of komt het dit keer echt niet goed? Ze hebben maar weinig tijd en moeten alles op alles zetten om het er levend vanaf te brengen. De tijdsdruk voel je als lezer echt.

De illustraties van Iris zijn wederom weer prachtig. Ze geven je een beeld bij het verhaal. De wezens komen tot leven en je kunt nog meer in het verhaal verdwalen. Echt een heerlijk kort verhaal. Ik ga steeds meer van Splinters genieten. (Ik ga ook Splinters sparen van auteurs die ik goed vind). Korte verhalen, maar echt goede spannende kwaliteit!

Ik ben zelf weleens in Keulen geweest en voel de hele sfeer van de stad en de Dom terug in het verhaal. Ik voelde daar namelijk ook een soort van magie. De Dom heeft veel verborgen plekjes en allerlei dingen om te ontdekken. Dus ik voelde me wel thuis in het verhaal. En erg ongemakkelijk onder de grond, lolâ€¦Ik krijg onder de grond een beetje claustrofobie, zeker als het ook donker is. Kortom, het verhaal roept allerlei gevoelens bij me op en het smaakt echt naar meer. Ik hoop dat er snel een vervolg gaat komen. De andere Heksenboeken vond ik ook super! 4****