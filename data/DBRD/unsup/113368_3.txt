De tweelingzusjes Adele en Amelia groeien samen op in Cornwall, Engeland. Wanneer de Tweede Wereldoorlog uitbreekt scheiden hun wegen. Amelia blijft in Cornwall wonen, terwijl Adele elders als telegrafiste aan de slag gaat. De zusjes leiden beiden hun eigen leven met gebeurtenissen en romances, waarvan de elkaar via brieven op de hoogte houden. Maar dan, als de oorlog voorbij is, gebeurt er tussen de zussen iets wat hun hele leven veranderd…

Jaren later besluit Lara na het overlijden van haar overgrootvader onderzoek te doen naar zijn verleden. Ze reist hiervoor vanuit Amerika naar Cornwall. Daar komt ze steeds meer te weten over het leven van haar voorouders en lijkt ze er stap voor stap achter te komen wat er al die jaren geleden tussen Amelia en Adele is gebeurd.

Liz Fenwick heeft met dit boek een knappe roman neergezet: een toch wel droevig verhaal met een mooi einde. In het begin van het verhaal is het even doorkrijgen hoe de verhoudingen tussen de personages liggen, maar eenmaal daar doorheen sleept het verhaal je mee in de tijd van WOII. De onzekerheid en angst die in die tijd een grote rol speelden komen duidelijk naar voren.
Ook de verhaallijn van het personage Lara laat de lezer snel door willen lezen: wanneer en hoe ontrafelt ze de geschiedenis van de familie?

‘Het huis op de kliffen’ is een mooi boek voor een middag op de bank!