Soms kun je beter maar niet weten wat je buren doen. Deze zin prikkelt je fantasie en terecht.
Al snel wordt duidelijk dat alle hoofdpersonen wel iets te verbergen hebben.
Het boek speelt zich af aan de kust in een zinderende nazomer. Er vinden een aantal afschuwelijke moorden plaats op jonge, blonde vrouwen. Zij zijn in de duinen gedumpt met afgehakte handen en blijken allemaal kort daarvoor op Tinder actief te zijn geweest.
Is er een seriemoordenaar aan de gang, een psychopaat?

De spanning in het boek wordt snel opgevoerd. Het maakt je erg nieuwsgierig naar wie de moorden heft gepleegd en welke geheimen iedereen met zich meedraagt.
Het boek is erg actueel en bevat leuke, moderne elementen. Het boek leest makkelijk, maar het verhaal op zich is hier en daar enigszins ongeloofwaardig.
Als je van dit soort thrillers houdt is het zeker een aanrader om te lezen (bij voorkeur in een hete (na)zomer.