Mark Manson was mij onbekend tot hij The subtle art of not giving a f*ck publiceerde. Dit boek kan geschaald worden onder het genre zelfhulpboek, hetgeen mij nooit de moeite waard leek om te lezen. Ik mag mijzelf op dit moment namelijk erg gelukkig prijzen dat ik enorm blij in het leven sta. Dit boek werd echter flink gehypt. Het passeerde mijn tijdlijn dan ook dermate vaak, dat ik uiteindelijk besloot om het te kopen.
Het boek is geschreven in spreektaal, wat ik over het algemeen een minpunt vind. Als je hier echter doorheen weet te prikken, kom je erachter dat het boek verschillende aspecten van het leven op een erg interessante manier belicht. Er zijn dan ook zeker goede lessen uit te trekken. Wel blijf ik, ook na het lezen van dit boek, bij mijn oude standpunt: het lezen van een zelfhulpboek is niet de moeite waard als je het niet nodig hebt.