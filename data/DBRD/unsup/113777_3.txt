Interessante kennismaking met leven en werk van Anton de Kom. Het is zo geschreven dat zijn helingsproces in een gesticht fungeert als een manier waarop zowel het personage zelf als de lezer kennis leert maken met zijn roemrijke verleden. Toch bleef bij mij het gevoel dat het wat aan de oppervlakte blijft hangen en dat er meer uitgehaald had kunnen worden. Veel belangrijke momenten uit zijn leven passeren de revue, maar krijgen binnen de gekozen verhaalconstructie niet helemaal de aandacht die zij wellicht verdienen.