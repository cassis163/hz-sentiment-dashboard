Deze reactie bevat spoilers, selecteer de tekst om de spoilers te lezen.  Het leven gaat veranderen want vader gaat dood. De hoofdpersoon Helmer kijkt naar zijn leven waarin maar een paar dingen van belang zijn (geweest): Henk zijn tweelingbroer, die overleden is na een verkeersongeval." Het verlangen naar en het najagen van het geheel" blz 213. De relatie met zijn vader is altijd zeer slecht geweest maar als deze dan na het ongeluk besluit dat Helmer de plaats van de lievelingszoon Henk op de boerderij over moet nemen laat hij dit over zich heen komen. Zoals hij zelf zegt: " op de een of andere manier nam Henk altijd het voortouw.....Ik liet de dingen altijd maar gewoon gebeuren" blz 98/99
Jaren gaan voorbij waarin het enige gebeuren het overlijden van zijn moeder is. Maar nu gaan dingen veranderen en langzaam begint hij eindelijk te bedenken wat hij met zijn eigen leven c.q. vrijheid wil. Een verhaal met als mooie achtergrond het NoordHollandse landschap, met stugge gesloten boeren die weinig praten over zaken die niet lekker zitten. Eenzaamheid " toen voelde ik me vergeten en nu voelde ik me nog eens vergeten" blz 224 in zijn verdriet en zijn familie, tegenover verbondenheid (o.a.blz 251) met de meeste van de andere personages en het dagelijks leven.
Ik vond het een mooi boek, beetje beklemmend maar Helmer had me in zijn greep - ik kon me in hem inleven. Te merken aan diverse reacties op het inet : " je houdt ervan of niet".