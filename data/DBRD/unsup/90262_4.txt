Een thriller die je absoluut gelezen moet hebben. Eentje die je aandacht vanaf de eerste pagina vastgrijpt en niet meer los laat tot de allerlaatste pagina!
Een geheim agent die opereert onder de schuilnaam “Pelgrim”, maakt jacht op de terrorist “De Saraceen”. Meerdere verhaallijnen komen samen in deze fantastische thriller en de personages nemen je mee over de hele wereld.
Dat het boek ruim 700 pagina’s telt, lijkt veel. Maar door subtiel genoemde gedachten van Pelgrim die verwijzen naar een naderend onheil, blijft de spanning er constant in. De personages worden goed uitgediept, situaties uitvoerig omschreven, waardoor je het gevoel hebt in een film te zitten. Ik kan dan ook niet wachten tot dit boek verfilmd gaat worden!