Ik vond dit boek bij de kringloopwinkel. En ik weet dat het bij het verschijnen ervan heel populair was. Daarom was ik er zelf ook wel benieuwd naar. Het verhaal begint als de 100 jarige Allan uit het raam klimt van zijn kamer in het bejaardentehuis. Hier begint het gelijk met een rollercoaster aan gebeurtenissen. Heb moeten lachen, maar vond het soms ook wel erg onwaarschijnlijk. Ook wisselen de hoofdstukken elkaar af in het nu en in het leven van Allan in vroegere tijden. Je leest mee met de geschiedenis van het communisme en de tweede wereldoorlog in verschillende landen. Overal lijkt Allan zijn invloed gehad te hebben als 'kernwapen' specialist. Allan ontmoet tijdens zijn roadtrip een aantal mensen die hem vergezellen tijdens de reis. Of eigenlijk de vlucht om uit handen te blijven van de politie. Het boeide toch genoeg om het boek in een rustig tempo uit te lezen. En te weten te komen hoe de roadtrip van Allan eindigde. In juli van dit jaar verschijnt nog een boek met Allan in de hoofdrol. En dit boek zelf is verfilmd.