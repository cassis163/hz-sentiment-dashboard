Het is misschien een beetje droge stof, maar wel oprecht heel leerzaam. Ik moet toegeven een beetje een betweter-stemmetje in mijn hoofd te hebben gehad, die dacht “Nee joh, ik hoef dat niet te lezen. Ik onthou echt super veel”.

Nou jongens, dat doe ik oprecht dus bij lange na niet.

Alles wat je beter niet kan doen, doe ik wel en dat kost veel meer tijd dan echt nodig is. Gewoon last-minute alles in je kop stampen is niet de oplossing. Ja, je haalt de toets misschien wel, maar - en daar ging ik de fout in - je onthoudt het niet. En in een tijdperk waarbij er van studenten wordt verwacht dat je alle kennis uit alle schoolboeken van alle jaren onthoudt én toepast, is het direct weer vergeten van de leerstof niet heel handig.

Met dit boek leer je niet alleen makkelijk en oprecht super handige tips, maar wordt het ook nog eens op een simpele manier uitgelegd, waardoor je echt van die aha-momentjes krijgt. Ook helpt het dat de schrijver totaal niet dwingend schrijft. Hij geeft in het begin al aan dat je zélf moeten kiezen welke methode je wil gebruiken en het de bedoeling is dat je het je eigen maakt, niet klakkeloos overneemt. En voor iemand die nogal eigenwijs is, is dat echt ideaal.

Oprecht een aanrader voor iedereen die wil dat hij niet na een halve pagina lezen erachter komt dat hij eigenlijk niks heeft onthouden van wat er stond.