Een trilogie over een duivels broederschap dat begint tijdens Wereldoorlog II met een sinister experimenteel plan en dat heden ten dage nog steeds bestaat. Een plot waar menig filmregisseur de vingers gaat van aflikken want het debuut van Ingar Johnsrud, Zij die volgen, vraagt om in beeld gezet te worden.

Heel wat namen passeren de revue, beginnend in 1937 tot nu en je hebt echt een notitieboekje nodig om ze allemaal te herinneren, maar het geheel is zo georchestreerd dat je het met plezier bijhoudt.

Womanizer en hoofdinspecteur van dienst Fredrik Beier wordt grandioos bijgestaan door Kafa Iqbal, terrorisme-specialist in de jacht naar een man (monster) die verschillende mensen “afslacht” die kunnen leiden naar de ontdekking van het Weense Broederschap.

De ledematen vliegen je rond de oren en de auteur beschrijft alles op zijn eigen ruwe manier. Dus lezers die het niet zo begrepen hebben op een spatje bloed meer of minder, zijn reeds gewaarschuwd.
Zij die volgen is het eerste deel in een trilogie die sterk neigt naar een mengeling van De jongens uit Brazilië van Ira Levin en de Millennium-trilogie van Stieg Larsson. Een nieuwe ster aan het Noorse firmament is gerezen en noemt Ingar Johnsrud.

Mijn notitieblaadjes steken tussen deel 1 van dit vuistdikke boek zodat ik snel de draad terug kan opnemen als deel 2 uitkomt.

Rating: 4,5 sterren