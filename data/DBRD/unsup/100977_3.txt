Maestra

Geen meesterwerk.
Het verhaal neemt je mee in de kunsthandel zowel legaal als illegaal en hoewel het een leuk opgezet verhaal is is het zeker geen meesterwerk. Ondanks dat de lijken zich opstapelen weet Hilton niet de spanning erin te brengen waardoor je blijft lezen. Ze loodst je door het verhaal heen van lijk naar lijk. Ook de aanwezige seksuele escapades die Judith heeft neigen er meer naar dat ze zichzelf hoereert. Dit is ook zodanig omschreven dat het erg plat wordt. Op het eind komt er dan nog enigszins een relatie in voor maar ook dit is van korte duur. Het verhaal heeft niet echt een rode draad maar eerder losse stukjes die net niet lekker aan mekaar vast zijn geknoopt. Persoonlijk denk ik dat er meer in het verhaal had kunnen zitten ben dan ook heel benieuwd hoe hier een trilogie uit heeft kunnen ontstaan. En daar mijn nieuwsgierigheid het altijd wint zal ik de volgende delen waarschijnlijk ook gaan lezen. Ik hoop dan echter wel dat het verhaal soepeler loopt en ook een echt verhaal wordt met meer spanning.