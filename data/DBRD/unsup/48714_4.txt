Dit is weer echt eens een boek welke je zo maar een slapeloze nacht kan bezorgen.
Carla Norton zorgt er voor dat gedurende het verhaal de spanning voelbaar aanwezig blijft.
Reeve een jonge dame welke in haar jeugd lange tijd ontvoerd en mishandeld is geweest wordt gevraagd een jong meisje, Tilly eveneens het slachtoffer van ontvoering en mishandeling, emotioneel te ondersteunen.
Al snel blijkt dat zij niet het enigste slachtoffer is van de maniakale Duke, er zijn nog meer meisjes verdwenen. Duke kickt er op om meisjes op diverse plaatsen gevangen te houden en te misbruiken, dit dankzij de hulp van zijn "bewaarders".
Langzaam begint Tilly Reeve te vertrouwen en laat zij meer los over wat haar is overkomen. Duidelijk is dat de hoofddader nog niet gepakt is, en hij connecties moet hebben met de politie.
Er volgt een soort kat en muisspel tussen Reeve en Duke wat uiteindelijk eindigt in een fantastisch eind van dit spannende en zeer geloofwaardige verhaal.