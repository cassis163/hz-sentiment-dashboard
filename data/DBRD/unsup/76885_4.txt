Anna is de hoofdpersoon in dit verhaal. Ze krijgt nieuwe buren, nadat haar vorige buurvrouw is overleden.
Een gezinnetje komt naast haar wonen. Man, vrouw en een klein meisje van 5 jaar.
Na een paar dagen hoort ze nare geluiden bij de buren. Een kind huilt……er wordt geschreeuwd.
Anna raakt aan de praat met haar buurmeisje, die nieuwsgierig is.
En dan gaat het balletje rollen.
Anna, een jonge vrouw, zonder kinderen, raakt betrokken bij haar buurmeisje, waar meer mee aan de hand is dan op het eerste gezicht te zien is. Ze merkt, dat Charlie wordt mishandeld en probeert de instanties te waarschuwen, maar die komen maar niet snel genoeg in actie.
Anna heeft te doen met Charlie en op een gegeven moment is voor haar de maat vol en komt zij wel in actie. Echter impulsief en ondoordacht.
Ze probeert Charlie te beschermen, maar mag zij dit wel zo doen?
Een dilemma, dat zich levensgroot aftekent in dit verhaal.
De band tussen Anna en Charlie wordt hechter en langzamerhand leert Anna wat een klein meisje nodig heeft. Dan grijpt de politie in en dreigt er voor Anna een gevaarlijke wending in haar leven.

Het boek heeft een prettige schrijfstijl, al is het jammer, dat de karakters van b.v. Gabby, de moeder van Charlie, niet verder uitgediept wordt. Waarmee je als lezer zou kunnen begrijpen, waarom Gabby doet zoals ze doet.

Dit boek gaat over rechtvaardigheid, geborgenheid, veiligheid en liefde.

Quote: Een dilemma, dat zich levensgroot aftekent in dit verhaal.