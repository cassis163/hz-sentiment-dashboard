Het rijmt en het klinkt grappig, met Annie en Joop naar de bioscoop.
Deze twee kinderen hebben het geluk dat ze altijd gratis naar de bioscoop mogen.
In dit gouden boekje wordt verteld hoe een bioscoop werkt.
De kinderen vinden het best spannend, de zaal wordt donker en de film begint.
Dan gaat er van alles mis en dat wordt op zoâ€™n leuke Laurel-en Hardy- manier gebracht dat je in een deuk ligt.
De teksten passen goed bij het verhaal, het klinkt als een liedje uit de vroegere tijden van Freek de Jonge, na een paar keer voorlezen kun je vast geen bladzijde meer overslaan. Het verhaal speelt zich in de jaren vijftig af, het is een mooi geheel samen met de tekeningen.
De tekeningen zijn heel nostalgisch, niet modern maar meer als schetsjes die later ingekleurd zijn. De gezichten spreken boekdelen en er zijn grappige details waar je ook na het lezen je kind op kunt wijzen.
De gouden boekjes zijn een bijzondere serie die ook in deze moderne tijd nog erg leuk is om te lezen. Mooi vormgegeven en met de kenmerkende goudkleurige band weer een bijzonder exemplaar om te geven of te krijgen.