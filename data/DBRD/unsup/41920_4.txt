Zoals bijna iedereen al weet, vormt Gerechtigheid een mooie afsluiting van een spannende trilogie. Voor mij blijven er een paar vragen over: waarom wordt een verhaal dat zo zorgvuldig is opgebouwd toch relatief snel afgesloten? We lezen uiteraard hoe de twee hoofdpersonen elkaar weer (zullen) ontmoeten, en dat is een mooi einde, maar waarom wordt er niets meer geschreven over alle andere personages? Hoe zit het bijvoorbeeld met Lisbeths zus?
Het lijkt een beetje flauw, maar ik vind het opvallend dat er zo veel tijd is uitgetrokken voor de introductie en het uitzetten van de plot, en zo weinig voor een volledige afwerking. Maar goed, dat is ook de enige kritiek die ik heb. Larsson is er ondertussen maar mooi in geslaagd om me langdurig vast te kluisteren aan drie boeken.