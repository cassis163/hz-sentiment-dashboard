Het gegeven van een vrouw die wel alles hoort en begrijpt, maar dit niet kenbaar kan maken, is spannend uitgewerkt. Vooral als bekend wordt dat haar ongeluk een moordaanslag blijkt te zijn, kunnen al haar bezoekers de moordenaar zijn. Het boek las lekker en gemakkelijk weg. Sommige gedeeltes doen wat chicklit-achtig aan. Vele mooie lichamen werden beschreven, over en weer werd geflirt. Dit boek zal door veel lezers gewaardeerd kunnen worden. Spannend was het in ieder geval wel.