Alaska, een onherbergzaam klimaat. Immense kou, sneeuw, ijs, veel duisternis. Een wereld met eigen wetten, zowel de natuur als de mensen die er wonen. Een duisternis die bezit kan nemen van mensen.

Een kind van zes wordt het slachtoffer van een wolf waarbij de nood aan de lippen staat. Het jachtseizoen is geopend.

"Wat er in de loop der tijden is opgetekend met betrekking tot de wijsheid van mensen is van geen betekenis wanneer we worden geconfronteerd met het wilde in onszelf."

In hoeverre verschillen wij van de natuur als oerinstincten boven komen?

De meedogenloosheid van de duistere kant van de mens, afgezet tegen de meedogenloosheid van het klimaat.... De oorspronkelijke titel luidt "Hold the dark", wat naadloos aansluit bij de opdracht van het boek: "Voor Aiden Xavier, dat jouw duister altijd op afstand mag blijven".

Een rauw werkje zonder scrupules, met bijpassende schrijfstijl. Niet altijd even makkelijk leesbaar of te begrijpen.