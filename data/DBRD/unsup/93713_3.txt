Costa del Sol van Suzanne Vermeer nodigt uit om opgepakt te worden. De omslag van het boek ziet er zomers uit en het geeft het gevoel om lekker met dit boek onder uitgezakt te gaan lezen.

Het begint dan ook veel belovend en de spanning is aanwezig.
Na het ernstige ongeluk waar de Spaanse echtgenoot van Eline omkomt en er nog een persoon bij om het leven komt, begint na een jaar van veel verdriet en het leven weer op de rails zetten een zoektocht nadat beide weduwen contact krijgen met elkaar. Dan blijken er toch wel vragen naar boven komen over het SMS-je die de man van Eline heeft gehad vlak voor het dodelijke ongeluk.
Eline gaat om het afgelopen jaar af te sluiten met haar kinderen op vakantie naar haar Spaanse schoonouders in Spanje.
Sara ,de weduwe van het andere slachtoffer, kan het verleden niet laten rusten en gaat op onderzoek uit . Al snel word duidelijk dat er iets niet klopt . Eline krijgt ruzie met haar schoonouders om haar vragen over haar overleden man Alexandro. Ze wordt weggestuurd. Gelukkig krijgt ze hulp en onderdak van Matteo, de goede vriend van Alexandro. Maar is hij wel een goede vriend van Alexandro ? Sara is inmiddels ook in Spanje. Ze steekt zich in een wespennest en al snel kan Eline geen contact meer krijgen met Sara. De vragen stapelen zich op de spanning word heviger na een aantal gebeurtenissen die Eline niet kan verklaren. Dan blijkt dat Matteo misschien toch meer weet van de situatie en na een geblinddoekte reis komen ze bij een plek waar het niet pluis is. Daar komen Eline en Sara elkaar weer tegen. De ontknoping volgt en meerdere mensen zijn verrast door de onverwachte wending die volgt.

Al met al een mooi boek om te lezen. De schrijfstijl is luchtig en het leest gemakkelijk weg. De feiten in het boek zijn wat ongeloofwaardig. Kijkend naar het laatste gedeelte van het verhaal had het boek feller gekund gezien de personen waar het over gaat.
Maar het blijft zeker een mooi boek om te lezen en de wending in het verhaal was verrassend !