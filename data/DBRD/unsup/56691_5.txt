Bij het zien van het meisje op de cover lijkt het alsof het meisje het allemaal wel best vindt, het haar niet uitmaakt. De titel daarentegen spreekt voor zichzelf.
Ook in dit tweede deel van de Lang leve! serie, wat je los kan lezen, schrijft Petra alles in haar dagboek op van wat ze denkt, hoe ze zich voelt en spaart ze niets of niemand. Ze neemt gelukkig nog steeds geen blad voor haar mond. Ook in dit deel heeft de auteur zich goed ingeleefd in de pubers. Voor de oudere lezers zal het wederom deels herkenbaar zijn zoals bijvoorbeeld het afscheid van de basisschool en het stiekem spelen met lego. Je bent er eigenlijk te oud voor, maar stiekem vind je het nog leuk om ermee te bouwen.
Ondanks dat je vaak moet lachen om de opmerkingen van Petra, is het voor een groot gedeelte een emotioneel boek. Tissues mag je dit keer zeker bij de hand houden, want geregeld moet je een traantje weg pinken. Je hebt te doen met een bepaald persoon die je het liefst wilt beschermen. Ook in dit deel is de vader gelukkig nog steeds heel erg onhandig en laat zijn zus gelukkig nog steeds graag het achterste van haar tong zien. Mede dankzij deze twee personen lig je geregeld in een deuk.

Lees verder op https://surfingann.blogspot.nl/2018/03/lang-leve-familie-joke-jansen.html.