Erg genoten van dit boek dat ik mocht lezen voor de #hebbanbuzz. Het boek begint al meteen ontroerend, aangezien het begint met het feit dat Zoe haar partner verliest bij een busongeluk. Na de periode van rouw en dergelijke komt ze hard op haar hoofd terecht en opeens beleeft ze alle belangrijke momenten uit haar relatie met Ed, die ze al sinds haar tienerjaren kent. Doordat het verhaal eigenlijk al meteen met zo'n ingrijpende gebeurtenis begint wordt je meegezogen in het boek. Soms zijn er wel wat stukken waar het tempo er een beetje uitgaat, wat jammer is. Wel zitten er wat ontroerende stukken in, waardoor je heel erg meeleeft met Zoe. Heel het boek hoop je dat er wat verandert in het verleden waardoor het in het heden niet zo hoeft te eindigen. Het boek maakt duidelijk dat alles in het leven zo voorbij kan zijn en het neemt je mee op het levenspad van Ed en Zoe. Deze levenslessen zijn mooi in het boek verwerkt en dit maakt het erg prettig om te lezen. Het hele boek leef je mee met Zoe en vraag je je af in welke fase van haar leven zij nu weer is beland en waarom juist daar. Prachtig boek waarvan ik heb genoten, niet je standaard feel-good.