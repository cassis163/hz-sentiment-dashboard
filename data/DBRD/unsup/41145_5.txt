Een heel erg emotioneel boek, dat je aan het denken zet over bepaalde onderwerpen.
Het geeft tevens heel mooi weer hoe het er vroeger aan toe ging en dat is niet altijd even leuk. Je moet je echt bedenken dat dat toen normaal was en dat dat niet in het heden is geschreven.
Vanaf de eerste tot en met de laatste zin ben je geboeid, wil je verder lezen, is stoppen met lezen eigenlijk onmogelijk omdat je wilt weten hoe het verhaal verder gaat.
Sommige personen halen echt het bloed onder je nagels vandaan om hoe ze zich gedragen, voor anderen krijg je later in het boek respect omdat ze zo eerlijk zijn, anderen worden menselijker. Tegelijkertijd leef je mee met de hoofdpersoon en begrijp je waarom ze doet wat ze doet ook al is dat hartverscheurend. Je krijgt medelijden met haar, maar je hebt ook bewondering voor haar. Ook voor anderen krijg je bewondering omdat ze doen wat ze moeten doen.
Het is mooi dat het boek in drie delen is ingedeeld, waardoor je niet een langdradig verhaal krijgt omdat er stukken ingevuld moeten worden, terwijl die ook overgeslagen kunnen worden.
Het einde is ook verrassend, die zie je niet aankomen, maar het is ook een mooi einde. Het is echt een einde waar geen vervolg voor nodig is, ook al ga je bepaalde personen missen.