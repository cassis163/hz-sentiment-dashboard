In het Joshuaprofiel neemt Sebastiaan Fitzek je mee in het leven van schrijver Max. Na een succesvolle thriller komt er maar geen vervolg dat zo goed is. Max snapt hier niets van en dreigt in een neerwaartse spiraal terecht te komen. Na een bizarre ontmoeting met een voor hem onbekende man komt zijn leven op de kop te staan.

In het Joshua Profiel weet Sebastian Fitzek de psychologische kant weer geweldig aan te raken. Dit is een sterke eigenschap die hij zeker niet moet laten varen. Toch geeft het boek mij een onbevredigend gevoel. Het is allemaal wat ongeloofwaardig waardoor het lezen niet zo prettig is. In zijn nawoord wordt de reden wel duidelijk. Dit had in mijn ogen meer in het verhaal mogen zitten.

Het plot komt uit het succesvolle boek van Max en gaat erg ver. De onderliggende gedachte over kindermisbruik en welke je sporen op internet achterlaat zijn goed gekozen maar worden pas later echt duidelijk. Max maakt keuzes om zijn gezin te beschermen die eigenlijk niet kunnen. En hij krijgt hulp waarvan je ook denkt waar gaat dit heen. Het ongeloofwaardige gevoel blijft de boventoon voeren. Ondanks de heftige ondertoon en een goed geschreven verhaal beviel me deze Fitzek niet zo goed.