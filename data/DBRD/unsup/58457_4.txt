De Nedergrim is een spannend boek dat begint met een proloog over de ridder Tristan die een dolende ridder wordt na hij zich schaamt dat hij meegedaan heeft met een belegering van een kasteel en onschuldige mensen heeft gedood.
In het dorpje Moervallei hoort hij over de Nedergrim en gaat op pad om deze te doden.

Jaren later zijn er drie tieners: Edmund Bals, de zoon van de herbergier, Katherine, de dochter van de stalmeester en Tom, een weesjongen die slaaf is bij een brute meester. De kinderen zijn alleemaal opgroeid met de legende van de Nedergrim. Edmund is een lezer, maar zijn vader kan dit niet waarderen. Zijn boeken zijn weer gevonden en verbrand door zijn vader. Maar dan ontmoet hij een geheimzinnige man die hij even later weer vergeet.
Maar dan beginnen er vreemde dingen te gebeuren. Tijdens een nachtelijke uitstap ontdekken Katherine, Tom en Edmund waar de verdwenen schapen van een boer zijn gebleven. Opgegeten, maar niet zoals zij ooit gezien hebben. Even later verdwijnen er vijf kinderen, waaronder het broertje van Edmund. Edmund ontdekt dan weer de man en begrijpt dat deze een tovenaar is.
Edmund, Katherine en Tom beginnen aan een reis om de andere kinderen te redden.
Tom en Katherine vallen in de handen van de Nedergrim, maar kunnen dankzij de dappere Edmund gered worden.
De kinderen keren veilig terug naar huis. Alleen Katherines vader, die ooit zij aan zij met Tristan tegen de Nedergrim ten strijde is getrokken, gaat op zoek naar Tristan.

Het is een spannend verhaal waar ik vanaf het begin in mee werd gesleurd. Het leest lekker weg en hoewel er dingen voorspelbaar zijn, Nedergrim keert terug, is het een verrassing om te ontdekken wie de Nedergrim is en wat hij met de kinderen wil doen.
De Nedergrim blijkt de tovenaar Netherick te zijn, die ook ooit zij aan zij tegen de Nedergrim heeft gevochten. Hij blijkt iedereen zand in de ogen gestrooid te hebben.
Edmund ontpopt zich tot een dappere jongen die aanleg heeft om tovenaar te zijn.

Het verhaal gaat verder in boek twee: De skyllers. Hierdoor heeft het verhaal een open einde. Hoe zal het met de vader van Katherine en Tom verdergaan nu ze erop uit getrokken zijn om Tristan te zoeken. Wordt Edmund echt een tovenaar.

Een spannend verhaal, soms voorspelbaar, maar toch met verrassende wendingen. Het is zeker waard om te lezen.