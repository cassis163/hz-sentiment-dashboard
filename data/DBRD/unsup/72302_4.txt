Tweede deel in de Erika Foster reeks, een boek waar ik al naar uit keek na dat ik de laatste bladzijde van het meisje in het ijs omdraaide.
De titel en de cover zeggen al veel vind ik. Je ziet een vrouwelijk oog die gluurt, de titel de nachtstalker geeft al mee dat de misdaden in het boek iets met stalken zal te maken hebben.
Gedurende het verhaal lees je ook de gedachtengang van de moordenaar. Waardoor je meer te weten komt over die zijn leven en gedachtengang. Waardoor ik zelf op een gegeven moment medelijden kreeg met de moordenaar. Het is geen verrassend plot maar wel een leuke thriller met de nodige spanning, je hebt wel als lezer ergens het idee hoe het zal aflopen maar toch blijf je op het puntje van je stoel zitten om het effectief te ontdekken.
Brydza weet echt de lezer mee te voeren in de gedachten gang van zowel moordenaar als inspecteur Foster, hoe ik haar al mocht in het eerste boek vind ik haar nu nog sympathieker. Door de korte hoofdstukken leest het boek vlot.
Ik had het boek in twee dagen uit en heb er echt van genoten. Deel 3 staat al op mijn verlanglijstje voor onder de kerstboom.