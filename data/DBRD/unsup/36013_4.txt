De Muze van Jessie Burton speelt zich deels af in de jaren 30 van Spanje en deels in de jaren 60 in Londen. Het boek kent 4 hoofdpersonen en twee prachtige geschreven verhaallijnen. Die verhaallijn heeft me het hele boek beziggehouden. Het is ontzettend mooi geschreven en zeer goed uitgedacht. Hoe verder je in het boek bent, hoe meer je wilt weten hoe alles precies in elkaar zit. Elk puzzelstukje wil je op zâ€™n plek leggen. Na het lezen van dit boek zal het je nog enige tijd bezighouden en voor altijd willen bijblijven.

We volgen Odelle uit Trinidad. Odelle wilt schrijfster worden, maar in de jaren 60 is een donkere vrouw niet echt veelbelovend. Odelle krijgt een baan bij Het Skelton als typiste en schrijft naast haar werk stiekem kleine verhalen en gedichten. Odelle krijgt een steeds beter band met Marjorie Quick, die eigenlijk de rode draad in het hele boek is. (Hoe en wat vertel ik niet, dan verklap ik eigenlijk de hele plot) In de tussentijd volgen we in Spanje (jaren 30) Olive, Isaac en Theresa. Olive is met haar ouders naar Spanje verhuisd en Isaac en Theresa, broer en zus, komen langs voor werk. Isaac blijkt een goed schilder te zijn, en de vader van Olive is zo enthousiast dat hij besluit om zijn werk te verkopen. Wat hij echter niet weet is dat de schilderijen niet van Isaac zelf zijn.

Al met al kan ik helaas niet te veel zeggen over dit boek, want bij alles zal ik dan aardig wat verklappen. Dit boek is mij lang bijgebleven door de originele en fijne schrijfstijl, het hele puzzelstukjesverhaal en het verhaal zelf. Dit boek kan ik zeker aan een heleboel mensen aanbevelen!