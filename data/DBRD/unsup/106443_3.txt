Dit verhaal gaat over het huwelijk van Emilia en Bruch, maar er zijn geheimen in hun relatie. Op het moment dat Emilia en Bruch net een beetje aan het daten zijn, overkomt Emilia iets verschrikkelijks. Zij wil niet dat Bruch te weten komt wat er met haar is gebeurd en zet hun relatie in de ijskast. Na een lange herstelperiode zoekt Emilia toch weer contact. Ze trouwen maar Emilia vertelt haar man niet wat er met haar is gebeurd. Dit voorval blijft tussen hen in staan.
Een mooi thema, maar ik vond het jammer dat dit zo beperkt is uitgewerkt. Emilia wordt met de blz labieler en blijkt Bruch meer te weten dan Emilia denkt. Het einde wordt afgekapt en voor mij teleurstellend. Ik kreeg niet de tijd om een band te voelen met de hoofdpersoon. Het verhaal was naar mijn idee beter uit de verf gekomen met een pagina of 100 meer.