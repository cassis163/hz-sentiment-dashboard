"What doesn’t kill you makes you stronger."

"Wat als… het meisje dat je vroeger van school hebt gepest, terug is? En populairder dan ooit?"

De dramatische zomervakantie van Jade Verschuur is ten einde, school gaat weer van start.
Dankzij de biecht van haar vader, hij bekende verliefd te zijn geworden op een andere vrouw, werd de vakantie naar Italië geannuleerd, een niet bepaald tactvol vriendje wat het een week later besloot uit te maken en een moeder die krampachtig probeert haar gezin bij elkaar te houden, is Jade’s vakantie geëindigd in een zeven weken durende vakantie from hell.

"Het is vier jaar geleden dat ik haar voor het laatst heb gezien en nu staat ze daar alsof ze nooit is weggeweest. Nonchalant. Lachend. Volkomen op haar gemak, alsof ze hier altijd heeft gehoord. Ze is jaloersmakend mooi. Ze lijkt in niets op het meisje van toen, maar toch weet ik zeker dat ze het is."

Ondanks alles ziet Jade er enorm tegenop om weer terug naar school te gaan. Ze worstelt met liefdesverdriet, haar zus Sofie gaat op kamers. En alsof dat allemaal nog niet erg genoeg is, staat Zoë Kramer, het meisje wiens leven door haar tot een hel werd gemaakt, het meisje wat ze nooit meer dacht terug te zien, zomaar opeens voor haar neus. Een blik in haar ogen en haar wereld stort in.
Vier jaar lang was ze nauwelijks in haar gedachten, tot nu, alle herinneringen komen weer boven, Jade kan aan niks anders meer denken, ze raakt volledig de kluts kwijt en staat volledig op scherp.

"Waarom is ze opeens na al die jaren weer terug? Waarom is Zoë Kramer in vredesnaam weer terug?"

Niet lang daarna ligt er een dreigbriefje in Jade's kluisje Wat als iedereen je uitlacht?
Helaas blijft het niet bij dat ene briefje en volgen er meer.
Langzaamaan lijkt iedereen zich tegen haar te keren, what comes around goes around en zijn de rollen omgedraaid. De koude oorlog is begonnen en iedereen wordt haar ontnomen. Gelukkig is daar haar nieuwe collega Lauren, die haar wel begrijpt. Jade en Lauren werken samen in hamburgerzaak Fifties.

"Je dacht toch niet dat ik ook maar één seconde vergeten was.
Zint Zoë op wraak?"

Jade, geteisterd door spijt en schuldgevoelens, krijgt last van paniekaanvallen, voelt zich eenzaam en raakt beetje bij beetje de controle kwijt.

"Die mensen van wie iedereen vindt dat ze zonder pardon een flink pak slaag verdienen, daar ben ik er een van. Een pestkop, een pester."

Wanneer is dit afgelopen? Wanneer is genoeg genoeg?
Kan Zoë haar vergeven?

Vanaf het moment dat ik over dit boek hoorde wilde ik het lezen, het sprak me direct aan.
Daniëlle heeft een zeer pakkende aangrijpende realistische Young Adult over het heftige onderwerp pesten geschreven, een aanrader voor jong en oud. Wat als… zou een goede aanvulling zijn op scholen als aanvulling op het pestprotocol. Om de pestkoppen op deze manier hopelijk voor eens en altijd de ogen te openen. Want pesten verwoest iemands leven!

Wat als… bestaat uit 25 hoofdstukken geschreven vanuit het perspectief van Jade Verschuur, de Pester. De hoofdstukken worden afwisselend geschreven in het heden en met terugblikken naar vier jaar geleden, het begin van alle ellende, hoe de pesterijen zijn begonnen.
Aan de vormgeving van Wat als… is veel aandacht besteed, in het boek zitten de gekleurde dreigbriefjes die in het verhaal terug komen Wat als… je niemand meer kunt vertrouwen?
Zowel de cover, de titel als de tekst op de achterkant van het boek sluiten uitstekend aan bij het verhaal.

Daniëlle Bakhuis heeft een fijne schrijfstijl, Wat als… is pakkend vanaf de allereerste bladzijde.
Je zit meteen in het verhaal, het leest snel en eenmaal begonnen wil je het boek niet meer wegleggen, het moet in een ruk uitgelezen worden. Mij kostte het mijn nachtrust, maar dat was het waard.
Bakhuis vertelt het verhaal vanuit de pester, dit is een origineel gegeven, in de meeste boeken kijk je mee vanuit het slachtoffer.
Het boek maakt veel in je los, de emoties schieten van hot naar haar, het ene moment leef je mee met Jade, de pestkop, echtwaar, ook al kun je je dat nu misschien niet voorstellen, daarvoor moet je Wat als… echt zelf lezen, het volgende moment weer met Zoë, het meisje dat gepest werd. Dit is echt knap gedaan. Je leeft je in, je ziet de situatie voor je, je maakt je boos, hebt medelijden en wilt de pestkoppen eens even een lesje leren. Je voelt de angst en paniek, de pijn, het verdriet, de woede en de eenzaamheid.

De karakters zijn levensecht, het verhaal is bikkelhard en realistisch, dit gebeurt ook in het dagelijkse leven, op iedere school! Het is hartverscheurend hoe kinderen keihard en gemeen tegen elkaar kunnen zijn.
Een gepest kind wil maar één ding en dat is aardig gevonden worden en vooral met rust gelaten worden.
Jade, ooit de pestkop, nu geteisterd door spijt en schuldgevoelens.
Wat als… de rollen omgedraaid zijn?
Zoë, het meisje dat vier jaar geleden gepest werd, zo erg dat ze voor de rest van haar leven getraumatiseerd is.
Is Zoë terug om wraak te nemen?

Ondanks het serieuze onderwerp heeft Bakhuis ervoor gekozen om ook humor in het verhaal te verwerken, welke erg welkom was. De herkenbare situaties, zoals de ruzies aan de ontbijttafel. De gezinssituatie, een overbezorgde moeder, een vader die zich nergens druk over lijkt te maken, je ziet het zo voor je.
Meteen in het begin stond het kippenvel al op mijn armen en aan het eind van het verhaal stonden de tranen in mijn ogen.

Wat als… een indrukwekkend bikkelhard realistisch verhaal vertelt vanuit de pester, geteisterd door spijt en schuldgevoelens, wat als sorry zeggen niet voldoende is? Wat als de rollen omgedraaid zijn? Een aanrader voor iedereen! Lezen dat boek!