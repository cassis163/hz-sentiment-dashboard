Sylvie, een 31-jarige radioster en model zoekt psychologische hulp bij Kathleen Verlinden.
Ze heeft nog steeds problemen met de verdwijning en dood van haar moeder , een gebeurtenis die inmiddels al 24 jaar geleden heeft plaatsgevonden. Haar moeder was destijds ook 31 jaar.

Het bijna blinde 7-jarige dochtertje van Sylvie, Josje, beweert dat ze haar oma 's nachts ziet.
Wanneer Sylvie tijdens haar uitzending een vreemd telefoontje krijgt gaat ze op onderzoek uit samen met haar zus Xanne.

Kathleen heeft zelf ook de nodige problemen. Haar moeder is net overleden is en haar relatie met Lucas staat op springen.
Dat zij haar oude vlam Lennert weer ontmoette maakt het allemaal wat ingewikkeld.


Ik was een van de gelukkigen die het e-book mocht lezen van uitgeverij Lannoo, waarvoor mijn dank.

Dit is alweer het zesde deel in de reeks rondom psychologe Kathleen Verlinden en op één deel na heb ik deze boeken allemaal gelezen.
Het eerste dat opvalt is weer de schitterende cover.
Het boek is onderverdeeld in drie delen en elk hoofdstuk begint met een personage en wordt beschreven uit hun perspectief.
Anja Feliers heeft een heerlijke vlotte schrijfwijze en door de korte hoofdstukken lees je dit boek in een mum van tijd uit.
Spannend en vele ontwikkelingen passeren de revue. Een gebeurtenis die ik niet zag aankomen rondom een vast personage en waardoor ik toch enigszins geschokt was.
Een goed plot en ik vind dit boek de beste uit de reeks en waardeer het met 5*****
Ik kijk uit naar een volgend deel en blijf fan.
Je raakt mij niet kwijt, Anja.