Jordi Llobregat – Het geheim van Vesalius
Vanaf de eerste bladzijde heeft het boek mij geboeid. Ik dacht met een historische roman te maken te hebben, maar het boek heeft iets weg van een thriller; wat gebeurt er in de nevel en wat drijft er in zee? Zeer mysterieus … het echte verhaal begint.
Het geheim van Vesalius is een historische roman (thriller), waarbij gedetailleerd word omschreven wat er gebeurt omstreeks de Wereldtentoonstelling in Barcelona in 1988. De verschillen tussen arm en rijk, man en vrouw zijn in die tijd nog aanzienlijk. Dit wordt door de auteur prachtig weergegeven.
Het boek kenmerkt zich door mooie beschrijvingen, een heldere schrijfstijl en korte hoofdstukken.
De thema’s verraad, haat, vergiffenis, maar ook liefde worden prachtig beschreven.
Een verhaal beschrijft inderdaad een geheim; maar wát dat geheim is blijft nog lang onduidelijk. Gelukkig wel, want daardoor wilde ik verder lezen en weten hoe het zou aflopen. Door de boeiende schrijfstijl van de auteur heb ik mij geen moment verveeld. Het verhaal is zeer geloofwaardig , ondanks de gruwelijke feiten. Een absoluut prachtig verhaal met een uitermate goed plot. Ik heb ervan genoten. Een leuk spannend en mysterieus boek voor de feestdagen!
Ik geef het boek 4,5 sterren!