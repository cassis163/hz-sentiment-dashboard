De spannende en toegankelijke schrijfstijl van Imme Dros in combinatie met tekeningen in mysterieuze oosterse sfeer maken dit boek tot een verrukkelijk (december)cadeau. Dros en Van Haeringen nemen je mee naar het midden-oosten van prinsen en prinsessen, pratende dieren, wijze lessen en eeuwenoude verhalen. Tijdens het lezen voelde ik me net zelf de koning die in spanning wacht tot Sheherazade het volgende verhaaltje komt vertellen.