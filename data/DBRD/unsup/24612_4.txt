Mariette Zweers is bedrijfskundige en nog een onbekende in het boekenvak. Toch schrijft ze al even en verscheen zelfs met een verhaal in LINDA magazine. Met Maakbaar levert ze haar eerste boek af en dit doet ze niet onverdienstelijk.

Anna Zeiler heeft alles, een mooi huis, leuke man, twee kinderen en samen met een businesspartner een eigen bedrijf. Maar schijn bedriegt. Ze werkt keihard waardoor ze vaak laat thuis is en haar man Otto grotendeels voor de kinderen zorgt. Er blijft weinig quality-time voor hen over. Het bedrijf had last van de crisis, loopt inmiddels weer redelijk, maar Anna stoort zich aan de lakse houding van haar businesspartner en neemt daardoor nog meer hooi op haar vork. Als haar zus en diens man gaan verhuizen naar het dorp waar Anna is opgegroeid, helpt Anna mee met de verhuisactiviteiten. Daar loopt ze Miriam, een oude vriendin, tegen het lijf. Ze schrikt zich rot, want wat gaat Miriam zeggen over hun gedeelde verleden en de reden waarom Anna uit het ouderlijk dorp is weggevlucht? Miriam laat echter niets van het verleden blijken en is heel hartelijk. Sterker nog, als Otto de man van Miriam ontmoet ontstaat er een goede vriendschap tussen de twee stellen. Toch blijft het verleden knagen bij Anna. Het laat haar niet los en be√Ønvloedt haar zo erg dat ze haar leven dreigt te verliezen.

Maakbaar zegt iets over hoe het leven maakbaar is voor de buitenwereld, maar ook over hoe een gebeurtenis iemand kan vormen voor de rest van zijn of haar leven. Dat is het thema van dit verhaal. Anna's persoonlijkheid wordt goed neergezet, er is focus en het gaat de diepte in. Zweers heeft een prettige en literaire schrijfstijl die naar voren komt in passages als:
Nee, het probleem zit in het element thriller. Hoewel er een soort spanning is om te achterhalen wat er in het verleden is gebeurd, is die niet van dien aard dat het echt spannend is. Het verhaal is boeiend, maakt nieuwsgierig en is vermakelijk, maar past meer bij een roman. Een omschrijving als 'spannende roman' zou meer op zijn plek zijn.  

Zweers schrijft heel prettig, hoofdstukken zijn niet te lang en afdwalende passages of uitstapjes precies goed in hoeveelheid en lengte. De ontknoping gaat vrij snel en de diepgang ontbreekt aan het eind, maar het verhaal wordt goed afgehecht. De plot past bij deze tijd, blijft realistisch, al is het soms lastig te geloven dat de waarheid zolang verborgen blijft. Al met al een meer dan prima debuut en zeker goed leesvoer voor op vakantie!