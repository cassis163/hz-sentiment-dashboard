In iets meer dan 200 bladzijden neemt Robbert Van Lierde je chronologisch en met mooie poÃ«tische zinnen mee in zijn leven van zesjarig jongetje tot man van 38 jaar met vrouw en kind. Hij is de jongste van het gezin en heeft nog twee broers en een zus. Zijn vader werkt als sigarenroller in een sigarenfabriekje van zijn vader en het zijn zware tijden. Zijn moeder is liefdeloos richting haar jongste zoon. De andere kinderen worden voorgetrokken. Zijn stille vader heeft een zachtaardig karakter. Het gezin kent veel tegenslag: vader wordt ziek, moeder doet verschillende zelfmoordpogingen en een van de broers raakt verslaafd. En ondertussen worstelt Robbert zich door het leven.

Het boek is opgedeeld in korte hoofdstukken met ieder zijn eigen tragiek. De schrijfstijl is vlot en het Vlaams taalgebruik verzacht het soms o zo schrijnende verlangen naar erkenning en liefde. Vanaf de eerste bladzijde ben je benieuwd hoe het Robbert vergaat en waarom zijn moeder zo liefdeloos is. Het boek kent dan ook een onthutsende ontknoping.