Er is en nieuwe ster aan het Vlaamse thrillerfirmament, en hij heet Hugo Luijten.
Zijn vorige boek las ik al met veel plezier, en nam mij voor om meer van hem te lezen.
Dat voornemen kon ik waarmaken met 'Verast'. De achterflap intrigeerde zodanig, dat de verwachtingen hooggespannen waren. En gelukkig werd ik niet teleurgesteld!

Verast heeft alles wat je van een thriller mag verwachten: vaart, uitstekend gedoseerde spanningsopbouw, vlotgeschreven dialogen en -een ondergeschoven kindje bij veel thrillerschrijvers- humor waar je ook echt om kunt lachen.
Enkele levensecht beschrijvende scènes deden mij de adem inhouden. Ik 'was er weer bij', en daarin herken ik een grote kwaliteit van deze schrijver

Daarnaast sluit het thema griezelig perfect aan bij de actualiteit. Wat is terrorisme? En welke rol spelen media en politiek in het algemene gevoel van (on)veiligheid? Wat dat betreft heeft Luijten mij aan het denken gezet, en dat overkomt mij maar zeer zelden met thrillers.

Allerlei namen van Antwerpse politici, kranten, café's, restaurants etc. werden van een nieuwe naam voorzien, die echter doet denken aan de echte naam. Dat is gevaarlijk want vaak flauw. Maar ook hier brengt Luijten het er goed vanaf. En zoals. bijvoorbeeld bij de naam/figuur burgemeester Denaeyer hoef je de stad niet eens goed te kennen om te weten waar hij de mosterd haalde. Hoewel er meer 'easter eggs' te rapen vallen voor echte Antwerpenaren

Kortom: 'Verast' is een zeer goede thriller, ik hoop vurig dat het niet zijn laatste is!