Een zeer realistische geschreven detective van de hand van oud hoofdcommisaris van politie in Amsterdam Joop van Riessen. Naar aanleiding van het interview in de VN detective en thrillergids werd mijn aandacht getrokken naar deze boeken.

Fatale herkenning is het tweede boek van zijn hand en vertelt het verhaal van Kim, wie buiten een brasserie opbotst tegen de overvallers ervan en een van de overvallers herkent, maar wel direct wordt bedreigd.

Vervolgens leeft zij in angst en vertelt haar zorgen aan politiechef Anne Kramer, zij zet vervolgens van alles in actie om de overvallers te pakken. Dit is namelijk een groot probleem in Amsterdam op dat moment.

Joop van Riessen heeft zeer prettige, vlotte manier van schrijven. Je verliest je aandacht geen moment. De schrijver heeft oog voor detail en het verhaal is geen moment saai. Hij leeft zich in in de gevoelens van de hoofdpersonen en weet dit zeer duidelijk uit te drukken.

Ik geef het boek dan ook 4 sterren en ga zeker nog een boek van de hand van Joop van Riessen lezen.