Niet echt spannend boek want het was al snel duidelijk wat er echt aan de hand was.
Op een avond wandelt Charlotte naar huis na een samenzijn met enkele vriendinnen bij een van hen thuis. Wanneer ze langs het kerkhof komt, hoort ze een vreemd geluid en gaat erop af. Daarna een knal, pijn en dan niets meer.
Kort daarna wordt ze in het ziekenhuis binnengebracht, schotwond in de buik. Chirurg Veronika Lundborg opereert haar en ze komt erdoor. Het gaat zelfs erg goed met haar en al snel verhuist de vrouw naar een gewone kamer. Niet snel daarna sterft ze.
Nalatigheid van de chirurg? Die krijgt in ieder geval een klacht aan de broek.
De man van Veronika werkt bij de politie en was in eerste instantie betrokken bij het onderzoek naar de schietpartij. Maar nu zijn vrouw verdacht wordt, moet hij zich terugtrekken uit het onderzoek.
Veronika en haar mijn zijn veertigers, hebben een volwassen dochter en een peuter en nu komt er nog een baby bij. Extra zorgen want op die leeftijd nog zwanger worden is altijd een risico.

Het boek was niet echt spannend omdat iedereen die geregeld thrillers leest al snel doorheeft wat er aan de hand is. De spanning was er dan ook al snel af.
Geen boek dat zal blijven hangen.