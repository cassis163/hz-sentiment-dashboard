Leven na Leven is een bijzonder boek en ook bijzonder knap geschreven. Eigenlijk verdient de auteur daar vijf sterren voor, want het verhaal is complex en ingenieus.
Veel hoofdstukken vond ik boeiend, maar net zoveel hoofdstukken vond ik te traag. Van bijna alle personages wordt de achtergrond gegeven en met alle flashbacks en herhalingen heb ik het lezen van dit boek hier en daar als 'doorzetten' ervaren. Niet alle sc√®nes en personages hebben evenveel nut, hoewel je soms dat nut pas later ontdekt en dat is dan wel weer mooi.
Sommige keuzes van de auteur geven te veel weg en dat vind ik jammer. Het eerste hoofdstuk en ook dat je als lezer al snel weet wat er met Teddy gebeurt (of staat te gebeuren...)
De tweede Wereldoorlog speelt een grote rol in het boek. De bombardementen zijn gruwelijk en prachtig beschreven. Alleen ook nu geldt: het is allemaal te veel. De een na de ander komt om het leven. Natuurlijk om de hoofdpersoon uiteindelijk te laten beseffen dat ze 'iets' moet ondernemen, maar ik had het gevoel van 'nu weet ik het wel'.
Kortom, mooi boek, maar minder is meer.