Zand was weer een super leesclub van Hebban! Dankjewel Hebban.nl en Uitgeverij Q voor het boek!

Zand is het tweede boek van Hugh Howey dat ik heb gelezen. Het wordt omschreven als een standalone, maar het einde geeft zeker mogelijkheden voor een vervolg.

De cover roept mysterie op, het gevoel je te bevinden in een woestijn, een harde wereld waar je naar alle waarschijnlijkheid aan zult willen ontsnappen.
De titel vind ik passend bij het verhaal en bij de auteur, lekker kort en krachtig en het zegt eigenlijk alles. Zand is een terugkerende thema dat door het hele verhaal is verweven, een leuk element is dat de verschillende vormen van zand elk een andere eigen naam hebben gekregen.
De wereld van Zand is klein en beperkt, de mensen weten niet wat er buiten hun ‘muren’, achter het Niemandsland bevind, ze denken dat ze alleen zijn. Ze hebben een eigen cultuur ontwikken waar overleven centraal staat, elementen van de oude wereld, onze wereld komen terug vooral door het zandduiken en wat er op wordt gedoken.

De schrijfstijl is zoals ik verwachte en hoopte, dat is ook een van de redenen waarom dat ik dit boek graag wilde lezen, vond ik ook fijn en mooi aan Silo. Howey schrijft zeer beeldend en je kunt de wereld van 'Zand' bijna zien, voelen en ruiken. Het verhaal leest soepel en je wilt door blijven lezen, daarom zijn de niet al te lange hoofdstukken en dat het boek opgedeeld is in meerdere grootte stukken fijn om even te kunnen stoppen, want anders las je hem zo in een keer uit (waar natuurlijk ook niets mis mee is). Wel kan het zijn, vooral voor je gevoel dat het begin van het verhaal langzaam leest, doorlezen is zeker de moeite waard. De eerste delen zijn vanuit het perspectief van een van de personages geschreven, bij de andere delen worden die snel(ler) afgewisseld, wat zeker fijn is aangezien Howey het leuk vind om een perspectief verandering af te sluiten met een cliffhanger.

Het verhaal heeft een duidelijk origineel element. Zandduiken! Het wordt duidelijk omschreven, je krijgt een zeer goed beeld erbij van hoe het werkt, wat je kunt verwachten, wat je nodig hebt, moet kunnen en durven. Ben je avontuurlijk en heb je geen last van claustrofobie dan is het echt iets wat je zelf zou willen uitproberen!

Zoals eerder genoemd wordt het verhaal vanuit meerdere perspectieven verteld, er zijn dan ook meerdere hoofdpersonen. Palmer, Conner, Vic en ook Rose maken een duidelijk ontwikkeling in het verhaal door, je leert ze beter kennen, vooral Conner.
Over Gap komt je vrij weinig te weten, hij is een aanwezig personage, maar toch blijft hij tegelijk op de achtergrond.
Wil je een verhaal met een sterke, zelfstandige vrouw die zich door niets en niemand laat tegenhouden, met een geheim in haar verleden dat haar diep gekwetst heeft? Een jongen die zijn weg vindt en langzaam volwassen beslissingen maakt? Een moeder die weer moeder wordt? En nog veel meer? Dan zit je goed.
Een belangrijk thema in het verhaal is familiebanden, eerst leeft iedereen eigenlijk apart van elkaar hun eigen leven en hebben ze vrij weinig contact, maar zodra er moeilijkheden op hun pad komen zijn ze er voor elkaar en gaan ze er samen tegenaan. Andere thema’s zijn; verraad, egoïsme, samenwerken, zelfopoffering, overleven. Eigenlijk is Overleven het hoofdthema, nog over de andere duidelijk aanwezige thema’s. Ze verraden elkaar, vertrekken, werken samen, zijn bereid hun leven te geven en zelfs om massamoord te plegen allemaal om te overleven. Ook overleven ze alleen en vergeten vaak te leven, te genieten en het mooie te zien van wat er nog meer is buiten het overleven.

Ik weet nog niet of ik meer zal gaan lezen van Howey. Als er een vervolg van Zand komt waarin je meer over Gap te weten komt dan waarschijnlijk wel.
Zand geeft ik drie sterren, het is een leuk verhaal, maar voor mijn gevoel miste er iets, al kan ik niet precies de vinger erop leggen wat dat dan is.

Heb je van Silo hebt genoten? Dan is Zand zeker iets voor jou. Een wereld met een mysterie, overal zand, verraad, trouw, familie, overleven, zelfopoffering, moed en doorzettingsvermogen. Geniet en laat je verrassen door het zandduiken.