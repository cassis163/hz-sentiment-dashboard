Nadat ik enige tijd gelezen erg genoten had van R.J. Ellory’s
“Stervensuur”, trof ik als bij toeval en tot mijn literaire vreugde
“De helden van New York” aan in een goedkope paperback versie en
boven-dien nog erg afgeprijsd ook. Deze aanhef tot mijn recensie
staat haaks op de torenhoge achting die ik sedert kort koester voor
Ellory’s uitzonderlijke schrijversniveau. Het thema van dit oeuvre
dat de auteur als geen ander magistraal uitsmeert over een niet
onaanzienlijk aantal pagina’s en dit zonder ook maar een ogenblik
te irriteren, houdt de lezer in een perma-nente spanning.
Anderzijds gunt Ellory ook een blik in de chaotische denk-wereld
van het hoofdpersonnage, een zekere Frank Parrich die zijn
be-roeps- en privéleven grondig weet te besprenkelen met liters
betaalbare whisky, een grimmig komisch psychotherapeutische
praatsessie overleeft, overhoop ligt met zijn ex, zijn zoon, zijn
dochter, zijn gelegenheidslief en zijn partner in job maar,
uiteindelijk alles overstijgt om, niet alleen in het boek, maar ook
bij de lezer terecht opgenomen te worden in de mythische club “De
helden van New York”