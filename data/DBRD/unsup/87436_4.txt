“Vergeet mij niet “ gaat over de tiener Iris Brinkman die een paar jaar na het overlijden van haar ouders ook haar oudere zus Madelief verliest.Ze besluit, overmand door angst en verdriet, haar bestaan in Nederland achter zich te laten en vertrekt naar Patrick, vriend van haar ouders die haar en haar zus goed heeft opgevangen na hun overlijden. Patrick woont in een klein dorpje in de Verenigde Staten. Daar kan Iris in alle rust haar leven op de rails zetten.Op het vliegveld ontmoet ze Jonathan en zijn mentor Liam. Jonathan, geheimzinnig met helderblauwe ogen, en Iris voelen zich sterk tot elkaar aangetrokken en deze ontmoeting zal in het leven van Iris een grote impact hebben.Mysterieuze krachten willen de twee bij elkaar vandaan houden.Iris moet de strijd aangaan voor haar eigen geluk maar al snel blijkt dat er nog een veel grotere strijd gaande is. Een strijd tussen de mensen en het Vergeten Volk. Duizenden jaren terug woonden de fantasiefiguren (saters, elfen, draken etc.) en de mensen door elkaar. Omdat dat niet langer ging was er een Magiër die een splitsing maakte. De mensheid heersde over aarde en het Vergeten Volk leefde in een parallelle wereld naast de mensen. Om te zorgen dat er geen inmenging met de mensen zou komen waren er rechters zoals Liam en Jonathan, die moesten zorgen dat de bewoners van het Vergeten Volk zich zouden gedragen en zich niet zouden inlaten met de mensen. Daarom is Liam ook fel tegen de relatie die Jonathan met Iris wil aan gaan.

Na een proloog waarin Jonathan en zijn mentor Liam worden voorgesteld begint het daadwerkelijke verhaal waarin Iris naar Amerika vertrekt.

De manier waarop de schrijfster de personages en situaties in haar boek omschrijft zijn duidelijk en realistisch. Mythische wendingen worden uitgelegd door middel van het laten vertellen van een legende en door Iris te laten lezen hierover en door deze uitleg vallen de figuren en het verhaal op hun plaats.

De ontmoetingen van Iris en Jonathan moeten worden vergeten volgens Liam maar door zijn manier dat te wissen gaat Iris teveel vergeten en moet ze er voor zorgen deze herinneringen weer terug te vinden en een plek te geven. In haar dromen en later door de hulp van de Magiër komen ze langzaam terug.

Het moeten vergeten van Jonathan en niet willen vergeten van haar zus Madelief en haar ouders is heel mooi omschreven. Ik wil hier niet verder op in gaan omdat ik niet teveel over de inhoud wil prijs geven maar het geeft een goede twist aan het verhaal en je gaat van heden naar een droom, naar een herinnering en weer terug en het loopt heel mooi in elkaar over.

Een boeiend en fantasierijk verhaal wat je in één zucht uitleest, een mooi debuut in dit genre.