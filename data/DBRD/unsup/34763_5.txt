Na lang wachten, eindelijk het 'Rosie Resultaat" deel drie van de Rosie boeken, natuurlijk had ik twijfels of de auteur me weer in de ban ging houden. De Australische IT consultant Graeme Simsion debuteerde in 2013 met het Rosie effect, een succesvolle komedie (roman) over een hoogleraar met Asperger op zoek naar een vrouw (Rosie). In 2014 kwam er een vervolg "het Rosie effect" totaal onverwachts, wat voor mij wederom een boek was waar ik van genoot. In tussentijd verscheen er nog "het beste van Adam Sharp", waar ik weer enthousiast over was, een totaal ander plaatje dan de Rosie boeken en een humor die wel te vergelijken was met de Rosie boeken, het volgende boek "camino" heeft hij samen met zijn vrouw geschreven (deze heb ik direct op mijn e-reader gezet na het lezen van dit boek).

En nu na vier jaar te wachten kwam daar het Rosie resultaat, natuurlijk als fan kon dit boek bij mij niet achterwege blijven. Misschien een tip, eerst de andere boeken van deze reeks lezen, om toch een beter beeld te krijgen van de overige personages.


*Don en Rosie en hun 11-jarige zoon Hudson wonen in New York, als Rosie een werkaanbod krijgt in Melbourne, besluit het gezin terug de oversteek te maken. Maar dat is buiten Hudson gerekend die veranderingen ziet als een storende zender, er komt dan nog bij dat hij de stap moet zetten naar het middelbaar onderwijs. Don ziet zichzelf in Hudson dus besluit er zijn eigen Hudson project van te maken, maar daar schakelt hij de beste experts voor in. Terwijl Hudson worstelt met vrienden te maken, school maakt zijn vader Don een lijst met obstakels die hij kan overwinnen wat Don wel vergeet is dat Hudson zich niet zomaar tot een project laat maken.

Waar ik schrik had dat het derde deel bergaf ging gaan, moet ik mezelf tegenspreken, ik heb genoten, genoten en nog eens genoten, wat ik hou van Don (hoofdpersonage). Je kan niet anders dan Don in je hart sluiten, waar hij probeert voor alles oplossingen te zoeken, gaat hij soms volledig in de mist. Zoals alle andere Rosie boeken blijft de boodschap "wees gewoon jezelf". De auteur laat Don het verhaal vertellen met de nodige humor, meer dan eens zat ik met het boek in mijn handen te grinniken, zo ontspannend en toch mooi op een eerlijke warme manier geschreven. Deze reeks is een must read voor lezers die houden van humor met de nadruk op MUST READ.