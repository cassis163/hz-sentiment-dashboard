Dit boek heb ik gelezen voor de #hebbanbuzz.


''Kook'' (surftaal: Een beginner, iemand die graag een surfer wil worden! (blz 7)

De vijftienjarige Sam verhuist met zijn moeder en zusje van Londen naar Cornwall.
Daar komen ze naast het meisje Jade te wonen, die samen met haar vader en de hond, Sam's enige buren zijn.
Jade kan fantastisch goed surfen en ze lijkt voor niks of niemand bang!
Zij en haar surfende vrienden vinden Sam maar een ''kook''!
Sam heeft last van watervrees, maar wil graag indruk maken op de stoere Jade.
Indruk op haar maken, kan maar op 1 manier:
Leren surfen!
Sam begint te houden van het surfen en het vinden van de perfecte golf.

Jade wil surfen op Duivelshoorns, waar de waanzinnigste golven zijn en waar nooit iemand eerder heeft gesurft!
Er is alleen 1 probleem, niemand weet exact waar ''Duivelshoorns'' zich bevind.
Als Sam per toeval achter de locatie komt, zijn hij en zijn vrienden vast besloten om daar te gaan surfen!
Moeten ze dat nou wel doen, surfen bij de ''Duivelshoorns''..?

Ik heb genoten van ''Surf''!
Al kwam het boek een beetje traag op gang, vanaf het moment dat Sam wil gaan surfen en het ook echt gaat doen, kon ik het boek niet meer neerleggen en werd ik meegesleurd!
Door het boek heen zitten ook enkele thema's verwerkt, familie, liefde, vriendschap, tiener problemen.
De reden dat Sam zich niet prettig voelt in het water en er zelfs wat angstig voor is, ligt wat voor de hand.
Je hebt al gauw door hoe de vork in steel zit.
Maar het boek blijft boeien!
De plottwist op het einde had ik niet zien aankomen en daar werd ik ook door verrast!
Dit boek heeft mij wel gegrepen als een ''Monstergolf''!