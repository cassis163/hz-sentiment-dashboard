Als je nergens meer terecht kan, kan je terecht in Nergens. Audrey wordt door haar vader geslagen en Nathalie is door een domme actie haar zusje kwijtgeraakt. Beide meiden komen door een gat in de grond in Nergens terecht, dit is een land waar je naar toe gaat als je problemen hebt die je niet kunt oplossen. Niemand weet waar nergens precies ligt , je komt er andere mensen met problemen tegen maar ook alle uitgestorven dierenrassen en plantenrassen .Deze "leven "gewoon in Nergens. Als je in Nergens komt en je problemen kunnen uiteindelijk opgelost worden , behoor je tot de Flitsers en ga je met je nieuwe partner jullie problemen oplossen. als je problemen niet opgelost kunnen worden, wordt je Stekker genoemd. Audrey wordt gekoppeld aan Frian, een jongen die er al 5 jaar zit en een Stekker was maar nu een Flitser is geworden. Samen met Audrey komt hij op de meest vreemde locaties om te ontdekken hoe hun problemen opgelost kunnen worden.Nathalie wordt gekoppeld aan Scott, ook hij heeft een probleem dat opgelost kan worden . Iedere keer flitsen ze naar een plek waar de oplossing van hun probleem moet zijn.De vier worden ook vrienden met elkaar.
Het verhaal leest als een trein, de hoofdstukken zijn kort en in makkelijke taal geschreven.Dit boek is dan ook bestemd voor kinderen van af 10 jaar. De verhaallijnen zijn heel fantasierijk maar wel erg realistisch geschreven.
Het is een mooi plot. Ik kijk al uit naar de volgende verhalen van Tamara.