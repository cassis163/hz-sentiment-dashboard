Het heerlijke aan de boeken van Sarah J. Maas is dat ze je altijd weer weet te verrassen. Hoewel dit boek in veel opzichten opnieuw een opbouwend boek was, waarin de schaakstukken worden neergezet voor boek 4, 5, 6 en 7, zitten er hele mooie, ontroerende en gave elementen en ommezwaaien in. We krijgen nieuwe kanten te zien van Celaena, maar ook van de andere karakters, en we ontmoeten nieuwe karakters die ons hart stelen, of toch in elk geval het mijne. Sarah J. Maas kan met haar woorden en taalgebruik echt een wereld creÃ«ren die je bijna kan voelen en aanraken. Dat maakt het soms heel spannend, maar ook zo voelbaar en levensecht. Ik merkte dat in dit boek wel wat stukken zaten waar ik wat moeilijker doorheen kwam, maar die wel heel belangrijk zijn voor de karakter-, world- en verhaalbuilding. Tegen het einde kwam alles echter in een stroomversnelling en wilde ik alleen maar meer. Na de laatste paar hoofdstukken heb ik het boek nog net niet tegen de muur gesmeten (beetje zonde van het mooie boek), maar ik ben wel heel blij dat ik deel 4 al heb liggen!