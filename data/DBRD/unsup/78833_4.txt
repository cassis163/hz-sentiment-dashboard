Vierde Italië thriller op rij alweer, deze speelt zich af in de prachtige Dolomieten. Maar met moeder/schoonmoeder juist daar een week op vakantie gaan, dat vraagt natuurlijk om problemen. En als we deze ingrediënten tegenkomen in een thriller van Corine Hartman dan praten we over grote problemen. Met verstrekkende, fatale gevolgen.
Hartman bevindt zich volgens mij nog steeds op de overtreffende trap. Ze schotelt ons lezers wéér een verhaal voor dat nóg angstaanjagender, huiveringwekkender en beklemmender is dan de vorige.
De personages komen stuk voor stuk sterk uit de verf in adembenemende, nagelbijtende scènes. Ze nemen je vanuit verschillende perspectieven genadeloos en in hoog tempo mee door dit boek. Om je je vervolgens niet meer los te laten totdat je uiteindelijk achter de waarheid komt. In een verrassend, ijskoud einde.