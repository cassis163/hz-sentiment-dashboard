...
Ik zal meteen met het belangrijkste beginnen. Persoonlijk vond ik dit boek beter als zijn voorganger. ‘Grijze magie‘ was een introductie die me wel intrigeerde maar me nog niet helemaal wist te overtuigen. In dit tweede boek hebben de personages hun wortels meer uitgeslagen. Zo komen we meer te weten over individuele personages en voelt Babylon veel vertrouwder aan. De lopende vetes tussen verschillende magie-beoefenaars, de toepassingen van magie en hoe gewone mensen hen wantrouwen maar tegelijkertijd niet zonder hun magische producten kunnen. Deze zaken herkennen we al uit het eerste boek uit deze reeks maar geleidelijk aan leer je de stad Babylon, zijn inwoners en hun onderlinge relaties beter kennen.
...