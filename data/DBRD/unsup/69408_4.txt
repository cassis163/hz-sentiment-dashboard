Ten eerste; wil ik uitgeverij L.S. Amsterdam bedanken voor dit recensie-exemplaar.

De Ziener – de Rode Goden herrijzen – is het eerste deel van een trilogie. Het boek is geschreven door Anna Stephens.

Het verhaal gaat over de strijd tussen de Mireces en de Rilporianen. De Mireces hadden duizend jaar geleden de oorlog verloren en waren na het verliezen van de oorlog verbannen naar de bergen. Hierbij waren ook hun goden, de Rode Goden verbannen. Na duizend jaar te hebben geleefd in de bergen zijn de Mireces klaar voor de volgende stap. Ze gaan een plan smeden om terug te gaan naar hun land van Rilpor. Hiervoor hebben ze natuurlijk hulp gevraagd aan de goden. Ook bij de Rilporianen zijn er aanhangers van de bloedgoden, waaronder de Rilporiaanse prins Rivil. Hij spant samen met de Mireces, dit omdat hij dan zelf de macht kan overnemen. ‘De ziener’ bij Anna Stephens is een heel spannend boek dat je niet kunt wegleggen.

Het boek is goed geschreven. Elk hoofdstuk begint met een nieuw karakter uit het verhaal. De hoofdstukken zijn wel aan de korte kant, maar dat maakt voor mij niet zoveel uit. Verder komen er in de korte hoofdstukken vele personages aan bod, waardoor je niet iedereen kan onthouden. Echter het verhaal loopt heel vlot en de ontwikkelingen lopen steeds op. Vooral het hoge tempo is heel goed verwerkt in het boek.

Bovendien zijn de mega cliffhangers door de auteur zo goed gedaan, dat je moet verder lezen.

Kortom, het boek ‘De ziener’ is een geweldig fantasy verhaal dat elk personage eerbied. Je moet verder lezen. Ik ben heel erg benieuwd naar het volgende deel van deze trilogie.