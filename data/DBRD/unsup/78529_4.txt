Charlie Lager werkt bij de politie, is niet getrouwd, drinkt als een tempelier en pikt mannen op voor seks.
Dat deze normen en waarden niet overeenkomen met wat de politietop wil, spreekt voor zich.
Nu wordt ze ingeschakeld om de verdwijning van een tiener, 17 jaar te onderzoeken, Annabelle. De verdwijning speelt zich af in haar geboorteplaats, een plaats die Charlie al twintig jaar mijdt.
Het is duidelijk dat ze ergens van weggevlucht is.
Annabelle is verdwenen na een avondje stappen, een avond gevuld met drank en drugs. Drank en drugs zorgen voor een hoop losbandigheid en onverschilligheid bij de jeugd van het plaatsje. Het lijkt wel de enige manier om aan de troosteloosheid en uitzichtloosheid van het dorpje te ontsnappen, een dorp zonder toekomst.
Hoe meer het onderzoek vordert, hoe dieper Charlie bij haar eigen verleden komt en hoe dramatischer het allemaal wordt.
Heel donker en duister boek over geheimen in het dorpje, over drank en losbandigheid die er altijd al is geweest, over een dorp waar normen en waarden vervagen en waar het noodlot lijkt te wachten om toe te slaan.
Het verhaal wordt verteld vanuit verschillende personages, waarvan enkele pas helemaal op het einde duidelijk wordt wie het zijn.
Spannend, zeker, beklemmend. Geheimen en drank zijn gewoon geen goede combinatie.