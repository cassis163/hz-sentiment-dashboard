Een heel bijzonder boek is Op klompen door de Dessa. Het is mooi eenvoudig beschreven. Niet lastig te lezen. Het bevat interviews die gehouden zijn en dagboeken van oud Indie-gangers. Ieder hoofdstuk beschrijft het leven van een van hen. Aangevuld met foto´s. Bijzonder is dat veel van hen hun verhaal nooit verteld hebben, zelfs niet aan hun familieleden. Nu ze oud zijn vertellen zij hun verhaal aan de auteur. Het waren vaak boerenzoons, sommigen gingen letterlijk op klompen. De heimwee naar vriendin, verloofde was erg groot. Een aantal van hen verloofden of trouwden nog net voor hun vertrek en kregen soms niet eens de kans meer om nog een huwelijksnacht met hun bruid te beleven. Het waren jongens die van de besloten boerenbuurtschappen terecht kwamen in de wrede bloederige wereld van Indie. Ze kwamen, als ze thuis kwamen, in een heel andere wereld die niet meer van hun was. Brieven en pakjes die over en weer gaan. De mysterieuze geluiden van de tropennacht en de geslachtsziekten. Allemaal zaken waar ze mee te maken kregen. Een aantal van hen emigreerden naar Canada, Nieuw-Zeeland of Australië. Nederland was vol en emigreren werd gestimuleerd. Wat mij ook bijzonder raakte waren de verhalen van kinderen die verwekt waren rondom het afscheid, waarvan de Indiëgangers totaal geen weet hadden. Een heel goed boek waarin heel veel duidelijk gemaakt wordt over die tijd. Duidelijk is ook dat Hylke zich heel erg verdiept heeft in het onderwerp en in de mensen die hij geïnterviewd heeft. Achter in het boek staat een zeer uitgebreide hoeveelheid aan geraadpleegde en aanbevolen literatuur voor wie nog meer wil weten. Een boek wat mij zeer geraakt heeft en zeker de moeite waard was om te lezen.