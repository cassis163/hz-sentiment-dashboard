Patrick de Bruyn ( 1955, Halle) is een Vlaams misdaadauteur. Na een opmerking in deze groep heb ik ‘Indringer’( 2008) gelezen.

‘Indringer’ handelt over de samensmelting van de boven- en onderwereld, toegespitst op eerbare burgers die in de greep komen van de georganiseerde misdaad.

Het meest opvallende in dit boek is de grote variatie in kwaliteit.
Bepaalde sleutelscènes zijn erg goed, haast Jo Nesbo-achtig goed geschreven met spanning en sterke, natuurlijk klinkende dialogen en beschrijvingen. Daarnaast, helaas, te veel bouquetreeks-achtig vertier met uitgesponnen dialogen. De ik-figuur is een headhunter. Daarbij wordt gerefereerd aan de werkomgeving van de Bruyn.
Er zitten veel clichés en James Bondachtige figuren en locaties in dit boek, toch is het de moeite waard om het boek te lezen. U bent een uur of 6, 7 onder de pannen.

De laatste zin, bepaald geen cliffhanger, belooft een vervolg.

Waardering: 3,5 sterren.