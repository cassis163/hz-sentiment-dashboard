Beter dan ik verwacht had. Vaak heb je van die christelijke boeken waar je geen bladzijde kan lezen zonder over de glorie van God te lezen, maar dat heb je bij dit boek helemaal niet. En dat leest prettiger. Dat leest als een 'normaal' verhaal waarbij de problemen de hoofdpersoon over haar hoofd groeien. Ondanks dat het in het verleden afspeelt, voelt het erg dichtbij en begrijpelijk. Dat vind ik fijn aan De dief van Korinte.

Daarnaast is te merken dat de schrijfster haar onderzoek heeft verricht en het leven van toen opschrijft zoals dat toen was: een wc binnenshuis was toentertijd erg modern, blokken zeep waren in opkomst en er waren badhuizen in overvloede. Leuk en interessant om te lezen. Bij tijden ook echt spannend wanneer Ariadne een diefstal aan het plegen is.

Een aanrader.