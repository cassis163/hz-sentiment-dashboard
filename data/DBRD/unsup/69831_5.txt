Dat er niet wordt gesproken is een opvallend element.

Op aanraden van mevrouw Veronie Snijder-kramer, van Boekhandel Kramer te Winterswijk (achterhoek, NL), en tevens pannellid van DWDD van tv, heb ik dit boek aangeschaft. De voorkant trok niet echt aan, zag er wat sippig en triest uit. Het boek oogde wat “moeilijk”. Een beetje streng. Wat kon ik verwachten?
Al lezend neemt het verhaal je gelijk mee met de jongen die de oversteek maakt met zijn vader, maar waarbij zijn vader dan verdwijnt en niet meer gevonden wordt. Dat hakt er flink in bij de jongen. Hij blijft hoop houden, dat hij hem ooit nog vindt. En voelt zich schuldig, dat hij hem zo is kwijtgeraakt. De schrijfwijze van Thomese is heel bijzonder. Het boek is opgebouwd in 3 delen, eigenlijk zijn het de levensfasen, met elk zo zijn verloop. Om spoilers te voorkomen, wil ik er niet teveel over verklappen, dus ik zeg..gewoon: in beginnen!

Wat mij opviel, is dat er geen dialogen in voor komen, alles speelt zich af als het ware in het "hoofd” van hoofdpersoon Tin. Zo heb ik een boek nog nooit beleefd en gelezen. En geheel andere dimensie zeg maar.

Conclusie

Schrijver Thomese schrijft op een heel bijzondere manier het verhaal over Tin. Zijn schrijfwijze, daar moest ik zeker even aan wennen. In mooie literaire zinnen schrijft hij een prachtig verhaal, dat mij aan het eind erg deed ontroeren. De acties van de hoofdpersoon doet je soms verbazen. Het karakter maakt een aantal fases mee en dan het einde daar kwam bij mij de vraag "heb ik daar vrede mee, hoe dit zo afloopt?"...je gaat er nog even over nadenken..en dat is mooi. Het boek doet wat met je als lezer. Ik wist niet dat een boek je zo in vervoering kan brengen.

Waardering: 5 sterren
Hartelijke groeten, Birdy's Boeken