Sterker door Strijd is een lekker makkelijk weglezend boek (ik lees normaal alleen op vakanties en heb het nu in ruim een weekje afgetikt) en voor mij was het een feest van herkenning. Zoals het reilen en zeilen op de vestiging van een recruitmentbureau in marketing- en communicatiefuncties in Rotterdam en dan 10 jaar geleden, vlak voor de crisis. Uit eigen ervaring kan ik melden dat het beeld wat Julie schetst van de toenmalige marcom arbeidsmarkt en van de mensen op de vestiging akelig dicht bij de realiteit van toen zat. Verder is Rotterdam ook heel leuk beschreven met de hotspots (Now en Wow, Off Courso, Sourbonne) en de figuren (Langenbach) van toen. Lekker ontspannen boek!