Spannend, Aandacht vasthoudend, plotselinge wendingen, dreiging, hier en daar sinister. Zo maar wat steekwoorden om deze thriller te karakteriseren. Dit is het eerste boek van Sandra Brown dat ik heb geluisterd. De andere twee staan ook al klaar op mijn mp3 speler. Het boek is prima voorgelezen.
Een bekende kinderarts wordt wakker met eeen hersenschudding in een berghut. De man die daar woont maakt haar bang en ze weet niet of hij haar heeft ontvoerd. Dit is de aanvangsstelling. Na een reeks gebeurtenissen, allemaal gekleurd door de mist in de bergen, de haarspeldwegen, de afgronden, leert Emory de man die zijn naam niet wil noemen te vertrouwen. Ze bedrjjjven zelfs de liefde met elkaar. Dan brengt de man haar terug naar de beschaafde wereld. Het onderzoek naar wat is gebeurd breidt zich steeds verder uit. Zelfs de FBI komt opdagen. Het blijft spannend. Als lezer wordt je steeds op het verkeerde been gezet over de "who done it ". De ontknoping is dan ook zeer verrassend.