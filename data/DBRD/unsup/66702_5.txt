Je beste vriendin verdwijnt plots na een hevige ruzie en duikt 18 jaar later terug op jouw leven. Waar ze heel de tijd heeft gezeten weet je niet, je weet alleen dat ze wraak wil nemen. Een meisje met een ziekelijke jaloezie over haar hartsvriendin, die alles is wat zij wil zijn. Het leven is nu eenmaal niet eerlijk, maar hoe gaan we hier nu mee om? Je ontneemt iemand van het leven. Hoelang duurt het voor je kraakt?

Sarah Meuleman, geboren in 1977, is een journaliste, presentator, zangeres en programmamaker. Ze maakte in 2015 haar debuut met ‘De zes levens van Sophie’. Haar debuutroman werd goed ontvangen. De Volkskrant noemde het ‘een fraaie entree inde literaire arena’.

Sophie en Hannah zijn een onafscheidelijk duo. Sophie, die erg bescheiden is en Hannah, die nogal in de smaak valt bij de jongens, brengen vrijwel elk moment van de dag met elkaar door. In het middelbaar ontdekt Hannah het uitgaansleven, wat bij Sophie een sterk gevoel van jaloezie oproept. Op een nacht kan Sophie haar jaloezie niet meer bedwingen en onderneemt ze een onomkeerbare wraakactie waar ze de rest van haar leven spijt van heeft. De volgende dag is Sophie spoorloos verdwenen. Achttien jaar later woont Hannah in New York en is ze een succesvolle columniste voor een modeblad. Herinneringen uit het verleden duiken weer op, de band met de gebeurtenissen uit haar jeugd is sterker dan gedacht en laat zich niet verbreken.

Het thema omvat vooral vriendschap, band met familieleden, en alcohol. In het verhaal krijg je vooral te maken met ruzies tussen vrienden en familieleden. Alcohol speelt ook een grote rol, omdat de lezer vaak geconfronteerd wordt met verscheidene alcoholverslavingen. Het verhaal wordt afwisselend vertelt door Hannah en Sophie, door de personele hij-verteller. In de hoofdstukken wisselen de gebeurtenissen in het heden en het verleden zich af. Dit doet ze door gebruik te maken van flashbacks. Sarah maakt gebruik van humor, vooral ironie in de gedachtes van Hannah, die nogal snel geprikkeld is. Doordat de thematiek zo uiteenlopend is, is het boek bedoelt voor vrijwel iedereen. Ze probeert een taboe te verbreken door te concluderen dat niet alles in je jeugd en verdere leven vlekkeloos zal verlopen, misschien hoeft dat ook niet.

Aan de ene kant leest het verhaal vrij vlot en is het bijzonder spannend, maar aan de andere kant wordt het verhaal behoorlijk ingewikkeld doordat ze constant gebruik maakt van flashbacks. Het is soms moeilijk te onderscheiden wie er aan het woord is. Ze schrijft eenvoudige zinnen die makkelijk te begrijpen zijn. De schrijfster blijft de ontknoping van de verdwijning geheimhouden tot op de laatste vijf pagina’s. Het boek is ook eerder aan te raden voor de jeugd, want de taal die ze hanteert is vrij simpel, anderzijds opteert ze eerder wel voor een poëtischere aanpak, zoals: ‘Ik kan me voorstellen dat ons leven samen een ongelooflijk levend ding zou zijn dat altijd in beweging is en altijd gloeiend warm’. Bovendien wordt het verhaal ook volledig afgerond tegen het einde toe, de lezer blijft niet met vragen zitten.

Een verhaal waarin de lezer geconfronteerd wordt met de harde realiteit van een meisje met een moeizame jeugd. Twee hartsvriendinnen met een duister verleden ontmoeten elkaar na al die jaren. Een boek dat je in één ruk uitleest en lang blijft hangen.

Van Sande, K. De zes levens van Sophie – Sarah Meuleman. Geraadpleegd op 20 oktober 2017, via https://www.vn.nl/over-sarah-meuleman/
Van Dijck, J. De zes levens van Sophie - Sarah Meuleman. Geraadpleegd op 20 oktober 2017, via https://www.hebban.nl/mijnhebban/books/reviews