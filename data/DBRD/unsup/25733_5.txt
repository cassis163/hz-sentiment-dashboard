Dit boek beschrijft goed onderbouwd de geschiedenis van de mensheid. Het is vlot geschreven en leest gemakkelijk door; verre van saai zoals zoveel geschiedenisboeken. De voetnoten helemaal aan het eind van het boek staan wat ongemakkelijk ver weg. Ik heb ze liever onderaan de betreffende bladzijde. De illustraties zijn in de e-book versie niet allemaal even goed leesbaar. Maar het verhaal zelf leest geweldig. Met ook een logische indeling in hoofdstukken.
Van rondtrekkende verzamelaars tot heersers over de aardbol. Hoe één soort de macht krijgt over alle andere diersoorten. Indrukwekkend. Ik zie uit naar het volgende boek: Homo Deus. Over de toekomst van de mensheid.