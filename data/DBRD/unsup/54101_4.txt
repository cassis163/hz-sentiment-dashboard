Tess Gerritsen is een geweldig goede auteur en haar boeken worden door mij verslonden. De eerdere thrillers vind ik iets minder, maar de RIzzoli & Isles serie is een goed bedachte serie. Twee vrouwen die de hoofdrol spelen, en die zoveel van elkaar verschillen en toch vriendinnen zijn.
Dit verhaal is een spannend verhaal, vooral de twee verhaallijnen die in dit verhaal voorkomen, zijn erg goed. Vanaf pagina 1 was ik al benieuwd wie er aan het woord was en waar het heen zou gaan. Het verhaal is soms wel wat gruwelijk, maar het hoort wel bij dit verhaal op zich. Er zijn volop plotwentelingen waardoor je op het verkeerde been wordt gezet en wat maakt dat je nieuwsgierig bent naar het verloop.
Ik had, nadat ik de cover had gezien en het plot op de achterkant had gelezen, meer verwacht wat het Afrika gedeelte betreft. Maar het verhaal vind ik zeer goed bedacht en heel goed uitgezocht.
Het is een goed deel in deze serie en ook als je de serie niet kent, is dit boek heel goed te lezen. Er wordt wel verwezen naar de priv√© levens van de hoofdpersonages, maar dit is totaal niet storend voor wie nog nooit een boek van Tess Gerritsen heeft gelezen. Ik vind het wel leuk, zo'n rode draad in een serie.
Ik zou zeggen: ren naar de bieb of koop dit boek, want je zult je geen moment vervelen en genieten van dit verhaal. Tess Gerritsen is een auteur van boeken die je moet lezen!