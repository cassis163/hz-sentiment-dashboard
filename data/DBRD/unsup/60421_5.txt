Wat een ontroerend boek is dit.
Geschreven vanuit de verschillende personages; steeds een deel van een aantal hoofdstukken per persoon.
Iedereen krijgt dus de 'kans' om eerlijk zijn of haar gedachten te verwoorden.
Hierdoor wordt het een oprecht gebeuren... het is nu eenmaal niet meer dan menselijk om ook wel eens negatieve gedachten te hebben.

Daarbij is ieder deel voorzien van een rake quote, mooi gedaan!

De boodschap die het boek duidelijk draagt is natuurlijk dat het niet om je uiterlijk, maar om je innerlijk gaat.
Om een quote van J.M. Barrie te gebruiken (wat meneer Aarsman in het boek ook doet):
'Zullen we er niet een gewoonte van maken... om in het leven altijd ons best te doen om een stukje vriendelijker te zijn dan n√≥dig is?'

Het is een boek met een (typisch Amerikaans) happy ending. Maar dat gun je Auggie ook.

Het is een boek dat ik ook zeker bij de Junior hier thuis ga neerleggen.

Ik geef het de mooie score van 4,5 duim

http://www.watiknouvind.com/2018/04/wat-ik-nou-vind-van-wonder-van-rj.html