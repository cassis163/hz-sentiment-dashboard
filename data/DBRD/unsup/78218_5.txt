Naar aanleiding van de eerste kennismaking met de boeken van Jeff Kinney dankzij Uitgeverij De Fontein is Tess gaan lezen. Op zich niks raars, ware het niet dat Tess een hekel aan lezen had. Dat vanwege haar dyslexie. Zo gezegd zo gedaan. Maar eerst 'Flutvakantie' volgens Tess.

Tess vertelt: "Op de buitenkant van het boek zie je Bram in de auto klem zitten tussen koffers. Met een lekke band. Het zal geen leuke vakantie zijn want Bram kijkt triest. De kleur van het boek is mooi want oranje is mijn lievelingskleur.

Het gaat over de zomervakantie, Bram gaat met z'n broertjes Max en Rick op vakantie. Pap en mam gaan ook mee. Ze gaan met de auto. Die moeder vertelt dat de jongens zich geen zorgen hoeven te maken in de auto want het is leuk om te reizen met de auto. En Bram had geen zin om op vakantie te gaan want hij houd daar eigenlijk helemaal niet van. Ze gingen naar het strand maar het strand was vol, dus dat deden ze maar niet. En, ze hebben heel veel spullen bij zich en dat past niet want er zijn maar twee stoelen in de auto. En Rick en Max moeten ook nog mee. Bram zit in de kofferbak tussen de spullen. De moeder is vreselijk irritant want ze zegt altijd alles en is vervelend. Die vader is best grappig want die wilt de oplossing bedenken, ook toen de boot kapot was. Die moest mee op vakantie naar zee maar de moeder zei nee, die past niet in de auto, De vader werd toen boos. De moeder gebruikte de boot als vuilniswagen. Dat is heel grappig want de vader wil met de boot weg maar dat kan nu dus niet.


'Te amo' betekent ik hou van jou en dat wist Bram niet en zei dat tegen de ober in Spanje, heel grappig. Op de tekening zie je dat heel goed en die ober zie je kijken, er staat een groot vraagteken bij 'wat zeg jij nou'.

In de auto onderweg deden ze een spelletje, alfabetboodschappen. Dan noemt de eerste speler iets wat je bij de buurtsuper kunt kopen met de A en de volgende speler moet dan met de B, enzevoort. Bram zei eerst Appel, toen zei Max Bappel en Zappel. De papa en mama vonden dat goed maar Bram wilde niet meer meedoen, dat was niet eerlijk. Max is zijn jongste broertje en Rick is de oudste maar deed niet mee.

De plaatjes zijn net als een strip en echt leuk. Sommige tekeningen zijn best zielig voor Bram maar ook weer grappig. Bram wilde naar het strand en dat ging niet door, daarom is het een flutvakantie. Alles gaat fout en niks gaat zoals Bram wil. Hij wil gamen.

Ik heb heel hard moeten lachen. Het allerleukste was het alfabetspel met broertje Max. Dat was echt grappig. Het hele boek is leuk. Er staan ook speciale weetjes in voor Losers en je leert ook Spaans. Wat ik nog meer heb geleerd is dat lachen heel belangrijk is en dat een Loser ook heel grappig kan zijn. Een Loser is iemand die echt alleen is en weinig vrienden heeft. Bram heeft maar een vriend Theo.

Deze boeken zijn zo leuk en ik wil ze allemaal lezen. Ik heb ze bijna allemaal. De boeken lezen voor mij extra fijn omdat de letters groter zijn en door de strips. De zinnen zijn niet te lang en grappig. De kleurtjes zijn ook leuk aan de buitenkant. Mag ik de volgende keer weer een recensie schrijven?"

Groetjes Tess

Tess heeft o.a. door deze boeken echt plezier in het lezen gekregen. Ze heeft er nu 6 en sommigen zijn zelfs al meerdere malen gelezen. Het lezen gaat snel en ze lacht ook echt veel. Vol verbazing zag ik zelfs dat ze tijdens een speelafspraak dit exemplaar erbij nam om haar vriendje iets te laten zien (die vervolgens voor zijn verjaardag dit boek op z'n verlanglijst heeft gezet)
Het is heerlijk om te zien hoe Tess elke dag leest, vooral gezien haar dyslexie. Toen ik vroeg hoeveel sterren ze het boek wilde geven kreeg ik een getal te horen dat uitdrukte dat ze wild enthousiast is. (taalfoutjes e.d. heb ik bewust laten staan, het is Tess haar recensie. Ze zit in groep 7)