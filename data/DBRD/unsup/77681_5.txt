Ik weet niet wat het was met dit boek, maar het greep me vanaf het eerste moment naar de keel. De jonge Marijn wordt ontvoerd door een vrouw met psychische problemen, die hem aanziet als haar overleden kind. Zij zit vol met schuldgevoelens, waardoor ze zijn dood niet kan aanvaarden. Zijn oudere broer Kris is onrechtstreeks verantwoordelijk voor de ontvoering, wat de broers uit elkaar drijft.
Jaren later zijn de broers nog steeds uit elkaar gegroeid, maar dat verandert wanneer ze samen een kasteel erven van een oudoom die ze niet eens kenden. Samen met Marijns vrouw Louise trekken ze het kasteel in. Beiden zien dit als een kans om elkaar opnieuw te vinden, maar lukt dit wel?
Azerty is een thriller die me meteen in zijn ban hield. Ik heb het boek dan ook op twee dagen uitgelezen. De verhaallijn greep me, maar ook de schrijfstijl en de wijze waarop het verhaal uitgewerkt werd. Bovendien waren de personages ijzersterk Ã©n de plotwending onverwacht. Een aanrader.