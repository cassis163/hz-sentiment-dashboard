De mysterieuze vrouw is vooralsnog het laatste boek dat Kellerman heeft uitgebracht met Milo Sturgis en Alex Delaware in de hoofdrol. Gelukkig voor mij had ik deze nog niet gelezen, waardoor ik mij nog even in een nieuw verhaal kon verdiepen met het altijd interessante duo.

De mysterieuze vrouw

Wanneer Alex en zijn vriendin Robin een drankje gaan drinken in de lobby van hun favoriete hotel die op het punt staat te gaan sluiten, verbazen zij zich over een eenzame knappe vrouw. Ze is gekleed als Marilyn Monroe en lijkt op haar afspraak te wachten. Helaas blijkt haar afspraak anders uit te pakken dan verwacht wanneer Alex de volgende dag verneemt dat zij vermoord is.

Uit het onderzoek dat Milo opstart en waarbij Alex hem ondersteunt, blijkt dat de mysterieuze vrouw onder de naam ‘Mystery‘ actief was op een datingsite waarbij rijkere oude mannen op zoek zijn naar jonge vrouwen. Maar het enige contact dat ‘Mystery‘ op deze site heeft gehad, was met een man die al maanden geleden is overleden. Het blijkt lastig te zijn om haar ware identiteit te achterhalen, maar wanneer dat lukt passen een aantal puzzelstukjes perfect in elkaar.

Minder spanning dan anders

Veel boeken uit de Alex Delaware reeks bevatten een goede dosis spanning, zoals bijvoorbeeld het moment dat Alex achterna wordt gezeten door een psychopaat, zijn huis in de fik wordt gestoken of dat hij onverwachts op bloederige lijken stuit. Het maakt het verhaal voor mij sappig, spannend en iets waar ik van kan genieten.

Lees verder op: http://boekenz.nl/2014/09/jonathan-kellerman-de-mysterieuze-vrouw/