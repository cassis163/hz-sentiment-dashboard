Recensie Persona – Soraya Vink

Elvira Selas, ons hoofdpersonage was infiltrant voor de politie in een Spaans drugskartel. De bedoeling was om het mee te helpen oprollen, maar haar persoonlijke queeste, de zoektocht naar haar broer, gaf de doorslag voor haar om zich voor deze taak op te geven.
Hoewel ze erg ver geïnfiltreerd was en er goed in was, kwam haar opdracht, zonder haar broer te vinden, vervroegd ten einde. Ze is verplicht van onder te duiken uit angst voor haar leven, want de leider van het kartel is vermoord, en haar dekmantel komt op losse schroeven te staan.
Na haar ‘sabbatperiode’ vraagt haar vroegere chef om als teamleider de leiding over een nieuw op te richten moordafdeling op te nemen. Ze is dan wel verplicht om haar geestelijk te laten begeleiden.
Ze aanvaard de opdracht, en na een eerste zaak volgt algauw een tweede, die aan elkaar gelinkt kunnen worden door onder meer een rouwkaart waar een Latijnse spreuk opstaat.
Ondertussen gaat ze nog steeds door met de opsporing van haar broer, waardoor ze regelmatig de grens tussen goed en slecht aftast. De rijksrecherche zit ook achter haar veren, want ze wordt er van verdacht de moord op de leider van het kartel, waar ze een tijd deel van uit maakte, gepleegd te hebben.
Alsof dat nog niet genoeg is raken de moordzaken erg moeilijk opgelost. Ze handelt nochtans de hele tijd volgens haar eigen principes.
Korte hoofdstukken brengen vaart in het verhaal en maken het erg aangenaam om dit boek te lezen. Er vinden regelmatig flashbacks plaats, en die staan duidelijk aangegeven. Deze flashbacks brengen meer duiding bij het karakter van ons hoofdpersonage. Je kan merken dat de schrijfster zich erg goed geïnformeerd heeft over drugskartels en hoe de vertakkingen zich kunnen doorzetten tot in Nederland en andere landen.
Het was prettig om dit boek te lezen, een aangename kennismaking met deze schrijfster en al bracht het me soms wel in de war, dat ik soms niet goed wist wie er precies aan het woord was, of over wie het ging, maakt het me wel nieuwsgierig naar verdere boeken van deze auteur. 3 sterren voor mij.