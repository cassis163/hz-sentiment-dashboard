Anna heeft een leuke baan, is gelukkig getrouwd en heeft een dochter Hedda. Op een dag ontmoet ze Erik, met wie ze een spannende onenightstand heeft. Daar wil ze het bij laten, maar Erik denkt daar heel anders over. Hij dringt zich steeds meer op en laat Anna geen moment met rust. Als ze ontdekt dat Erik een duister verleden heeft en hij haar en haar gezin bedreigt, realiseert ze zich dat ze met een gevaarlijke psychopaat te maken heeft. Ze zet alles op alles om hem voorgoed uit haar leven te bannen, maar hij komt steeds dichterbij...

Een echte pageturner. Wat heb ik genoten van dit boek. Deel 1 van de trilogie, ze komt nooit meer terug heb ik vooraf al gelezen en mijn verwachtingen voor dit verhaal waren dan ook hoog. Maar Hans Koppel heeft het weer volledig waargemaakt.

Het boek heb ik slechts in 1 dag uitgelezen, dat geeft wel aan dat ik het boek niet weg kon leggen. Je wordt het verhaal ingezogen en je wil het niet meer loslaten totdat je het gelezen heb. Was te nieuwsgierig naar de ontknoping van het verhaal. Wat zou er allemaal gaan gebeuren met Anna, Wat bezielde haar om met Erik aan te pappen. Mistte ze dan toch wat in haar huwelijk.
Hele krachtige verhaallijn, goed opgebouwd qua spanning en toegewerkt naar de ontknoping van het verhaal. Uit niets blijkt dat het verhaal deze wending zou krijgen.
Het verhaal begon al spannend met de (zelf)moord van de moeder van Erik. Daarna de (seksuele)uitspatting van Anna die je totaal niet van haar zou verwachten, het stalken van Erik, Kathrine, de moeder van Anna die zich er mee gaat bemoeien en wat lijdt tot een gruwelijk einde. En dan nog het slot en de ontknoping van het verhaal. Geweldig zou ik zeggen.
Voeg daarbij de bijzonder prettige en makkelijk lezende schrijfstijl van de auteur en ik ben dik tevreden over het verhaal. Ik heb er in ieder geval van genoten en zou dit boek ook bij iedereen willen aanbevelen.
Maar waarom het een trilogie wordt genoemd is mij duister. Het zijn op zich los afgeronde verhalen. Ben wel heel benieuwd waarom dit een trilogie genoemd wordt?
Maar Hans Koppel. ik kijk enorm uit naar deel 3 en ik heb je vast en zeker toegevoegd aan het lijstje met mijn favoriete auteurs. Welkom!