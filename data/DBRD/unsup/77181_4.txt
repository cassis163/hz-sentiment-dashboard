Fataal verlangen is het tweede boek in de serie over Suze van Baerle. Deel één heb ik ook gelezen en ik vond dit nog beter dan deel twee.
Het verhaal gaat over twee broers die een juwelierszaak runnen. Eén van de broers wordt vermoord in zijn huis. Een pastoor uit Osdorp is de laatste die bij hem langs is geweest. Aan Suze de taak om uit te zoeken of die pastoor de moordenaar is. De zaak wordt nog ingewikkelder als ook een medewerksters van de juwelier op straat wordt doodgestoken. Heeft dit te maken met de moord op haar baas, of is het puur toeval? En waarom is Joris eigenlijk vermoord? En wat heeft een meisje dat al jaren vermist is hiermee te maken?
Het is een heel spannend boek. Het verhaal is heel goed opgebouwd door de verschillende verhaallijnen die later ineens bij elkaar komen. Het boek is vlot, modern en verrassend geschreven. De korte hoofdstukken zorgen ervoor dat de vaart flink in het verhaal blijft zitten en dit is echt een positieve toevoeging aan het verhaal. Kortom, een spannend boek met een verrassend einde.