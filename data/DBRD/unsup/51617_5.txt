Het boek komt langzaam op gang omdat er zoveel personages in het begin aan je worden voorgesteld. Als je daar doorheen bent, volgt er een waanzinnige spannende thriller. Als je niet kunt wachten op de volgende boeken van Karin Slaughter, Karen Rose of Lisa Jackson dan is dit boek van Kate Brady een waardige vervanger.
Het verhaal gaat over Beth en haar dochter Abby die telefonisch worden gestalkt. Na enkele telefoontjes komt Beth er achter wie het is, en het blijkt iemand te zijn die ze 7 jaar geleden heeft ontmoet. Deze ontmoeting was toen niet positief en wil ze liever vergeten. Maar daar denkt haar stalker anders over. Hij wil dat Beth boet voor de daden die ze toen heeft gedaan. Dan begint er een waanzinnig kat-en-muisspel waarbij er vele doden vallen. Het is alleen de vraag: overleven Beth en Abby het spel dat deze stalker speelt.