Karin Slaughter was haar lezers al lange tijd iets belangrijks schuldig. In veel van haar verhalen speelt de dyslectische inspecteur Will Trent een belangrijke rol. En toch is er zo weinig bekend over zijn afkomst, jeugd en waarom Will is zoals hij is.
Daar heeft Slaughter in Genadeloos voor eens en voor altijd, definitief mee afgerekend. Want gaan de meest boeken over meedogenloze moordenars, dit keer heeft la Slaughter er een opgroeiende Will Trent aan toegevoegd. En dat was hard nodig, blijkt achteraf!

In Genadeloos zien we een hevig teleurgestelde Will Trent als hij bewust door zijn chef, Amanda Wagner buiten een moordonderzoek wordt gehouden. Amanda blijft zelf heel dicht bij de zaak betrokken omdat die haar doet denken aan een soortgelijke moord in het begin van haar carrière. Dat brengt ze beiden naar het weeshuis waar Will Trent destijds is opgegroeid. Wat heeft zich daar afgespeeld en is het voor Will een déjà-vu of een nare herinnering?

Een verleden vertellen is niet altijd een spannende bezigheid. Dat ondervindt ook Karin Slaughter met Genadeloos. Natuurlijk horen daar veel flash backs bij en dat zijn meestal geen voorbeelden van zinderende spanning. Alles is immers al gebeurd.
Maar dat alles neemt niet weg dat ook het verleden van Trent best het weten waard is. Het zou zomaar een thriller kunnen zijn.

Voor de echte spanning moeten we echter wel lang wachten, ruim 2/3 van het verhaal is dan al achter de rug. Maar dan trekt Slaughter alle registers open. In een zinderende ontknoping heeft ze voor iedere nog openstaande vraag wel een bloederig antwoord. Dat maakt veel goed en zorgt ervoor dat Slaughter gewoon een van de beste in haar soort, zo niet dé beste is!

Eindoordeel: 4 sterren

Spanning: 3 sterren
Plot: 4 sterren
Leesplezier: 3 sterren
Schrijfstijl: 4 sterren
Originaliteit: 4 sterren
Psychologie: 4 sterren