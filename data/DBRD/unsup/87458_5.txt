De moeder van Apple is jaren geleden vertrokken naar Amerika om een nieuw leven op te bouwen. Wanneer ze eindelijk thuiskomt, kan Apple haar de brandende vraag stellen waar ze altijd al een antwoord op heeft gewild en kan ze eindelijk een moeder hebben waar ze altijd al op heeft gehoopt. Alleen is de thuiskomst van Apples moeder net iets anders dan ze had voorgesteld en komt ze erachter dat niemand perfect is en dat dat eigenlijk helemaal niet nodig is.

Ik begon een beetje huiverig met het lezen van dit boek.
Het boek is in het Engels en dan vind ik zelf niet zo fijn lezen. Ik lees namelijk liever in het Nederlands waar ik de woorden beter begrijp. Gelukkig stoorde ik mij tijdens het lezen van dit boek niet aan de taal. Misschien ben ik wel blij dat ik dit boek in het Engels heb gelezen en niet in het Nederlands. Hiermee bedoel ik trouwens niet dat ik voortaan alleen in het Engels ga lezen. Nederlands vind ik toch wat prettiger, maar ik zal het Engels nu wel eerder accepteren.
Ook moet ik bekennen dat het verhaal zelf niet super klonk. Ik wist niet zo goed wat ik kon verwachten. Daarnaast was ik een beetje bang dat dit boek zou teleurstellen. Gelukkig was dit niet het geval en heb ik er zelfs van kunnen genieten!

Ik vond dit boek echt fantastisch! Er zijn zoveel aspecten die het boek zo geweldig maakten.

Zo vond ik de personages erg leuk.
Apple was een te gek personage en ik begreep wel waarom ze zo ge√Ørriteerd deed tegenover Rain. In het begin waren ze allebei chagrijnig tegenover elkaar, maar later werd hun relatie verbeterd op een natuurlijke manier.
Ook Nana, de moeder van Apple en Del waren leuke en realistische personages.
Hoewel Apples vriendin Pilar in het begin wel aardig was, werd ze daarna echt irritant. Net als Donna, vond ik ze op het eind echt niet leuk.

Ook het verhaal was mooi. Er gebeurt niet ontzettend veel in, maar toch verveelde het nooit. Ik wilde doorlezen en weten hoe het zou eindigen. Dat einde was ook erg bijzonder en moest ik doorlezen. Het was zo leuk!

Wat het boek anders maakt van de boeken die ik ondertussen al van haar heb gelezen, is dat dit boek niet in vers is geschreven. Dus als je niet van vers houdt en daarom haar boeken niet leest, heb je geen excuus meer!

Dit boek komt sowieso op mijn lijst met favoriete boeken te staan en ik zou hem ook zeker in mijn lijstje met favoriete boeken van het eerste halfjaar hebben gezet, mocht ik hem tijdens het schrijven al uit hebben gehad. Dus hij komt vast in het mijn 5 favoriete boeken van het hele jaar!