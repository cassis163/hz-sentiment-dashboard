Dat Jelle Winkels al snel achter de keerzijde van het dealen van drugs kwam, maakt dat -zoals hij dat zelf ook terecht stelt- hij transportbegeleider wordt in plaats van zelf vervoerd te worden in zo'n bus.

Jelle schrijft in zijn boek verschillende ervaringen op over de "boevenritjes" die hij maakt. Zo noemt hij de meeste criminelen ook: "boef". Een erg lieve benaming, voor personen die soms ernstige dingen gedaan hebben. Jelle noemt de boefjes waar hij zelf een hekel aan heeft ook geen boef, maar bij (al dan niet verzonnen) naam.

De verhalen zijn zeer interessant, maar hij dwaalt ontzettend vaak en veel af, waardoor het boek moeilijk te volgen blijft. Het boek had een stuk dunner en beter kunnen blijven als hij telkens to the point bleef. Het valt mij op hoe goed Jelle met de criminelen kan omgaan en hoe nuchter hij meestal kan blijven, dat moet ook wel, anders is dit werk veel te zwaar.

Een bijzondere quote in het boek die ik graag wil uitlichten:
- over de Schipholbrand: "Lees de namen gerust een paar keer terug. Ook al ken je ze niet, bedenk en fantaseer er gezichten bij. Er blijven dan geen vreemdelingen over, er zijn alleen mensen geboren op de planeet aarde. Net zoals jij en ik."

Het is leuk om de verhalen te lezen, maar Jelle had dit boek veel beter kunnen uitwerken. Omdat het desondanks toch vermakelijk was geef ik dit verhaal 3 sterren.