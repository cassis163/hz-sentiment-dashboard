Het eerste boek vond ik schokkend om te lezen en ik vroeg me af hoe het zo allemaal gaat met zo'n getuige. Je ziet het wel op tv maar hoe dat werkt heb je geen idee van. Dit boek geeft een beetje zicht hierop, achter de schermen gebeurt veel meer dan je als toeschouwer denkt. Boeiend om te lezen, maar ik vind het jammer dat het voor mijn gevoel midden in 'het verhaal' ophoudt. Ik ben nog steeds benieuwd naar hoe het Astrid en haar dierbaren nu vergaat, met alles er omheen en hoe dat allemaal werkt bij justitie en overheid. Dit boek is stukken beter te lezen, omdat er nu geen herhalingen en vreemd opgebouwde zinnen zijn. Ik vraag me af of ze iemand in de arm genomen heeft om haar verhaal te 'herschrijven' om het leesbaarder te maken.