wow, een boek dat ik niet kon wegleggen. In een meeslepend en hartverscheurend verhaal vertelt Dina-Perla de Winter over haar verschrikkelijke jeugd waarin zij zorg moet dragen voor haar gehandicapte moeder en met fysiek en geestelijk geweld, misbruik, andere delicten en vooral afkeuring te maken krijgt, door haar moeder en halfbroer. De Winter toont met feiten aan hoe een kind in een onveilige omgeving op kan groeien en er niet ingegrepen wordt door buitenstaanders. Het moraal van dit verhaal is vooral dat omstanders die het vermoeden hebben van misbruik niet zomaar moeten wegkijken en niets doen. Dit soort praktijken komen helaas nog steeds in gesloten gemeenschappen voor en De Winter geeft de lezer een duidelijke boodschap mee: Bescherm de kinderen die zichzelf niet kunnen beschermen en handel naar eer en geweten bij het vermoeden van geweld in huiselijke kring.