Dit was zo’n boek die ik niet snel zou pakken, de cover was mooi (aantrekkelijk) gekleurd maar of ik het echt zou kopen weet ik niet. Het verhaal begon moeizaam, ik kwam er moeilijk in maar heb toch doorgezet. In het begin vond ik het verhaal maar bizar en later heftig, uiteindelijk was het een verhaal met een boodschap, of misschien zet het ons wel aan het denken.

Het verhaal gaat over Merit, Merit is een tiener die met haar familie in een oude en half omgebouwde kerk woont. Het is een zeer onzeker meisje, ze verzamelt bekers en elke keer als er iets “fout” gaat komt er een beker bij. Je leert Merit in het verhaal steeds meer en beter kennen en uiteindelijk kom je er achter waar het om draait.

Ik ben heel blij dat ik een recensie moest schrijven en dus het boek uit moest lezen anders had ik het aan de kant gelegd. Dit boek is een YA boek maar ik vind het onderwerp te pittig voor deze leeftijdsgroep, kwa leeftijd van de hoofdpersoon(en) past het wel maar het onderwerp vond ik toch wel heftig.