De cover van Achter gesloten deuren past goed bij de titel. De deur op een kier doet je afvragen wat er zich achter afspeelt en roept spanning op. Op de achterflap staat een inleiding in het verhaal en daaronder staan 5* quotes van Goodreads. Onderaan staat de vermelding van meer van 15000 fans in Groot Brittanie. Hierdoor word de lat hoog gelegd en worden flinke verwachtingen geschept van wat BA Paris te bieden heeft. In Achter gesloten deuren start in het heden waar Jack en Grace een diner geven voor vrienden. BA Paris wisselt verleden en heden af waardoor je steeds meer te weten komt over het leven van Jack en Grace en waarom dingen zijn zoals ze zijn. De spanningsboog die je verwacht bij een thriller komt bij momenten wel op, echter haalt Achter gesloten deuren niet de hoge spanning die je bij een thriller verwacht. De hype waarmee het boek word neergezet word hierdoor niet echt gehaald. Ook het einde is te weinig verrassend om de hoge verwachtingen waar te maken. Waar BA Paris wel enorm sterk in is, is het neerzetten van haar karakters, zowel Jack, Grace als Millie weet zij tot leven te brengen. De overheersende Jack geeft de lezer bij momenten echt de kriebels en Millie weet op ieders gezicht een glimlach te brengen. Afhankelijke Grace zorgt voor wisselende emoties, soms frustreert ze met haar acties en op andere moment hoop je dat haar vechtlust haar zal brengen wat nodig is. Voor een thriller biedt Achter gesloten deuren van BA Paris onvoldoende spanning en onverwachte wendingen, maar als spannende roman is het een geslaagd debuut.