Dit boek had mij vanaf het eerste moment in zijn greep. In eerdere recenties wordt er al een korte inhoud weergegeven, dat zal ik niet herhalen. De spanning is vanaf het eerste ogenblik dat je het boek in handen hebt aanwezig. Ik werd gelijk getriggerd door de prachtige mysterieuze cover en titel van het boek. De korte hoofdstukken bouwen langzaam in spanning op. Het is daardoor ook goed leesbaar voor jeugdige lezers. Het taalgebruik ook helder en daadkrachtig. Als je eenmaal begint aan dit boek, kun je niet meer stoppen. Alsof een duistere kracht je in de greep heeft. Ik vond het jammer dat ik het boek uit had en dan weet je het pas echt: dit is een duivels goed boek!