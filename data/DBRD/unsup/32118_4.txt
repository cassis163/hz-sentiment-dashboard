De verwachtingen voor dit verhaal waren hoog, door de lovende reviews en het feit dat de schrijfster 3 maal op rij de prestigieuze Nebula award heeft gewonnen.

Het vijfde seizoen is een boek dat anders is dan ik had verwacht, maar het is er niet minder door geworden.
De schrijfwijze is apart, het voelt een beetje staccato aan. Korte zinnen die niet vloeiend geschreven zijn maar wel to the point. Elke zin bevat de kern die de schrijfster wil over brengen zonder uit te wijden. De schrijfster maakt zo weinig mogelijk gebruik van bijvoeglijke naamwoorden waardoor je als lezers de ruimte krijgt om gebruik te maken van je eigen fantasie. De gebeurtenissen en de wereld in het vijfde seizoen maken de haperingen meer dan goed.

De wereld bouw zit goed in elkaar. Je voelt dat een rijke geschiedenis aan vooraf gaat, dat het een aarde is in de verre toekomst zou kunnen zijn. De wezens en hun eigenschappen komen natuur getrouw over. De ontberingen en de wreedheden worden niet geschuwd, maar komen zo echt over dat het confronterend is.

Het boek omvat drie verschillende verhaal lijnen, die elkaar afwisselen. De lijn van het onzekere jonge meisje Damaya, de in haar krachten komende jonge vrouw Syeniet en de getergde middelbare vrouw Essun. Elke lijn met net een andere aanpreek wijze. Alledrie zijn ze Orogenen, mensen die de eigenschap hebben om de onrustige aarde te be√Ønvloeden. Een kracht die gevreesd wordt.
Want de aarde is onrustig. Eens in de zoveel tijd vind er een vijfde seizoen plaats. Een seizoen waarin het leven op aarde door natuur geweld tot op het randje van uitsterven wordt bedreigd en de mensheid alleen door goede voorbereiding een kleine kans maakt op overleven. De verbinding tussen de drie verhaallijnen vermoedde ik al snel, maar ontnam me niet het leesplezier. Het gaf me juist een inzicht waardoor het verhaal meer rust kreeg.

Kortom dit verhaal heeft de verwachtingen op een onverwachte manier waargemaakt en ik zal zeker de vervolgdelen lezen om te ontdekken hoe dit verhaal zich verder ontvouwt. **** voor Het vijfde seizoen.