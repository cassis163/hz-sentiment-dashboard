Skippy tussen de sterren had ik al enige tijd op mijn nog te lezen lijstje staan, en nu was het dan zo ver.

Ik vond het een prachtig boek dat zich op een kostschool afspeelt waarop leerlingen zitten van gegoede ouders.
Het hoofdpersoon Skippy (Daniel Juster) trekt in deze schoolperiode op met 3 vrienden waarvan Ruprecht de belangrijkste is voor hem en het verhaal.

Het verliefd worden op Lori en daarbij de onvermijdelijke confrontatie met Carl vormen een groot deel van de rest van het verhaal.

Soms denk je met een loser te maken te hebben (Skippy), maar je leest ook dat hij ook behoorlijk goed van zich af kan bijten als het moet, en dat hij in aanzien staat bij zijn coach bij het zwemmen, hij blijkt dus een goede sporter en dan scoor je toch bij je medestudiegenoten.
Het drama wat zich verder afspeelt rondom Skippy lijkt ook het meest aan hem zelf te danken, terwijl dat helemaal niet nodig was.
De onzekerheid die met het puber zijn gepaard gaan, komen bij diverse leerlingen geregeld aan bod, en dat geldt ook zeker voor leraar Howard the Coward, die ook een behoorlijke zijn neus laat zien in het verhaal, hij raakt hoteldebotel op een interimkracht en verliest daarbij zijn huidige liefde, waardoor hij tenslotte maar 1 vriend(in) overhoudt, de drank.

Het enige jammer van dit boek vond ik dat de naald af en toe wat lang bleef hangen voordat hij de volgende groef ingleed, dus het had wel iets minder lijvig gekund in mijn optiek, maar verder geen klachten.