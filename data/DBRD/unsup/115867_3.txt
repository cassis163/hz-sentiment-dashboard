Naomi is het derde deel van een trilogie. Ik heb de voorgaande delen niet gelezen dus was ik erg blij met de korte samenvatting voor in het boek. Zonder deze samenvatting had ik helemaal niets van begrepen. Zelfs nu was het erg lastig.
Het verhaal lijkt gewoon verder te gaan waar Benissa, het vorige deel is geÃ«indigd.
Benissa heeft Sara bevrijd en beiden worden zwaargewond afgevoerd naar het ziekenhuis. Sara wil Benissa helpen omdat deze zal worden gearresteerd als ze verder genezen is. Er worden veel personen opgevoerd, die in voorgaande delen een (grote) rol spelen.
Ik zat steeds te wachten tot Naomi een rol kreeg. Dit was pas in deel 2 van het boek. Daar werd het voor mij als lezer zonder voorkennis veel aantrekkelijker. Het leven van Naomi wordt in het kort verteld, waarom is ze geworden wat ze nu is en hoe komt ze tot haar daden. Dat is interessant om te lezen.
In deel drie is Naomi alweer van het toneel verdwenen. Hier gaat het in sneltrein vaart af op de finale ontknoping. Dit gaat naar mijn gevoel wel heel snel in vergelijking met het tempo in deel 1.
Benissa is voor mij de rode draad in het verhaal. Ze lijkt een metamorfose te ondergaan (doorgemaakt te hebben) van slecht naar goed en wil dan ook revange. De titel Naomi is voor mij vergezocht.
Het boek is goed geschreven. Het verhaal blijft boeiend. Zodra je een beetje weet wat er in de voorgaande delen is gebeurd en wie wie is, leest het boek lekker weg. Het begin was we even doorbijten.. Het is veel beter om de andere delen eerst te lezen.

Uitgeverij Lannoo hartelijk dank dat ik dit e-boek mocht lezen. Ik ga de voorgaande delen zeker ook nog lezen en daarna Naomi herlezen. Misschien verandert mijn menig daardoor.