Grace, een beetje na√Øef en vooral verblind door de roze wolk waar ze in zit, trapt in de val die Jack voor haar opzet. Vanaf dat moment wordt haar leven op gruwelijke wijze gemanipuleerd en regeert de angst. Hoe zal ze op tijd weten te ontsnappen en haar zusje kunnen redden?

De kracht van dit boek zit niet in de onvoorspelbaarheid: je weet vanaf het begin al wel dat het uiteindelijk goed zal komen. Zo werkt dat nou eenmaal (doorgaans) bij een verhaal verteld vanuit de eerste persoon. Maar zoals dat ook doorgaans werkt vanuit de eerste persoon, word je uitgenodigd in de huid van die personage te kruipen. In dit geval van Grace. Je beleeft de horror die ze meemaakt, de angst, gekmakende paniek. En dan wordt de vraag, hoe zal ze er uiteindelijk in kunnen slagen uit de hermetische kooi te ontsnappen?