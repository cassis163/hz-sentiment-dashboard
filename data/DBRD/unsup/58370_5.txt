Als John Patterson wordt geboren, sterft zijn moeder, mevrouw Bromley uit de buurt en moeder van Martin, zoogt hem door de babymaanden heen en krijgen zo een onafscheidelijke band met elkaar.
John en Martin groeien op als vrienden, maar als ze ruim in de tienerjaren zitten, kondigt de eerste wereldoorlog zich aan, Martin meldt zich aan als soldaat en John blijft achter, hij wordt bestempeld als lafaard, ook door Mary, dochter van mevrouw Bromley waar hij heimelijk verliefd op is.
De vader van John moet als postbode de doodsberichten bezorgen vanuit de oorlog, dan bemerkt John bij toeval dat zijn vader sommige brieven niet heeft bezorgd.
Als zijn vader omkomt en zijn beste vriend William overlijdt besluit hij alsnog naar de oorlog te trekken, op zoek naar de plaats waar de laatste berichten van Martin vandaan kwamen.

Een lijvig werk, in eenvoudig taal geschreven, maar erg aangrijpend het laat de lezer weer de waanzin van de oorlog beleven en de leugens die daar bij horen, soms omdat de waarheid niet te verdragen is.

Dit boek spookt nog een poos in mijn hoofd na het dicht geslagen te hebben.