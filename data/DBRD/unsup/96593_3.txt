Olivia is een financieel directeur bij een familiebedrijf. Net voordat er een belangrijke aandeelhoudersvergadering begint, belt haar broer Marcus op. Zijn been dreigt te worden afgezet. Marcus en Olivia zijn dan wel broer en zus maar spreken elkaar zelden. Het raakt Olivia meer dan ze zelf had gedacht en ze laat alles uit handen vallen om haar broer te helpen. Maar is hij wel degene de hulp nodig heeft?
Het karakter van Olivia is totaal niet mijn type, ik vind haar niet sympathiek en kan haar soms niet volgen. Haar broer Marcus is ook al zoâ€™n wazig figuur waar je geen hoogte van kan krijgen. Niet echt leuke personen om een verhaal over te schrijven maar de schrijfster slaagt er in om een redelijke verhaal over hen te vertellen, waarin je wat meer over de twee te weten komt. De karakters van haar man Gerard en haar zoons vind ik het beste, zij komen beter uit de verf dan Olivia en Marcus. Deze schikken zich naar mijn idee beter in de situatie dan Olivia.
Het verhaal is niet zozeer spannend maar wel interessant genoeg, het is voor mij een leuk en luchtig tussendoortje. Het eind vind ik vreemd, maar past wel bij de rest van het verhaal. Wat mij betreft had er wat meer spanning in mogen zitten.
Ik geef het 3 sterren.