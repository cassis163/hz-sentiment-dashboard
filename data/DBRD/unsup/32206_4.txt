‘We gaan pas weer naar beneden als we ergens komen waar we niet verder omhoog kunnen'

Uit: De acht bergen
Paolo Cognetti
Uitgeverij Bezige Bij
Vertaling Yond Boeke en Patty Krone

Na de eerste hoofdstukken was ik al ‘verkocht’, dat beloofde wat.
‘De acht bergen’ speelt zich af in Milaan en de omliggende berggebieden in de regio Val d'Aosta.

Het gaat Bruno en Pietro, vrienden geworden zonder al te veel woorden toen Pietro de zomermaanden door bracht in Grana, meer een gehucht in de bergen bij Milaan.
Het waren kinderen die buiten speelden met alles wat de natuur te bieden had, met de vader van Pietro trokken ze de bergen in en later vonden ze elkaar bij de verdeling van een erfenis terug.
Tijdens de bouw van een onderkomen op 'de hoogste, ontoegankelijkste en meest afgeleden plek, ver van de bewoonde wereld' ontdekt Pietro meer over zijn vader en blijkt de vriendschap met Bruno ‘De bergbewoner’ tijdloos te zijn.

Het verhaal ‘De acht bergen’ is met precisie geschreven, de liefde voor het berglandschap spat van de bladzijdes af, het is geschreven alsof je naar een schilderij kijkt.
Wat ik visueel niet kon zien droomde ik erbij.

Claar van Lieshout 19 september 2017