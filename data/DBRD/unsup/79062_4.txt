Grace en Judith trekken er op een ochtend vroeg op uit voor een rit te paard door het besneeuwde landschap.
Door de gladde bevroren grond onder de sneeuw komt bij het beklimmen van een heuvel het paard van Judith ten val en sleurt ook Grace en haar paard Pilgrim mee richting de weg waar Judith en haar paard in botsing komen met een vrachtwagen. Zowel Judith als haar paard overleven het ongeluk niet.
Grace is zwaar gewond en ligt in coma, de artsen hebben haar been moeten amputeren. Ook Pilgrim heeft het ongeval overleefd maar is zwaar gewond, toch besluit Annie dat het paard gered moet worden ook al heeft de dierenarts daar geen vertrouwen in.
Een zwarte periode breekt voor hen aan; Grace die haar handicap moet accepteren en een zwaar getraumatiseerd paard waarbij niemand in de buurt kan komen zonder gewond te raken.
Annie roept de hulp in van Tom Brooker, de paardenfluisteraar, die niet meteen instemt om hen te helpen. Annie geeft echter niet op en weet hem er uiteindelijk toch van te overtuigen om hen te helpen. Annie en Grace verblijven tijdelijk op de ranch van de familie van Tom Brooker, Annie's echtgenoot Robert blijft thuis.
Een dramatisch, emotioneel en ook romantisch verhaal in een prachtige omgeving waar het geduld, vertrouwen en de liefde behoorlijk op de proef wordt gesteld.