Het is 1945 en Hitler is verslagen. Berlijn ligt in puin. Otto, 16 jaar , zijn jongere broertje Ulrich en Helene zorgen samen voor 4 andere kinderen. De meeste kinderen zijn wees of zijn de ouders uit het oog verloren. Ze schuilen in een kelder van een verlaten ziekenhuis en proberen te overleven , hun leven bestaat uit plunderen van winkels en verlaten huizen om iets eetbaars te vinden. Berlijn is overgenomen door de Amerikanen, de Britten en de Russen. Ze hopen op betere tijden en misschien wel op hun ouders. Ulrich vind de anderen echter landverraders en wil bij de Weerwolven, een strijdgroep van de Hitlerjugend. Ze worden in de gaten gehouden en weten niet wie er te vertrouwen is. Iedereen kan de vijand zijn â€¦

Otto en Helene zijn de twee belangrijkste personen in het verhaal. Je leert ze kennen als zelfverzekerde kinderen, die graag willen helpen en niet al te bang zijn uitgevallen.
Ulrich is een tegendraads mannetje, hij is het nooit met de anderen eens en wil het liefst zijn eigen dingen doen op zijn manier. Je voelt een antipathie tegen hem .. waarom doet hij zo naar tegen zijn broer? Hij heeft een erg belangrijke rol in het geheel en wat mij betreft is hij de interessantste persoon qua ontwikkeling in het verhaal.
De andere personages worden minder goed uitgediept, waardoor je daar niet echt een band mee hebt. Behalve dan bij Ernst en dokter Holzmann , daar kan je je zeker wel in verplaatsen. Vooral Ernst.. wat een creep. Ik word echt bang van die man.
Het boek lees vlot , je maakt alles mee wat de kinderen ook meemaken. De schrijver is erg realistisch in de beschrijving van de omgeving .Ik geloof meteen dat het echt zo kan zijn gebeurd. Je hoopt iedere keer dat alles met de hoofpersonen goed blijft gaan, maar dat is niet altijd zo. Er zitten spannende verhaallijnen in, die het nog indrukwekkender en interessanter maken om door te lezen.
De opbouw naar het plot is erg spannend, je hebt het idee dat je weet wast er gaat gebeuren maar dan zit er een verrassende plotwending in die je echt niet ziet aankomen.