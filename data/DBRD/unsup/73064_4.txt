Dit verhaal heeft een erg filosofische inslag. Op zich ook logisch, want dat is iets wat een idealist al snel heeft, dus ook de hoofdpersoon Dries. Het verhaal is goed uitgewerkt en heeft een bijzonder plot. Een nieuw plot ook. Zeker origineel. Witjes weet hier en daar de lezer tot denken aan te sporen. Hoe ziet de toekomst er uit? En hoe kunnen wij die beter maken dan dat het nu is? Ik stoorde mij hier en daar aan de foutjes die gemaakt werden met de interpunctie in de dialogen. Dit heb ik ook meteen aangegeven aan de uitgever. Het boek heeft zeker ook een dosis spanning, al is dit niet het hoofddoel van het verhaal. De gebeurtenissen zou je zeker kunnen verwerken in een thriller, maar Witjes weet dit juist op een originele manier te verwikkelen in een roman. Het verhaal leest lekker weg. Dit zal ook komen door de fijne schrijfstijl die Henk Witjes hanteert. Ik had het boek dan ook binnen een dag uit ;).
Ik geef De Idealisten vier sterren.