Sabrina's vader heeft een beroerte gehad en lijdt daardoor aan geheugenverlies. Hierdoor is hij o. pgenomen in een verpleeghuis. Aan Sabrina de taak om zijn spulletjes op te ruimen. Hierbij stoot ze op een knikkerverzameling die ze helemaal niet kent en gaat op onderzoek uit, aangezien ze wil weten wat knikkers voor haar vader betekenden.


Naast het verhaal in deze tijd, lees je het verhaal van Fergus, Sabrina's vader in zijn jeugd en dus over deze knikkers en hoe deze zijn jeugd, maar ook zijn hele leven bepaald hebben. Echter alles in het geheim want vrijwel niemand, ook niet Sabrina's moeder, wisten hiervan.


Waarom en hoe Sabrina er achter komt wat haar vader allemaal heeft verborgen lees je in dit meeslepende boek van Cecelia Ahern.