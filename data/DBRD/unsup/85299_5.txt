Ransom Riggs, voor mij een onbekende auteur, maar wat een verrassende verteller! De meest absurde verhalen zijn te lezen in dit boek. Over loffelijke kannibalen, een meisje dat spookvrienden zoekt, een man die langzamerhand in een eiland verandert: hoe verzin je het? Ook al is fantasy niet het genre dat tot mijn favoriet behoort, toch is dit boek een echte aanrader. Niet alleen vanwege de bijzondere verhalen die tot nadenken stemmen, maar ook vanwege het meer dan prachtige uiterlijk van het boek. Wat een mooie cover, wat prachtig die gouden letters, wat een bijzondere tekeningen! En als je dan het boek openslaat, dan sta je versteld van de mooie illustraties en dito vormgeving. Dit is echt een boek om cadeau te geven en voor de ontvanger een boek om een ereplaats in zijn boekenkast te geven. Want dat verdient dit boek absoluut!