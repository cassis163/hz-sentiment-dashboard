Wanneer de ex van Moira spoorloos verdwenen is blijkt dat Moira opgezadeld is met grote schulden. Schulden waar ze part nog deel aan heeft maar waar ze wel verantwoordelijk voor wordt gesteld. Haar ex is namelijk in geen velden of wegen meer te bekennen. Moira dreigt hieraan onderdoor te gaan. Tot het lot anders beslist en ze Finn op een tuinfeest ontmoet.
Kismet is een bijzonder speciaal verhaal. Het wordt zowel vanuit het perspectief van Moira als van Finn verteld. Door de prettige schrijfstijl leest het ontzettend vlot. Prachtige dialogen die zeer realistisch en in dagelijks taalgebruik zijn beschreven. Het verhaal is goed opgebouwd en doordat de situaties telkens vanuit een ander perspectief zijn beschreven, wordt de vaart er goed ingehouden. Liefde en romantiek komen goed aan bod. Het verhaal geeft je een levensboodschap mee, zet je aan tot denken. Mooi verwerkt door het verhaal heen.
Kortom een heel verrassende roman!