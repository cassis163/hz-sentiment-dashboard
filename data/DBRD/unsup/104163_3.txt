Sarah Fontaine wordt al snel na haar huwelijk weduwe. Haar man is dood aangetroffen in een uitgebrande hotelkamer in Berlijn. Berlijn? Haar man was toch in Londen? Nick O'Hara, een diplomaat die zich bezich houdt met slecht nieuws brengen, laat zich snel in met de weduwe. Hij is benieuwd naar het verhaal achter waarom de man van Sarah niet in Londen is. Al snel blijkt dat haar man tot voor een jaar helemaal niet bestond.
Ge√Øntrigeerd door zowel Sarah als de zaak, gaat hij met haar op onderzoek. Ze belanden in Londen, Berlijn en Amsterdam en de zaak is veel ingewikkelder dan eerst gedacht.
Wie is wie? Wie is de vijand en wie kan je vertrouwen?
Een niet medische thriller van Tess Gerritsen die ik op een dag uitgelezen heb. Vlot geschreven met voldoende spanning om door te willen gaan. Je moet gewoon weten hoe het afloopt.