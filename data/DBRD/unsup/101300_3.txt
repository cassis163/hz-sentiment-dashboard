En iedere keer als je een boek van The women’s murder club vastpakt denk je, als man, ‘dat zijn toch eigenlijk meer vrouwenthrillers’. Laat ik het maar terzijde leggen. Maar Patterson dwingt je toch vanuit de States om dat boek gewoon op te pakken, open te slaan en beginnen met lezen. En zo gebeurde…..

In Het dertiende ongeluk zijn eigenlijk drie primaire verhaallijnen en natuurlijk als vierde het functioneren van “de club”. De verschrikkelijke Mackie Morales is weer gesignaleerd en is duidelijk op oorlogspad om wraak te nemen op Lindsay Boxer. Daarnaast heeft de omgeving last van een nieuw fenomeen, de buikbommen. Onschuldige eters van een hamburger van een bekende fabrikant, is voorzien van explosieve stoffen en, in verbinding met andere stoffen in het lichaam, explodeert de hamburger vanuit het lichaam naar buiten.
Tenslotte wordt ook het cruiseschip waarop Yuki Castellano en Brady hun honeymoon vieren, gekaapt. Drie primaire verhalen waar omheen best een leuke thriller is te schrijven en dat lukt het duo James Patterson en Maxine Paetro als geen ander.

Boeken lezen van Patterson zijn eigenlijk als een rustpunt in een druk leven. Gewoon nergens aan denken, je even overgeven aan de ideeën van de meester en en heerlijk genieten. En dat beoogt Patterson ook, naast het in stand houden van zijn vermogen. Het dertiende ongeluk is alweer het dertiende deel uit de serie en de fantasie van de auteurs heeft schijnbaar nog ruimte genoeg voor voortzetting. Naast de echt ‘vrouwelijke’ stukjes die niet vervelend lang zijn, valt er voor mannen nog voldoende te genieten van dit kleurrijke viertal. Heerlijk leesvloer dat met weinig geestelijke inspanning tot een goed einde te brengen is.


Eindoordeel: 3 sterren

Spanning: 3 sterren
Plot: 3 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 3 sterren