Voor de Hebban Young Adult leesclub mocht ik dit boek lezen.
Ik was erg blij te zijn uitgekozen en met dit boek besloot in mijn grenzen te verleggen. Normaal lees ik niet echt dit soort boeken, maar ik was toch erg benieuwd!

De cover is mooi en de flaptekst maakt je benieuwd naar het verhaal: twee sterke elementen die niet te missen zijn bij een (goed) boek. Toen ik echter begon met lezen raakte ik al vrij snel in de war. Er was een proloog, die was interessant, maar daarna was het één grote warboel voor mij. Het switchen tussen jaren heb ik normaal niet echt problemen mee, maar in het begin was dat echt niet te volgen. Ik zat constant met krakende hersenen te lezen, hopend dat er duidelijkheid zou komen. Tegen de helft van het boek vond ik het te volgen. Je moet erg goed opletten, want er komen een hoop namen en gebeurtenissen langs en deze zijn allemaal erg belangrijk voor het verdere verloop van het boek. Ik had zelf soms echt moeite om het boek te blijven lezen. Er waren momenten dat ik echt geboeid was en dacht dat het nog veelbelovend zou zijn, maar dan kwamen er weer stukken dat ik mijn aandacht er niet meer bij kon houden, en daardoor niet meer geboeid was. Maar toch wil je weten wat er gebeurd is, dus je leest door.

Het midden van het boek raas je vrij snel doorheen. Ik vond het mooi geschreven en het kwam goed over. Maar een stuk voor het einde is de verwarring terug. Er spelen zich ineens hele aparte scènes af die je niet kan plaatsen, sommige personen lijken ineens mentaal niet goed te zijn, het voelt als een psychologisch-mindfuck boek. Ook de verhaallijnen brachten me weer in de war, de jaren switchen, maar ook de personen switchen. Plus het feit dat ik de rare gebeurtenissen niet kon plaatsen maakte dat ik geen zin had in het einde van het boek. Of nou ja, wel in het einde, zodat hij uit was en ik een ander boek kon gaan lezen.

Het uiteindelijke einde van het boek heeft mij toch weer verbaasd. Het was spannend en een echte cliffhanger. Ik twijfel nog steeds of ik de volgende delen wil lezen of niet. Hoe Floortje de spanning heeft gecreëerd vind ik werkelijk prachtig, maar de verwarring die ze heeft gecreëerd maakt van dit boek een 'flinke hap'.

Ik geef het boek een 6,5, omdat het een voldoende boeiend boek is, maar het voor mij soms te verwarrend en langdradig is om het echt leuk te vinden.

Bedankt Hebban (Young Adult) dat ik dit boek mocht lezen! :)

Liefs,
Monica Haak