Giant Days - Nieuwe vrienden is een graphic novel geschreven door John Allison en ge√Øllustreerd door Lissa Treiman en Max Sarin. Het boek is in full-color in het Nederlands verschenen bij uitgeverij De Fontein.

In Nieuwe vrienden volgen we de drie studenten en tevens huisgenoten Susan, Esther en Daisy. De meiden wonen sinds een week op kamers en hebben ieder hun eigenaardigheden en herkenbare buien. Esther is een nogal dramatisch typ, Daisy een heerlijke introvert en Susan zet alles op alles om haar ex niet tegen het lijf te hoeven lopen.

De eerste graphic novel uit de Giant Days serie bevat acht volledige verhalen waarin deze drie studentes de boel op stelten zetten!

Om heel eerlijk te zijn heb ik niet zoveel ervaring met graphic novels, afgezien van de paar Marvel comics die ik in mijn jeugd las, dus toen uitgeverij de Fontein mij vroeg om Giant Days te bespreken was ik best een beetje nerveus. Uiteindelijk viel de overgang van boek naar graphic novel ontzettend mee en hoefde ik totaal niet te wennen aan de combinatie van afbeelding en tekst. Wat daar zeker bij geholpen heeft is de prachtige artstyle en het feit dat alles volledig gekleurd is.

Grote pluspunten van Giant Days - Nieuwe vrienden zijn toch echt wel de boeiende personages die maar al te herkenbare dingen beleven, iedereen kan zich wel identificeren met een van de drie meiden. De humor is ook on point en ik betrapte mezelf erop dat ik tijdens het lezen af en toe hardop zat te lachen.

Hoewel het een rijkgevulde graphic novel is had ik het alsnog binnen anderhalve dag helemaal uit en dat was eigenlijk best jammer. De acht verhalen volgen elkaar tot op zekere hoogte op, maar ik had nog niet het gevoel alsof ik een groter geheel aan het lezen was. Dat kan natuurlijk ook heel goed aan de vlotte stijl van een graphic novel toebehoren en daarin verschilt het zich wellicht met andere type boeken.

Er komen geloof ik nog een aantal vervolgen op, dus wie weet waar Daisy, Esther en Susan nog allemaal in belanden. Ben je op zoek naar een humoristisch stripboek dat zowel een beeld schetst van het studentenleven als het een beetje op de hak neemt. Dan is Giant Days - Nieuwe vrienden zeker een aanrader!

Een uitgebreidere (spoilervrije) review van Nieuwe vrienden is nu terug te vinden op mijn YouTubekanaal Whatthevalk:
https://www.youtube.com/watch?v=8zIxTNeSsVE&