Als Noor een leuke baan aangeboden krijgt in het Van Gogh in Amsterdam verlaat ze Itteren waar ze samenwoont met Ewald en haar ouders om de hoek. De weekenden komt ze wel naar huis. Ze woont op een paar m2 waar ze niet blij mee is. Als ze Joost, een oud studiegenoot, tegenkomt in Amsterdam komt dit als geroepen. Een vriend van Joost heeft een groot huis in Amsterdam wat wel opgeknapt moet worden maar waar Noor en Joost kunnen wonen. Als Kiki de zus van Noor ook woonruimte zoekt dan trekt zij ook bij hun in. Alle drie werken ze in een museum maar er wordt thuis niet over werk gesproken. Als de kamergenoot op het werk van Noor zelfmoord pleegt is Noor daar kapot van. Ze komt erachter dat er meer achter zit dan iedereen denkt en dat wil ze hoe dan ook onderzoeken. Haar relatie loopt niet lekker en de weekenden dat ze naar huis zou komen lukt ook niet erg, want iedere keer komt er iets tussen van het werk wat eigenlijk belangrijker is. Haar moeder neemt haar dat erg kwalijk en Ewald uiteraard ook. Kiki heeft een wijze les voor haar zus en uiteindelijk gaat Noor daar werk van maken.

Het boek is hilarisch, leerzaam en leest goed weg. Het was ook erg lastig om het boek weg te leggen. Ik heb meerdere malen hardop gelachen en je leert veel over de werken van Vincent wat ik erg leuk vond om te lezen. Ik ben dus reuze benieuwd naar de twee vervolgdelen.