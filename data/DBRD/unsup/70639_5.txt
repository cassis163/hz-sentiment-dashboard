Wat een heerlijk boek om te lezen! Dit is het vijfde boek die ik gelezen heb van deze auteur en ik heb hier met volle teugen van genoten. Mary Schoon weet als geen ander de sfeer te scheppen van het boerenleven, de armoe en de familierelaties. Ik hou van haar schrijfstijl en eenmaal begonnen aan dit boek, wil je niet meer stoppen. 

Dit verhaal gaat over Willem, een vrijbuiter, die van de ene plaats naar de andere trekt om zijn kostje bijelkaar te scharrelen. Hij is een goudeerlijke vent en is lopend onderweg naar Nienke – de dochter van zijn vroegere baas – om daar een trouwjurk heen te brengen. Daarbij is hem honderd gulden beloofd door de vrouw van deze boer Versluis, bij terugkomst. Door een vechtpartij ontmoet hij Sjors, waar hij voor op komt en raakt hem niet meer kwijt. Sjors blijft als plaksel aan hem kleven en uiteindelijk neemt hij hem mee op sleeptouw naar Drente waar hij de trouwjurk moet afleveren.

Ieder hoofdstuk begint met een terugblik van zijn leven en zijn huwelijk! Zijn vrouw Jacobine en hij hebben een dochter Cobie, maar dit ligt ver achter hem…hij heeft de draad weer opgepakt, is er toen vandoor gegaan omdat het leven hem zuur gemaakt werd door de vader en Jacobine….