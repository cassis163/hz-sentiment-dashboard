Het verhaal wordt vanuit verschillende perspectieven vertelt. Je kan het verhaal, wat mij betreft ook in 2 delen uitsplitsen: Suus die wraak zoekt voor de moord op haar moeder en tweelingbroertje en Hannah en Reinier, de advocaat van Natan Z. en zijn vrouw die thrillerschrijfster is. En daartussen heb je Natan Z. die als poppenspeler aan alle touwtjes trekt.

Ik had al snel in het boek de neiging om Natan Z. te gaan googlen om zo meer over hem te weten te komen. Alsof het geen fictief personage is. Dat vind ik wel een compliment naar de auteur.

Natan Z. is een moeilijk personage. In het begin vind je het een nare, vreselijke enge man. Maar gedurende het boek verandert dat langzaam. En aan het einde voelde ik toch een vorm van sympathie voor hem…

Het verhaal in de TBS-kliniek en van de advocaat die worstelt met zijn geweten leest lekker, er zit vaart in en ik wilde maar verder blijven lezen. Tot…de ontknoping in Frankrijk. Daar ontspoort het volledig, naar mijn mening. Ik was het overzicht kwijt, wie zat er nou eigenlijk achter wie aan? Wie was het slachtoffer? Het was allemaal te gehaast en daardoor niet goed te volgen. En dat is jammer. Heel jammer, want tot daar was het een lekkere thriller.

Wat aan het einde nog wel positief is, is de plottwist. Die zag ik echt niet aankomen.

Voor een debuut is het best aardig, maar jammer van het slot…

Mijn oordeel: OKE