Om gelijk maar met de deur in huis te vallen: wat een mooi boek! Dan bedoel ik niet de wat streekroman aandoende cover maar het verhaal over Dirk Jan Denekamp wat zeer boeiend en liefdevol geschreven. Negen verhalen over een Dirk Jan Denekamp, aaneengeregen als een roman. Deze gaan over het ontbreken van zijn vader in zijn leven, zijn grote vriend Theo, zijn eerste ontmoeting met zijn grote liefde Jackie en de daarop volgende diepte- en hoogtepunten, de invloed van de muziek van Bruce Springsteen en met zijn dood afsluitend als laatste verhaal. De cirkel is rond, bijzondere en sprekende verhalen omzweemt met de tijdsgeest van toen en hierdoor voor mij als lezer zeer herkenbaar. Zijn zoon Harm en kleinzoon Marco lezen stuk voor stuk de verhalen en leren hun vader en opa steeds beter kennen. Mooi om te lezen dat deze verhalen na de dood van Dirk Jan een brug vormen die Harm en Marco nader tot elkaar laten komen.