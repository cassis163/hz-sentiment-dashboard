Een duizend-verdiepingen-tellende toren die zich uitstrekt tot ver boven de wolken. Een schitterende blik op de toekomst waarin alles mogelijk is.
Welkom in Manhattan, New York, 2118.
In Duizend Hoog maken we kennis met 5 tieners, die op verschillende verdiepingen in de Toren wonen. Ogenschijnlijk lijken ze door hun verschil in rijkdom niks met elkaar te maken te hebben maar langzaam maar zeker worden hun levens met elkaar verbonden. Duizend Hoog bevat alles wat een boek moet hebben. Humor, spanning, liefde en intriges.
Soms miste ik wel een goede omschrijving van de omgeving waardoor het onduidelijk was of iets zich binnen of buiten de Toren afspeelde. Daarentegen werden de technische snufjes wel goed beschreven en heb ik blauw gelegen om de futuristische snoepjes, vliegende bollen met drankjes, stofzuigende robots, de kwant in het hoofd van Watt enz...
Ik kijk uit naar het volgende boek van Katharine MCGee