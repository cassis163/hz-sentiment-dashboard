De Beschermengel is een autobiografisch verhaal dat Paulo al in 1987 heeft geschreven. Paulo gaat op aanraden van zijn spirituele meester J. samen met zijn vrouw Chris op reis door de Mojave woestijn om zijn beschermengel te ontmoeten. Tijdens deze reis, die 40 dagen zal duren, zal Paulo door het diepste dal gaan om dit voor elkaar te krijgen. Hij ontmoet Took, zoon van een magiÃ«r en bekend met de traditie. Deze vertelt hem dat hij op zoek moet gaan naar de Walkuren, in leer geklede vrouwen die op hun motoren van plaats naar plaats rijden om over Engelen te praten. Het is een spirituele zoektocht voor Paulo, maar ook een onverwachte spirituele reis voor zijn vrouw Chris. Hoewel het boek mij in het begin wel aansprak, het deed me zelfs denken aan het het boek van Castaneda, the teachings of Don Juan, werd het me al snel te zweverig en vergezocht. Wat zinsgebruik betreft vind ik het geen mooi geschreven boek en het boek heeft me weinig kunnen bieden. Niet een van zijn beste boeken.