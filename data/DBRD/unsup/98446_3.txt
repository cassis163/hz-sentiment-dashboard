"Als je een thriller gaat lezen, laat het deze zijn" las ik in december in een eindejaarsbijlage van het cultuur katern van een krant. Nu lees je dat soort ronkende aanbevelingen doorlopend over thrillers, "het debuut van het jaar", "meest originele thriller van het jaar", noem ze maar op. Maar ach, zo nu en dan een thriller is best leuk, dus (om met rembo te spreken) lamaardoendan.

Hoog tempo, spannend verhaal, mysterieuze boel omdat je wel na kunt gaan dat het anders in elkaar zal zitten dan het lijkt. Ingenieus in elkaar gezet, maar uiteindelijk vond ik de apotheose dan toch een beetje... makkelijk ofzo. Het boek had iets ingenieuzers verdiend qua finale, vond ik.

Maar voor de liefhebber verder een prima thriller. Goed mee vermaakt, maar zal me denk ik niet lang bij blijven.
Het is geen Nachtploeg van Natsuo Kirino. Al ontstijgt dat boek het genre thriller eigenlijk gewoon.
"Als je een thriller gaat lezen, laat het de Nachtploeg zijn".