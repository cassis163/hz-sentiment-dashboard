Labyrint begint wanneer er een schedel wordt gevonden op een eiland. Een grote onzekerheid heerst wanneer niemand weet van wie de schedel is. Men denkt dat het de schedel van Bengt Ingemarsson is, iemand die enkele jaren geleden de gemeente wilde redden. Hij wou de economie hoog houden en had hiervoor enkele investeringsplannen. Van deze plannen kwam niets in huis waardoor er enkel investeerders met lege handen overbleven. Tandarts Hökberg, iemand die ooit contacten had met Ingemarsson, ontfermt zich over het gebit van de schedel terwijl de lijkschouwer de leeftijd van de persoon probeert te achterhalen. De zaak wordt toegewezen aan officier van justitie: Louise Rehnström. Al snel wordt het duidelijk dat zij niet de ideale persoon is. Ze krijgt met een groot aantal problemen te maken waardoor ze zich in een drankprobleem wurgt. Tussen haar problemen door kan Louise het niet laten om zich bezig te houden met het onderzoek. Zonder dat ze iets doorheeft proberen haar man en collega alle bewijzen te laten verdwijnen. De onzekerheid rond de schedel neemt toe wanneer men ontdekt dat de schedel toch niet van Ingemarsson is. Leeft hij dan toch nog?
Het verhaal draagt een economische boodschap uit. Ik ben meer te weten gekomen over enkele economische aspecten. Ik begrijp namelijk ook na het lezen van dit boek, dat het er niet altijd even gemakkelijk aan toe gaat in een land. De economische welvaart hoog houden is een noodzaak hoewel deze snel de verkeerde richting kan opgaan. In het echte leven is er een overvloed aan weldoeners die goede bedoelingen hebben maar al snel ontmaskerd worden als bedriegers. Ik vind dat dit boek een soort van waarschuwing of les is voor in het dagelijkse leven. Een soort van waarschuwing waardoor iedereen rekening houdt met deze weldoeners die mensen willen laten investeren in niets en zo een verbrokkeld land achterlaten.
Het boek heeft in mijn ogen een belangrijke functie. Een gevaar is nooit ver weg. Er komen ook verschillende aspecten aan bod zoals de verduidelijking van de economische situatie, de situatie in het openbaar ministerie, privéproblemen, de zoektocht naar de waarheid, enzovoort. Het is een verhaal boordevol interessante dingen. Het is een aanrader voor iedereen die een vlot leesbaar boek zoekt en die houdt van een detectiveverhaal.