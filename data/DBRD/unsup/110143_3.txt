Voor de liefhebbers van Carlos Ruiz Zafón: een reis in het verleden naar een Europese metropool. In dit geval Londen rond 1719. Een privédetective onderzoekt de dood van zijn vader en ontdekt dat deze malversaties in de beurshandel op het spoor was. Belangrijke financiële organisaties zijn in een titanenstrijd verwikkeld en schuwen moord niet om te winnen. Archaïsch woordgebruik geeft het boek bewust een antiek tintje passend bij die tijd. Een trucje van de vertaalster dat goed uitwerkt. Het verhaal is misschien wat moeilijk te volgen gezien de diverse intriges maar in tegenstelling tot De schaduw van de wind, is De windhandel wel uitleesbaar.