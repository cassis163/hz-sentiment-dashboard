Wanneer de zoon van Kovac's ex-collega opgehangen wordt aangetroffen, wordt de zaak afgesloten als zelfmoord. Maar Kovac en zijn collega Liska zijn er van overtuigd dat er meer achter zit. Vooral wanneer ze vernemen dat Andy, het slachtoffer, bij interne zaken werkte en een oude zaak terug aan het uitzoeken was. Het feit dat hij homo is, maakt de zaak er niet makkelijker op.
Ook al krijgen ze nergens steun, ze bijten zich in de zaak vast en hopen zo de waarheid aan het licht te brengen.
Niemand kon echter op voorhand vermoeden dat ze hier ook hun eigen leven mee op het spel zetten.

In het begin had ik wat moeite met alle namen die de revue passeerden. Maar na een tijdje werd ik meegenomen in het verhaal en was ik aangenaam verrast. Het verhaal gaat soms traag vooruit, maar je blijft verder lezen en je wil weten hoe het verder gaat. ik hou van het personage Kovac, hij is een doorbijter en laat de zaak zeker en vast niet los. Dit boek vind ik persoonlijk een aanrader.