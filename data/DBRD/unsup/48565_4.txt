Verraad is het vervolg op Machtsstrijd. In Verraad gaat het verhaal verder. Toch kan dit boek ook goed afzonderlijk gelezen worden. In dit boek gaat journaliste Sofie weer op pad. Wanneer David, een gewonde militair, haar hulp inroept gaat ze op onderzoek. Als hij een collega herkent , die gedood zou zijn bij de aanslag die hem zelf zwaar verwond heeft, gelooft hij zijn ogen niet.
Wanneer Sofie dan anonieme documenten ontvangt gaan de poppen aan het dansen. Ze herkent namelijk Chris Hurkman op de foto en met hem heeft ze nog wel een eitje te pellen. Samen met David gaat ze de strijd aan. Hun leven staat op het spel wanneer ze de daders van het complot proberen te ontmaskeren. Ze ervaren hoe macht een mens verandert en dat corruptie overal ter wereld bestaat. David en Sofie moeten vechten voor hun leven en alles doen om de waarheid aan het licht te brengen . Verraad is opnieuw een thriller gebaseerd op waar gebeurde feiten. Een vlotte schrijfstijl gecombineerd met goede research en met een spannend verhaal. Dit verhaal is opnieuw een boek dat zich afspeelt op aparte locaties en dat de lezer een nieuwe wereld leert kennen. Deze mix van spanning, informatie en een zorgvuldig opgebouwd verhaal maken van Verraad een goede opvolger van Machtsstrijd.
****