Vroeger las ik van Guus Kuijer 'Grote mensen, daar kun je beter soep van koken'.
Dit is de volwassenen-variant ervan: 'Mannen, daar kun je beter worst van draaien'...

Geef ik daarmee te veel weg? Mwah, heel verrassend is het denk ik niet. Alleen al uit de titel kon ik halen dat het hier op uit zou draaien.
Weinig verrassend dus. Is dat erg? Welnee! Ondanks het ietwat voorspelbare verhaal, heb ik dit boek met een grijns gelezen. Heerlijk!

Ik heb niet eerder een boek van deze schrijver gelezen, maar ik zal nu ongetwijfeld vaker een boek van hem oppakken.
Niet omdat dit boek zo ontzettend spannend was (dat was het niet), maar vanwege de manier waarop hij deze 4 vrouwen heeft neergezet en het laat lijken alsof hun manier gewoon de Ã©nige manier was, alsof het volkomen logisch was wat ze hebben gedaan. Alsof het jou morgen ook kan overkomen.
***Note to husband: No worries ***

De beschrijvingen van het slachten en verwerken van de koeien, varkens, enz zijn heerlijk plastisch ("Ze begon de darmen leeg te knijpen. Terwijl dikke klodders bruine smurrie in en afvalton spetterden, wees ze met haar hoofd op de afgesneden varkenskop die onder het lamplicht op de snijtafel lag. ~ Met een kletsend geluid viel de laatste klodder stront in de ton. Bernadette begon de slappe, bleek-witte darm in een bak water te soppen. 'Je moet van de week eens blijven eten!'") en de dialogen tussen de dames belachelijk nuchter.
Ik hou er van.

Ik las het boek (192 blz) binnen 2 uurtjes uit, het is imo dus gewoon een fijn tussendoor-boek (daarmee wil ik zeggen dat het niet te zwaar is, dus niet denigrerend bedoeld) wat je daarna met een grimlach weer dichtslaat.
http://www.watiknouvind.com/2018/05/wat-ik-nou-vind-van-de-vrouwenslagerij.html