Belofte maakt schuld is gewoon een spannend boek. Het begin is wat houterig. Wellicht zal dit per lezer verschillend worden ervaren maar ik houd niet zo van het in aparte hoofdstukken naar voren brengen van de hoofdpersonen. Op deze manier pakt het verhaal mij minder snel. Zo komt Lisa naar mijn mening niet gauw uit de verf maar dat geldt eigenlijk ook voor Marilyn en Ava. Maar spannend wordt het toch heus wel want na een paar hoofdstukken moet je gewoon verder lezen omdat je wilt weten welke leugen (en van wie??) de kern van het verhaal is. Uiteindelijk ben je getuige van een verrassende ontknoping.

NB: het leuke van een e-book is dat je niet zo gauw kijkt op de laatste bladzijde!!