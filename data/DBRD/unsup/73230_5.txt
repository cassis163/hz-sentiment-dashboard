De vier vriendinnen Pia, Rachel, Sandra en Wini gaan elk jaar een weekend samen weg.
Dit jaar gaan ze raften in de wildernis van Maine.
Ze zullen begeleid worden door een gids, Rory, een student van twintig jaar.

Het wordt een hachelijk avontuur. Het raften is zwaar en ze moeten strompelen door de dichtbegroeide bossen over wortels en tussen de laaghangende takken. Ze raken oververmoeid en gewond.
Door een ongeluk moeten ze alleen verder zonder gids en zonder de raft en hun spullen.
Ze worden achtervolgd door een vrouw die zich al jarenlang verstopt in de bossen met haar zoon en die hun wil vermoorden. Daardoor loopt het met een van hen niet goed af.

Uiteindelijk, na ontzettend zware dagen met veel tegenslagen, pijn en verlies komen ze weer in de bewoonde wereld.

Het verhaal is ontzettend realistisch geschreven. Je voelt de pijn en de vermoeidheid die de meiden meemaken. Je hoort de rivier kolken en de bomen ruizen. Je ervaart de wanhoop die zo vaak boven komt en ook de wilskracht en het doorzettingsvermogen dat daar toch weer na komt.
Als je van avontuur en spanning houdt is dit boek zeker aan te raden.