Op 15 maart 44 voor Christus wordt Julius Caesar in de senaat vermoord. Het boek van Sandor Marai handelt over dit feit, maar dan wel op een originele manier. De schrijver laat de man in de straat aan het woord. Sommigen weten haast van niets en baseren zich op roddels om hun mening te kennen te geven, anderen hebben de dictator van ver of van dicht gekend en vertellen over de indruk die de persoon van de tiran op hen heeft nagelaten.

Elk hoofdstuk laat een andere stem horen en de auteur past zijn stijl aan aan het personage dat het woord voert. De lezer wordt verondersteld deel uit te maken van de Romeinse society en te weten over wie er geroddeld wordt. Deze beide factoren vormen een ware uitdaging en maken het lezen van dit boek tot een boeiend avontuur. Een knap werk dat bewondering verdient!