Max van Olden won met ‘Lieve edelachtbare’ de Schaduwprijs voor het beste thrillerdebuut. Met ‘De juiste man’ komt Max van Olden met een waardige opvolger. Het is een gelaagde thriller waarbij vergelding vooropstaat. Hoofdpersoon is Oscar, een alleenstaande advocaat op leeftijd. Sinds een persoonlijk drama van twintig jaar eerder, staat zijn leven in het teken van wraak. ‘De juiste man’ is een thriller in de wereld van de advocatuur. Uit het juryrapport van de Schaduwprijs: ‘Een goed doordachte plot met sublieme verhaallijnen, die aan het eind prachtig bij elkaar worden gebracht. Een zeer verrassend en overtuigend debuut dat doet uitzien naar een vervolg.’
De cover vind ik wel goed gekozen maar ik hou minder van de blinkende cover maar dat is bijzaak.
Het verhaal daarentegen neemt me meteen mee. Ik kan me ergens wel vinden in de wraakgevoelens van Oscar. Maar ik weet niet of ik zo ver zou gaan als hij. Heel zijn leven schuift hij opzij daarvoor en dat vind ik het niet waard en of hij dan zou een rustig geweten hebben als zijn wraak voleindigd is weet ik niet.
Je wilt echt weten of het hem gelukt is en ik kon het boek moeilijk weg leggen en ik heb het redelijk vlug uitgelezen. Het einde is echt nog verrassend en daarom vind ik het echt een boek om te lezen.