In dit deel van de Cazeletfamiliegeschiedenis is het aftellen begonnen naar het einde van de oorlog, althans zo voelt iedereen dat. Het boek beschrijft de familiegeschiedenis van 1939 tot en met 1941.Tijdens deze periode volg je het reilen en zeilen van de familie en hun personeel op een heel rustige manier. Elizabeth Jane Howard is heel erg goed in het beeldend schrijven. Ze laat geen detail onbeschreven. Zo weidt ze uit over het dagelijks leven van de familie, hun dagindeling, het eten dat gekookt wordt. Het boek beschrijft voornamelijk de perikelen waar ieder familielid mee te maken heeft. Ook sommige personeelsleden worden gevolgd. Over de belevenissen van de heren Cazelet aan het front hoor je eigenlijk niet zoveel. Dat is erg jammer. De oorlog speelt maar een zijdelingse rol in deze familiegeschiedenis. Wel merk je hoe iedereen op de oorlog reageert. De kinderen vinden het voornamelijk saai. De mannen worden opgeroepen en de vrouwen willen zich ook nuttig maken. Het boek eindigt wel met een climax: Japan verklaart Amerika en Engeland de oorlog. Nu denkt iedereen in de familie dat deze oorlog toch nog langer zal gaan duren. Het uitkijken naar deel 3 is begonnen.