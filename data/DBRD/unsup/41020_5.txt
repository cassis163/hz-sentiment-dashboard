Wat zijn deze boeken toch mooi!!!!!!!!!
Raaf en Papegaai gaan weer op reis. Dit maal blijven ze in het regenwoud. Ze maken daar zeer goede vrienden en voelen zich er erg thuis. Er is altijd wel iets te doen en te beleven. Het woud slaapt nooit.
Je leert nieuwe dieren kennen en kunt ze vaak op een hele mooie illustratie zelf bewonderen.
Raaf en Papegaai leren weer veel nieuwe dingen over de natuur, andere dieren en hun nieuwe vrienden. Ook leren ze zichzelf en elkaar beter kennen. Het zijn zeer leerzame verhalen. Vlot geschreven en je wilt graag mee op ontdekkingsreis. Ook dit boek heeft weer iets om over na denken. Elk hoofdstuk eindigt met een vraag. Deze vragen zijn gericht op emoties. Daar moet je als lezer/ voorlezer of luisteraar toch even over nadenken. Bijvoorbeeld deze vraag: Als je iets niet alleen kunt, vraag je dan hulp of doe je het dan maar niet? Ik vind het echt heerlijk dat elk hoofdstuk om de vraag draait en aan het einde kun je zelf nadenken over hoe jij het zou doen. Leren met je emoties om te gaan is moeilijk. Maar door middel van een avontuurlijk boek, is het net iets makkelijker. En voor een kind een ideale manier om het op de kaart te zetten. Zo kun je lezen en leren samenvoegen en genieten van het Regenwoud!

De Illustraties zijn echt prachtig! Ze laten je zien hoe kleurvol het regenwoud is. En alle dieren worden ook nog eens levensecht beschreven. Het is net alsof je naast Raaf en Pagegaai op de tak zit. Je kijkt door hun ogen naar deze prachtige wereld. Dus je weet ook hoe een vogel zich voelt.
Ga mee op deze expeditie en maak kennis met de brulapen, gifkikker en veel gevleugelde vrienden.

Prachtig vormgegeven voor nieuwsgierige vogels (of kuikentjes) vanaf 6 jaar! Maar als volwassene kun je hier ook echt van genieten en het is leerzaam voor alle leeftijden.