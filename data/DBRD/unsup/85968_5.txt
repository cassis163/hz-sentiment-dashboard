"Ze had altijd al een hekel gehad aan mensen die konden zwelgen in zelfmedelijden, maar dat was voor ze in deze situatie terecht was gekomen." ~ p10.

Wat een prachtig verhaal! Een erotische roman met diepgang en echte emoties... bijzondere combinatie die in dit geval echt werkt.

"Som is de stilte waarin je verdriet deelt, sterker dan welk woord ook." ~ p132.

Geluk bij een ongeluk vertelt het verhaal van Suus, een thriller schrijfster die na een tragisch ongeluk in een rolstoel terecht komt, en Jacco, een koppige fysiotherapeut die zich niet zomaar weg laat jagen door een grommende Suus. Want als er iets is dat Suus niet wilt dan is het om geholpen te worden... Veilig achter haar muur houdt ze alles en iedereen op afstand, en blijft bij hoog en laag beweren dat ze niemand nodig heeft zolang ze maar beschikt over een laptop en voldoende koffie.
Tijdens het lezen heb ik echt een aantal keren flink moeten slikken tegen de tranen, sommige dingen waren zo herkenbaar, en vervolgens trok er weer een lach over mijn gezicht, door een droge opmerking of actie van beide personages. Emoties schoten echt letterlijk alle kanten op tijdens het lezen... En zelfs bij het dankwoord had ik een brok in mijn keel. Je merkt tijdens het lezen dat er veel zorg besteed is aan de medische kant van het verhaal, de dingen kloppen gewoon. Maar ook de emotionele kant is goed doordacht en, ondanks de dosis humor, op geen enkel moment onrealistisch. Zelfs zonder opwindende scenes had dit een prachtig boek geweest, maar de erotisch lading maakt het in dit geval bijzonder. Want ook mensen in een rolstoel, met wat voor beperking dan ook, hebben behoefte aan sex. Het is zoals het is, met alles erop en eraan, omgetoverd tot een geweldig boek!

"Het voelt als springen uit een vliegtuig i  het donker, zonder zeker te weten of je wel een parachute om hebt." ~ p201.

Ik heb echt van elke pagina genoten, en respect voor Wendy Brokers dat zij op deze manier dit verhaal heeft weten neer te zetten. Om meer te doen dan een simpele erotische roman te schrijven, een met meerwaarde. Absoluut mijn complimenten. Dit beloofd veel goeds als debuut, de lat is gelegd ♡♡♡