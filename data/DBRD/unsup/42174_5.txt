Pracht vervolg van Voor Jou!

Nadat ik Voor Jou had uitgelezen, begon ik meteen aal Mijn Leven Na Jou en het heeft me niet één keer teleurgesteld. Soms kunnen tweede delen enorm tegenvallen, maar dit boek is even mooi als het eerste deel. Er gebeuren veel verrassende dingen, die je nooit aan had zien komen, zoals de komst van Lily! Wat een schok maar uiteindelijk een geweldige aanwinst voor alle dierbaren van Will. Ik heb ontzettend meegeleefd met elke bladzijde, gekreund van afschuw wanneer de het geweldige aanbod in New York afwijst, een stoot van opluchting uitgeblazen toen ze uiteindelijk een mailtje stuurde dat ze tóch geïnteresseerd was. Een kreet van blijdschap dat ze alsnog aangenomen was en zeker toen Sam haar overhaalde het te doen.
Nagelbijtend heb ik de scene over het ongeluk van Sam doorgelezen en met een knoop in mijn buik de vermissing van Lily. Wat een meid.

Dit boek is net zo aan te raden als het vorige en eerlijk gezegd hoop ik dat er nog een volgende komt, al denk ik het niet. Wel wil ik nog veel meer van Jojo Moyes lezen, want ze heeft me helemaal ingepakt met haar geweldige verhaallijnen en schrijfstijl!