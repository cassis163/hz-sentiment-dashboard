Dit boek speelt zich af in een oer-Hollandse wereld. De Tuinderwereld van kassen, tomaten en bloemen. Het is een enorm hard bestaan en hard werken. Oliver groeit op in deze wereld. Zijn vader lijkt op James Dean en zijn moeder is Zweeds. Waarom zij toch mee naar Nederland is gekomen is hem een raadsel. In Zweden kwam ze uit hoge kringen, maar in Nederland is ze gewoon een vrouw van een tuinder. Het verhaal ie je door de ogen van Oliver, die als klein kereltje, sommige dingen niet echt goed begreep of gewoon voor lief nam. Maar naarmate hij groter wordt, komt hij er achter wie zijn vader werkelijk is. En zijn moeder die steeds op bed ligt, kermend van de pijn laat hem ook niet meer los. Hij wil erachter komen hoe het nu echt zit tussen zijn vader en moeder. Hij gaat overal in het dorp op onderzoek uit, vangt verhalen op en hij begint zijn moeder ook af te luisteren als zij een priv√© gesprek voert. Hij hoort verhalen over foute ooms in de oorlog en zijn vader heeft ook een oorlogsverleden. Oliver zijn leven is een grote ontdekkingsreis. Niet superspannend, maar je wilt als lezer ook echt weten hoe het in elkaar steekt. Het is echt grappig geschreven, een kind ziet dingen toch echt anders als een volwassene. Wat er aan de hand is, daar kom je achter.
Lekker luchtig geschreven en moeilijk weg te leggen. Het einde is een beetje open, maar je kunt het zelf ook wel invullen. Heb echt genoten van deze roman. Het was een ontdekkingsreis in een oer-Hollandse leefwijze van vlak na de oorlog. 3,5 sterren!