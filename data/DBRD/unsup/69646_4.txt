Heerlijke psychologische thriller over journaliste Maaike Landman; ze weet net dat ze zwanger is van haar collega Paul Kamp, als hij om het leven komt bij een auto-ongeluk. Omdat Paul voor de buitenwereld keurig getrouwd was, moet Maaike alles alleen verwerken. Kort daarna vindt Maaike een aantal dingen onder haar bed, waaruit blijkt dat Paul met een schokkend verhaal bezig was. Was Paul zijn dood wel een ongeluk? Dan gaat Maaike op onderzoek uit en begint het boek pas echt. De romantische verhaallijn tussen Maaike en haar nieuwe liefde geeft het boek een extra dimensie. Maaike weet op een gegeven moment niet meer wie ze wel of wie ze niet kan vertrouwen, zelfs aan haar eigen vriend begint ze te twijfelen. De schrijfstijl is erg prettig en leest lekker vlot weg. Wat mij betreft is dit zeker een aanradertje!