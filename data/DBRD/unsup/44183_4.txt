Het kleine meisje dat een wolk had ingeslikt Allereerst de titel en de cover van het boek prikkelt tot nieuwsgierigheid, de auteur Romain Puértolas is voor mij helemaal nieuw, zijn debuut roman had ook al zo’n grappige titel nl “ De wonderbaarlijke reis van de fakir die vastzat in een Ikea –kast ”. Het citaat van Boris Vian voor in het boek nodigt ook uit om gauw verder te lezen. nl. :dit verhaal is volkomen waar, want ik heb het van begin tot eind verzonnen" Het boek is opgebouwd in vier delen, in het eerst deel komt de verteller bij de kapper, het is een kleurling met een weerbarstig afro kapsel , om het ijs te breken vraagt hij aan de kapper of hij een sterk verhaal mag vertellen. Hij is verkeersleider op een luchthaven Orly in Frankrijk, en zijn naam is Dinges, hij begint te vertellen over zijn postbode Providence Dupois, Het luchtverkeer ligt helemaal plat door de aswolk van een vulkaan in IJsland. Plotseling staat zij voor zijn neus in bloementjes bikini met het verzoek om op te mogen stijgen. Ze moet dringend naar Marrakech haar dochtertje van 7 jaar wat zij geadopteerd heeft op te halen, het meisje ligt haar hele leven al in het ziekenhuis en heeft de levensbedreigende taaislijm ziekte en is wees, ze hebben elkaar op een bijzondere manier leren kennen. In de andere delen komt ook Zahera aan het woord. Om Zahera op te kunnen halen gaat ze op zoek naar iemand die haar kan leren vliegen, zelf vliegen dus door met de armen te wapperen. Romain Puértolas verteld ons een ongeloofwaardig verhaal met een komische toon in het toch soms trieste boek . Het heeft mij menig keer een glimlach op de lippen gebracht. Iedereen wil toch zelf als een vogel kunnen vliegen. Een vlot geschreven boek wat mij veel leesplezier verschafte. Wil er niet te veel over vertellen omdat dan de plot wordt verraden, ik vond het een aangenaam boek wat ik in 3 dagen heb uitgelezen en zeker kan aanraden.