Is dit zijn beste? Ok√©, als fan van Nesbo ben ik bevooroordeeld. Hij heeft gewoon nog nooit een 'niet goed' boek geschreven. Ik zie dat de lezerswaarderingen heel erg uiteen lopen en dat is ook wel te begrijpen. Dit is zeker geen ultiem spannende bloedstollende thriller zoals bv. De Sneeuwman (hoewel er wel bloed en moord in voorkomt). Misschien valt het boek zelfs meer in de categorie 'roman' dan in die van 'thriller'.
Maar, wat heeft Nesbo een meer dan fantastisch boek afgeleverd. In zijn vloeiende, prozaische schrijfstijl(en alle complimenten voor de vertaler) wordt dit keer de kant van de moordenaar belicht, zijn leef- en denkwereld. Een moordenaar, tegen wil en dank. (Hij was gewoon nergens anders goed in/voor). Hij heeft geen problemen met zijn 'klussen', maar vertoont ook empathie met zijn slachtoffers en mededogen voor minder bedeelden.