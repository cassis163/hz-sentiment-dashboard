De losbandige, verbitterde Glenner Reding wordt hardhandig opgeroepen voor de dienstplicht en belandt met een verkenningsgroep in de Woestenij achter de beschermende Muur. Het wordt een tocht op leven en dood om terug te keren naar de bewoonde wereld.

Paolo schets met een paar pennenstreken een tocht vol gevaren en je ziet de nukkige Glenner langzaam zijn hart openstellen aan leden van de verkenningsgroep. Dat heeft ze mooi weer gegeven. Aan de andere kant heb ik het gevoel dat de wereld waarin Glenner leeft niet af is. Ze had best wat meer beschrijvingen mogen geven van hoe de wereld in elkaar steekt. De ene keer had ik het gevoel in een Fantasy wereld te zitten, dan weer in een Science Fiction wereld met een vleugje Wilde Westen. Als verschillende zaken wat meer uit de doeken waren gedaan was het een sterker verhaal geworden. Maar waar ik zeer zeker over te spreken ben was het einde, een einde met een twist, daar hou ik wel van.