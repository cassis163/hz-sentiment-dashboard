'Freaky' staat er op bladzijde 63 van het boek De Kooi van Josh Malerman.

Dat klopt wel want na het besluit van Malorie om geblinddoekt na vier jaar het huis te verlaten met twee kinderen wordt duidelijk wat er eerder gebeurd is en dat begint wel heel 'freaky' te worden.

Mensen die op gruwelijke wijze zelfmoord plegen na het 'zien' van 'iets'.

Mensen die niet meer naar buiten durven, hamsteren, verstoken zijn van water, elektra, internet, met afgeschermde ramen, die alleen zijn, die letterlijk alles buitensluiten, die in ‘het donker’ leven, niet durven te kijken.

Mensen die angst hebben voor 'wezens', angst voor wat, wat is er in hemelsnaam aan de hand?

Op beklemmende wijze beschrijft Josh Malerman de gebeurtenissen in De Kooi. Sommige scènes komen achteraf heftiger binnen dan aanvankelijk gedacht word, het veroorzaakt een griezelige nachtmerrie en geeft het creepy gevoel dat er in duisternis plotseling ‘wezens’ kunnen opdoemen.

De impact van het lezen van De Kooi is groter dan verwacht, een vervolg is niet uitgesloten.