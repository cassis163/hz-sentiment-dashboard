Dagboek uit de rivier - Frederik Baas


De mooie kaft van het boek zorgde ervoor dat ik nieuwsgierig was naar dit boek. Ook omdat het verhaal zich afspeelt in BelgiÃ«, in de Ardennen. Nadat ik de achterkant van dit boek had gelezen, wou ik meer weten. Vinden ze het meisje terug? Hoe vinden ze haar? Lukt het om de schrijver zijn 2de boek te schrijven?

Er zijn 4 personages in het boek: Barbara, Rens, Robbert en de schrijver. Geleidelijk aan leer je de personages beter kennen. Rens is het zoontje van Barbara die samen is met Robbert, zijn stiefvader. De schrijver zijn naam weten we niet, hij heeft wel een hondje: Clint, die regelmatig met fazanten aan komt lopen.

Emma, een meisje van 25 met een beperking, is verdwenen. Op een dag gaan Barbara, Rens en de schrijver zwemmen en vinden ze briefjes van een meisje. Zouden ze van Emma zijn? Er wordt een zoektocht gestart en onderweg vinden ze aanwijzingen.

Wie heeft haar iets aangedaan? Is het iemand die ze kent? Iemand die jij kent? Je geliefde misschien?

Het boek leest vlot en wordt spannender naar het einde toe. Een onverwacht einde. Dagboek uit een rivier is echt een aanrader.