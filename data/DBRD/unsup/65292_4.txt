Dit boek is net zo handig of noodzakelijk als dat het overbodig is: fantasy schrijven doe je vanuit je eigen fantasie en daarvoor heb je geen regels nodig. Of toch wel?
Als je wilt dat je verhalen gelezen worden, is het handig als ze goed zijn. Wat is goed? Hoe kan een wereld waarin kabouters je huis binnendringen of robots van planeet X worden aangevallen door konijnen, geloofwaardig zijn. Het is mogelijk.
lindeboom en Van der Zande nemen je aan de hand en leggen het uit. Ze nemen je mee door de geschiedenis van het genre en loodsen je door de kunst van het opbouwen van een wereld. Tenslotte behandelen ze stap voor stap hoe je je eigen verhaal kunt schrijven.
Kinderachtig? Misschien is de toon hier en daar wat te uitleggerig maar de boodschap is zeker goed bruikbaar. Net als zovele amateur schrijvers ben ik een autodidact. Ik weet niets van de genres, van opbouw ed maar heb mijn fantasie in verhalen gegoten. Door veel te schrijven ontwikkel ik, door veel te lezen, leer ik. Door naar anderen te luisteren, leer ik nog meer en door te lezen begrijp ik beter wat ik doe.
Ik wil niet steeds dezelfde beginnersfouten blijven maken. Dus voor mij is dit een heel goed naslagwerk.
Vooral van deel 2 en 3 van dit boekje zal ik nog veelvuldig gebruik maken.