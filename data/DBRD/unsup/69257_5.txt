J.J. Voskuil (1926-2008) is bekend geworden door de zevendelige
romanserie Het Bureau. Als zijn alter-ego Maarten
Koning beschrijft hij de belevenissen op het bureau waar hij
ongeveer 40 jaar gewerkt heeft, het P.J. Meertensinstituut dat
onderzoek doet naar de Nederlandse taal en cultuur. Het bureau
maakt een duffe indruk maar het is verbazingwekkend hoe Voskul hier
een levendige romancyclus van weet te maken. Het blijft je boeien.
Het lezen werkt verslavend want je wilt steeds het vervolg lezen.
Zie het als een soapserie in boekvorm. De directeur en zijn
collega's komen allemaal onder een pseudoniem in het boek. Maar wie
wil weten wie wie is kan daarvoor zelfs een website raadplegen.
Boeken van sommige schrijvers verdwijnen na hun dood al snel in de
ramsj. Het Bureau van Voskuil is nog gewoon volledig te koop.