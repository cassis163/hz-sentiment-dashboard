Wanneer Henry Stockton terugkeert van de oorlog, merkt hij dat het leven dat hij achterliet veranderd is. Zijn grootvader leidt zijn fabriek Stockton Mill met harde hand. Hij kiest voor vooruitgang en dat komt hem duur te staan. De wevers zijn namelijk zeer fel tegen die vooruitgang, want zij verliezen daardoor hun werk. Kate’s broer is al bij de fabriek gaan werken. Kate hoopt haar vader te kunnen helpen, maar hij wijst haar hulp af omdat ze een vrouw is. Hij wil dat ze met zijn voorman Henry trouwt om zo het bedrijf voort te zetten. Maar Kate heeft andere plannen en haar loyaliteit wordt op de proef gesteld.

Een heerlijk verhaal met een stevige historische bodem. Sarah Ladd heeft in dit boek een bijzondere tijd gekozen om haar verhaal te laten plaats vinden, namelijk tijdens de Industriële Revolutie in Engeland. Machines nemen steeds meer het werk van de wevers over en zij zijn niet blij met deze ontwikkeling die hun thuissituaties bedreigt. Het dorp raakt verdeeld en families vallen uit elkaar door de keuzes die gemaakt worden. De gevoelens die dat op roept zijn heel levensecht en herkenbaar neergezet door de schrijfster. Ook de omgeving wordt tot in detail mooi beschreven. Het verhaal wordt nergens saai. Net als in het echt komt niet voor iedereen alles goed, maar er gloort hoop aan het eind.