Paige wordt al haar hele leven beschermd omdat ze hartpatiënt is. Na een enorme tegenslag op haar werk wagen Paige en haar twee hartsvriendinnen, Frankie en Eva, een sprong in het diepe en starten in New York hun eigen evenementenbureau. Ze worden aangemoedigd door Paige haar broer, Matt, en ook op zijn beste vriend, Jake, kunnen ze rekenen.
Omdat de start moeilijker verloopt dan geplant, schuift Paige al haar trots opzij en vraagt ze hulp aan Jake. Jake is een ICT-miljonair en helpt haar op weg met als bonus een voorlopige kantoorruimte in zijn bedrijf.
Dit zorgt voor een emotionele situatie want Paige is al sinds ze een tiener is smoorverliefd op Jake, maar hij heeft haar toen duidelijk gemaakt dat er voor hem geen gevoelens in het spel zijn.
Eva ziet, in tegenstelling tot Frankie, dat er toch chemie hangt tussen Paige en Jake en moedigt haar aan haar hart te volgen. Op een gegeven moment kan Jake de mooie Paige niet meer weerstaan en beleven ze samen een wonderlijke nacht. Het blijft echter niet bij één nacht, hij wil haar vaker zien. Paige kan haar geheime liefde niet lang geheimhouden voor haar broer. Matt betrapt hen en krijgt ruzie met Paige en Jake.
Jake voelt zich verslagen en gaat raad vragen bij zijn moeder.
Zou Jake luisteren naar zijn moeder en ook dit risico nemen?

Het is een verhaal waar je ziet hoe hard en hoe pijnlijk liefde soms kan zijn. Je wordt meteen meegesleept in de wereld van Paige en haar vriendinnen. Zal haar bedrijf succesvol worden? Heeft zij haar vriendinnen in financieel gevaar gebracht en zal ze de liefde van haar leven eindelijk voor haar winnnen?

Lees het boek om het te ontdekken!