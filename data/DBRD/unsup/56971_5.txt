Een kindsterretje wordt op twaalfjarige leeftijd afgedankt en sterft later onder vreemde omstandigheden. De moord wordt opgehelderd maar de dader is iemand van wie ik het nooit had verwacht. Een vader wordt ervan verdacht zijn zoon te hebben mishandeld. Er blijft twijfel bestaan of hij het nu wel of niet gedaan heeft. Tot uiteindelijk duidelijk wordt wie de dader is. Verder gaan we inspecteur Erlendur steeds beter kennen. Hij is niet meer de zielige figuur uit Moordkuil, maar neemt nu zijn verantwoording en is in dit verhaal zeer gegroeid.
Geen trieste gevoelens meer na het lezen van het boek. Het zijn natuurlijk allemaal verschrikkelijke dingen die gebeuren, maar de humor ligt in dit verhaal om de hoek. Zoals de sc√®ne waarin Elendur een ontmoeting heeft met een escortgirl die een paar dagen ervoor een borstvergroting heeft gehad en waar hij met heel veel moeite kan doen of hij er niet naar kijkt. De verhouding tot zijn dochter is sterk verbeterd. Ze staat hem nu zelfs toe om hem te troosten en luistert naar hem als hij over zijn eigen broertje praat. Alleen heeft ze er wel weer problemen mee dat hij, na zoveel jaar alleen geweest te zijn, weer afspraakjes probeert te maken. Ik heb het boek in een dag uitgelezen, ik kon het niet neerleggen.