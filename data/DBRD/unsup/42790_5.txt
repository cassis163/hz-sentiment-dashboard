VERWOEST

•Juul bezoekt het graf van haar broer die verongelukt is. DOEN+DURVEN=WAARHEID staat er in het zand geschreven.
En dan vindt ze een envelop met een condoleance kaart waar een gewaagde dare in staat geschreven. Of is deze dare niet eens gewaagd maar het begin van een gruwelijk spel?
Is Milan's ongeluk wel écht een ongeluk?
Om hier achter te komen moet Juul een aantal dares uitvoeren.
Ze krijgt hulp van haar beste vriendin Fleur. Samen gaan ze de strijd aan.

-Ik. Moet. Iets. Doen.- Juul •

Tijdens het lezen bleef ik mijn lijstje met verdachten aanvullen of veranderen. Was 'Psycho' een hij? Of toch een zij?
Ik begon aan dit boek en was meteen verslingerd. Het leest lekker weg en het blijft spannend. Geen enkel moment dat ik mijn aandacht er niet bij kon houden, ik werd helemaal meegevoerd in een achtbaan van spanning.