Het verhaal speelt zich af in Veendijk, een dorp dat leeft van de visserij, ik had associaties met Volendam of Urk. Een gesloten gemeenschap waar traditie belangrijk is.

Het verhaal springt heen en weer tussen 1998 en 2014, een tijd waarin hoofdpersoon Simon nog droomt van de toekomst en een tijd waarin deze dromen niet waar zijn gemaakt.

In zijn jeugd droomt Simon van reizen en leest er veel over in de plaatselijke boekenwinkel. Door verschillenden gebeurtenissen, schuldgevoel en verantwoordelijkheidsgevoel maakt Simon de keuze om na zijn school niet op reis te gaan maar in het dorp te blijven.
Neva is een meisje dat Simon in zijn jeugd al heeft ontmoet en grote indruk op hem heeft gemaakt. In 2014 is zij terug in het dorp. Simon weet direct dat dit alles zal veranderen maar het loopt niet precies zoals hij had gedacht. Een groot geheim uit het verleden komt uit en verandert alles.

Ik vond het erg voor Simon dat zijn toekomst niet is geworden wat hij er van had gehoopt en dat hij zo vast zat in dat dorp. Mooi dat hij aan het einde wat zaken voor zichzelf kon regelen en rechtzetten.

Een mooi debuut van Rijan van Leest omdat de verhaallijnen uit de geschiedenis en de verhaallijnen uit het heden elkaar door het hele boek heen raken en elkaar versterken.