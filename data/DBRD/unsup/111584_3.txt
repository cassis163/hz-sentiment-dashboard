Ik check regelmatig de Crimezone recensies om een nieuwe schrijver/boek te kiezen. Paranoia beloofde heel wat, gezien de 3x een 5-sterren beoordeling van de Crimezone-leden. Mijn verwachtingen waren hierdoor wel erg hoog gespannen. Helaas.
Vooropgesteld: het is een prima boek, zeer prettig geschreven en de wereld van hightech leent zich uitstekend voor het thema bedrijfsspionage. De hoofdpersoon, Adam Cassidy, komt heel geloofwaardig over maar de verhaallijn heeft een nogal hoog open-deur-gehalte en is soms redelijk naief. De ontknoping heeft wel een paar verrassingen maar wordt veel te snel afgeraffeld.
Al met al een goed boek maar voor mij geen page-turner.