2005. Alice Tanner werkt als vrijwilligster mee aan een archeologische opgraving in de PyreneeÃ«n. Tegen de regels in gaat ze op eigen houtje op onderzoek uit. En wat ze daar vindt haalt haar leven compleet overhoop.
Ze ontdekt buiten een ring, 2 skeletten diep verborgen in een grot.

12e eeuw. De fransen zijn druk bezig met hun kruistochten om de katharen te verdrijven. Een jonge vrouw genaamd Alais Pelletier ontvangt van haar vader een mysterieus boek die ze koste wat kost moet beschermen.

Wanneer je aan dit boek begint, lijkt het een boek zonder duidelijk verband tussen de 2 tijden in het verhaal. Echter blijkt niets minder waar. Zo blijkt de grot waar Alice haar ontdekking doet, de grot te zijn waar Alais ook beland tijdens haar missie.

Toen ik net in het boek begon, kreeg ik het idee dat dit een boek zou zijn waar ik niet doorheen zou komen. Maar al snel ervaarde ik dat de schrijfstijl niet zo ingewikkeld was als het in eerste instantie leek.

Je moet goed opletten tijdens het lezen om elk aspect in het verhaal te kunnen volgen. Het lezen vergt enige concentratie, maar wanneer je dat kunt opbrengen kom je erachter dat het een prachtig verhaal is. Door de manier van schrijven waan je je zelf in het boek. Je voelt je alsof je in de 12e eeuw bent! Zo vol passie heeft Mosse alles omschreven.

Het is een vrij dik boek, dus je moet er even voor uit trekken. Het moraal van het verhaal wordt pas echt omschreven aan het einde van het boek. Hierdoor moet je nog beter opletten wanneer het einde nadert.

Ik geef het boek 5 sterren. Naar mijn mening moet je even door de zure appel heen, maar wanneer je dat doet ervaar je dat dit werkelijk een prachtig geschreven verhaal is!