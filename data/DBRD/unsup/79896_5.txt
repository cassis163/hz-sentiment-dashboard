ALS HET VERLEDEN TOEKOMST WORDT is een intrigerende titel en de omslag versterkt dit gevoel. Het boek verscheen deze maand en ik ben na ontvangst direct begonnen met lezen. Je hebt thrillers en thrillers, maar dit boek is een mix van een zeer spannend verhaal en een diepe inkijk in de gedachtengang van de hoofdpersoon, Arletta.

Arletta lijkt een onopvallende jonge vrouw, die een optisch rustig bestaan leidt zonder al te veel invloeden van buitenaf. Een bezoek aan haar oude buurt waar zij vroeger heeft gewoond, loopt dramatisch af. Dramatisch in de zin dat zij getuige is van een weerzinwekkende sc√©ne en daarna veranderd haar rustige leven drastisch.

De schrijfster blinkt uit in het beschrijven van enge en ongemakkelijke details, maar daarnaast kent het boek ook tederheid, machteloosheid, opoffering en hoop. Doordat het boek meteen behoorlijk expliciet begint, zijn de intrensieke passages van de hoofdpersoon - daar waar haar chaos en hoop in het hoofd centraal staan - boeiend en ontroerend. De rode draad door het boek is een thema wat heden ten dage voor velen zeer actueel is en derhalve blijft het verhaal door je hoofd spoken. Kortom, verrassend en confronterend. Een knap boek, aanrader.....