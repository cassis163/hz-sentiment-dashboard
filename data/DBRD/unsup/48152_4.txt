Ontwaken is het 2e deel in de reeks van The Darkest Powers reeks. (Bezwering is deel 1 en Afrekening is deel 3). Hier gaat het verhaal verder waarin Chloe haar krachten beter leren kennen (haar ontwakening) en de vlucht voor de mensen van de Edison Groep verder gaat en de zoektocht naar de vader van Derek en Simon begint. Chloe wordt in dit boek een stuk volwassener in haar doen en laten, het onschuldige is er af, en ze bijt beter van zich af. Wat een logisch vervolg is van wat ze allemaal meemaakt. Ze wordt wat zekerder van zichzelf, maar de twijfels door de genetische veranderingen in haar lichaam, en de natuurlijk ook de puberteit, blijven haar parten spelen.

Ook dit deel is heerlijk vlot en goed geschreven, en is erg spannend! De karakters van Chloe en haar vrienden worden meer uitgediept,
vooral die van Derek en de band die Chloe met hem heeft. De achtervolging die begint in het 1e boek en verder gaat in Ontwaken komt verrassend tot zijn eind en het avontuur gaat duidelijk een andere wending op waardoor je weer erg benieuwd bent naar het volgende deel. Armstrong is erg goed in het opbouwen van de cliffhangers die erop wijzen dat er weer een deel volgt. Aanrader!