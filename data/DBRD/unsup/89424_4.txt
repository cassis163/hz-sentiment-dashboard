Mijn leeservaring:
Dit boek blijkt al eerder uitgegeven te zijn onder de titel: Twee meisjes in het blauw.
En ik snap best dat dit boek opnieuw onder de aandacht wordt gebracht.
Wow, wat een spanning!
Je valt al meteen middenin een creepy situatie die je misschien herkent als je ooit op hebt gepast vroeger op kinderen. Je bent in een vreemd huis en hoort dan van allerlei rare – onbekende geluiden waarvan je de herkomst niet herkend. De oppas gaat kijken en dan begint de nachtmerrie die iedere ouder over het randje zou laten kukelen.
Je kind wordt vermist – in dit geval dus twee kinderen.
De eeneiige tweeling Kathy en Kelly die zo'n sterke band hebben dat ze alles van elkaar voelen en ervaren, telepathisch noemen we dat dan. Vraag is of iedereen dat ook zomaar gelooft, de kracht van dit fenomeen zal bij iedere eeneiige tweeling anders zijn.

Het verhaal is sterk in elkaar gezet en kent meerdere hoofdverdachten waarvan je het verhaal van de ontvoerders duidelijk voorgeschoteld krijgt, ze hebben een eigen verhaallijn inclusief verleden dat natuurlijk op de een of andere manier verweven is met het “meesterbrein” achter de ontvoering.
Dit meesterbrein heeft de touwtjes in handen en het is de politie en FBI al snel duidelijk dat de echte ontvoerders niet alleen opereerden, ook doordat ze enkele kleine steekjes lieten vallen. Maar wie is dit kopstuk, de meedogenloze rat die de ontvoering op zich knap in elkaar heeft geknutseld zonder er zelf bij te zijn.

De ouders zijn radeloos. Margareth en Steve – het doorsnee gezinnetje. Gelukkig in hun nieuwe huis, goeie baan en 2 schatten van kinderen. Kapot van verdriet doen ze alles om hun kinderen terug te krijgen. Margareth houdt vast aan de mysterieuze band van haar tweeling en weet hoe de twee meisjes met elkaar kunnen communiceren. Maar wordt zij wel gelooft of doet men dit af als een ingestorte moeder die alle strohalmen aangrijpt? Het blijft je op het puntje van je stoel houden. Is het niet de spanning dan wel de compassie die je voelt.
Mary Higgins Clark heeft een zeer prettig leesbare schrijfstijl die zindert. Hoofdstukjes die net stoppen waar je een aanwijzing zou krijgen maar dan switcht naar een ander karakter … en wat doe je dan – precies snel doorlezen!

Heel erg graag gelezen via de Bliyoo-App – met dank aan Xander Uitgevers.

http://josesprakeloos.blogspot.nl/2015/04/mary-higgins-clark-tweelingzusje.html