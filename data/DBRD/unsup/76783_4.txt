Ik vond The Forest of Hands and Teeth een super tof boek, vooral omdat het zo anders is dan de dystopische boeken die ik tot nu toe gelezen heb. Misschien komt het doordat ik nog maar weinig zombieverhalen gelezen heb, maar dit verhaal heeft me echt compleet weggeblazen.


De schrijfstijl is heerlijk, maar eerlijk gezegd vond ik het hoofdpersonage Mary wat minder leuk. Ze komt behoorlijk ego√Østisch en onvolwassen over, dit maakte het voor mij moeilijk om me met haar te identificeren. Maar het boek kent een heleboel toffe bijpersonages, die mijn gebrek aan identificatie met het hoofdpersonage meer dan goed wisten te maken! En ergens vind ik Mary ook wel weer een stoere chick - ze heeft geen man nodig om haar te redden en ze wil haar eigen dromen koste wat het kost waarmaken. Daar moet je toch ook wel bewondering voor hebben..

De wereld waarin Mary leeft is angstaanjagend. De 'Unconsecrated', oftewel de zombies, beheersen de wereld buiten the fence. En deze wereld is meesterlijk beschreven; ik kon het allemaal zo voor me zien - en was stiekem zelfs een beetje bang toen ik ging slapen..


Al met al heb ik genoten van The Forest of Hands and Teeth. Het verhaal was ontzettend origineel, griezelig en bevatte veel onverwachte plot twists.Het einde vond ik persoonlijk erg goed en realistisch en ik ben nu super benieuwd naar het volgende deel in deze serie! Want hoe zal het verder gaan met Mary?!