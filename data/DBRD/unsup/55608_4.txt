Cia heeft de test gehaald en ze is nu student in Tosu City. Opnieuw moet ze een test maken, zodat duidelijk wordt in welke van de vijf studierichtingen ze zal worden ingedeeld. Vanuit deze studierichting zal ze moeten helpen aan de wederopbouw van Verenigde Gemenebest.

Nadat Cia de zware test (uit het eerste deel) heeft afgelegd zijn de geheugens van de deelnemers gewist. Maar Cia vindt een geluidsopname van zichzelf, waarin ze veel informatie geeft. Cia gaat uitzoeken of deze informatie klopt. Wat is de ware aard van de test? En wat doet ze als haar gevraagd wordt om te spioneren voor een opstand die een einde aan de test wil maken?

Dit tweede deel vond ik beter en spannender dan het eerste boek. Misschien komt het ook wel doordat de personages nu bekender zijn en omdat dit deel naar mijn idee niet veel overeenkomsten meer heeft met de Hunger Games/Divergent. De geloofwaardigheid van De Studie vind ik ook groter dan bij het eerste boek.

In dit verhaal zijn ook de nodige onverwachte wendingen aanwezig, hierdoor wil je blijven doorlezen.