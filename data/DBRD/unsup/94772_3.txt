Totemdier Arafat
Mick Johan
Uitgeverij: Lebowski
Genre: coming of age
Aantal pagina’s: 215
ISBN: 9789048833160
Thema: seksualiteit en identiteitscrisis


Mick Johan (1980), schrijver, kunstenaar en drummer debuteert met Totemdier Arafat.
Een cover met een zwarte achtergrond, daar op een witte afbeelding van een “uitbarsting”. Het geeft de tegenstellingen aan, het zwart-wit denken. In opvallende gele letters Arafat.
Het verhaal zou geen autobiografische elementen bevatten, maar Mick Johan is zelf opgegroeid op een legerbasis in Duitsland als zoon van een militair.
In het verhaal word je ondergedompeld in de gabbercultuur en slang, daar moet je van houden.
Het is direct geschreven, vlotte zinnen en mooie zinspelingen.

Het is een realistisch aandoend verhaal van Tommie (14), die vanuit Ermelo moet verhuizen naar Seedorf, i.v.m. de aanstelling van zijn vader.
Hij is het er totaal niet mee eens en daarmee haalt hij zich heel wat eenzaamheid op de hals.
Vanaf dag 1 op de school voor kinderen van Nederlandse militairen is hij een buitenbeentje en een vechtersbaas. Met een uitdagende, wrokkende houding verbergt hij zijn eenzaamheid.
Hij komt als skater terecht in de overal heersende gabbercultuur en maakt maar weinig vrienden. Hij verlicht zijn eenzaamheid door dialogen aan te gaan in de kelder van zijn huis met een denkbeeldig mannetje Yasser Arafat. Deze praat met hem en geeft hem inzichten in de dingen die hij gedaan heeft en nog doet.
Als hij Tjendol op de legerbasis ontmoet, begint hij te veranderen.
Deze laat hem kennismaken met een aparte wereld, waarin vechtpartijen, druggebruik en racisme voorkomen.
Tommie begint langzaam te veranderen door toedoen van het schoolhoofd.
Als hij van school een week naar een uitwisseling voor de internationale vrede mag gaan heeft hij er eerst geen zin in en blijft bokkig tegen iedereen. Maar als hij er eenmaal is en daar medeskaters ontmoet bloeit er vriendschap op, die wreed verstoord wordt door skinheads.