Voor #hebbanbuzz heb ik mogen deelnemen aan #ikzoujouoveral, de actie rond het nieuwe, tweede boek van Clare Mackintosh ‘Ik zie jou’. Het boek neemt je onmiddellijk mee in de wereld van Zoë, en even later ook in die van Kelly. Zoë ontdekt zichzelf in een contactadvertentie, die ze dus niet zelf heeft geplaatst, en komt terecht bij agente Kelly. Er wordt gaandeweg een beangstigend net van contactadvertenties ontdekt, maar dat net heeft niet zo’n fraaie bedoelingen. Het verhaal bouwt op tot iets over de helft van de boek, waardoor je steeds verder mee wordt genomen in de verwikkelingen, om dat in het tweede deel van het boek gaandeweg richting ontknoping te gaan. En wat die ontknoping betreft, ja hoor, ook die had ik niet zien aankomen; het bouwt mooi op, hier en daar een hint om je op het verkeerde been te zetten, tot er opeens een plot-switch is. Het plot op zich is een mooie, best wel spannende ontknoping. Maar dan is er nog een korte epiloog .... 
‘Ik zie jou’ is een aangename, goedgeschreven thriller, die garant staat voor een aantal spannende uurtjes leesplezier, en misschien geeft het boek een beetje stof tot nadenken ...