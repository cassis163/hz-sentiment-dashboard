Wat een geweldig boek is 'Midden in de winternacht'. Toen ik erin begon kon ik hem niet wegleggen en ik heb hem dan ook in een paar uurtjes uitgelezen. Het verhaal gaat over Joy die last heeft van liefdesverdriet omdat haar man Thomas een verhouding met haar zus Stacey begonnen was,. Als ze hoort dat haar zus in verwachting is, kan ze het niet meer aan en besluit ze impulsief een vakantie. Maar door een noodlottig ongeval komen ze daar nooit aan en stort het vliegtuig neer. Wonder boven wonder overleeft ze het, maar doordat ze ver het vliegtuig uit is geslingerd mist ze de anderen overlevenden en moet ze alleen zien te overleven. Na een lange wandeling door het bos komt ze bij een houten landhuis. Daar leert ze de achtjarige Bobby kennen met zijn ietwat chagrijnige maar toch knappe vader Daniel. Zijn vrouw is net een paar maanden overleden en ze willen het huis verkopen. Dankzij Bobby mag Joy blijven logeren en in die dagen dat ze er is, bouwen Bobby en Joy een goede band op. Ook de relatie met zijn vader wordt beter en Daniel en Joy ontwikkelen gevoelens voor elkaar. Bobby – die vaak met zijn overleden moeder praat – wilt vlak voor de kerst naar de kerk om een kaarsje voor haar te laten branden. Joy besluit om Daniel te vertellen wat ze voelt maar voordat ze daar de kans voor heeft, ontwaakt ze uit een diepe coma en komt ze erachter dat het niet allemaal gebeurt is. Ze blijkt in het ziekenhuis te liggen met Stacey naast haar. Ze vertelt alles aan haar zus en ze steunt Joy als ze besluit om Bobby en Daniel te gaan zoeken. Na een goede vlucht komt ze aan het in het kleine stadje maar het houten landhuis blijkt niet te bestaan. Uit wanhoop loopt ze een restaurant in en vraagt naar vader en zoon...

Dit verhaal heeft mijn wereld even op zijn kop gezet. Ik hou van onverwachte wendingen in boeken en vaak zie ik ze wel aankomen, maar dit was een complete verrassing. Hoewel ik wel mijn vraagtekens had bij de vliegtuigcrash. In het eerste deel kwam ze daar redelijk heelhuids van af wat best uitzonderlijk is, vooral hoe het voertuig neerstortte. Later bleek dat dus helemaal niet zo te zijn en dat maakt het verhaal een stuk geloofwaardiger. Dit verhaal zal altijd bij me blijven hangen en daarom geef ik het vier sterren.