09 jun 2013
Met Muren van glas- de ontmoeting- kan Marique Maas (pseudoniem Esther Verhoef) zomaar eens hét boek voor de zomer van 2013 hebben geschreven.



Deze luchtige onvervalste Nederlandse erotische roman heeft alles wat vrouwen in het genre ‘tinten grijs’ zouden willen lezen.



Er is een snelle knappe en zeer rijke, succesvolle man en een mooie jonge vrouw met haar eigen cateringbedrijf.

Ze ontmoeten elkaar in Amsterdam en na een lunch in het Okura slaan de vonken over op het tweetal.



Het beschrijven van de amoureuze ontwikkelingen kan gerust aan Marique Maas worden overgelaten.

Diners op toplocaties worden smakelijke voorproefjes van de prikkelend beschreven seksuele escapades die Daniel Holland en Nadine de Jong gaan beleven.

Hij is een tikkeltje dominant met een moeilijk doorgrondbaar gevoelsleven maar lijkt toch de ideale partner voor de hevig verliefde Nadine.



Een heerlijke reis door Europese wereldsteden, business flights, hotelsuites, diamonds, Fashion, gadgets en a lot of money geven Muren van glas een luxueuze uitstraling. Love It.