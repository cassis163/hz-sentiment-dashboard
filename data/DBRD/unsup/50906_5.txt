Enkele jaren geleden maakte ik kennis met Henning Mankell. Ik werkte destijds nog in de bieb. Een mooie plek om nieuwe boeken en schrijvers te ontdekken. Een van die ontdekkingen werd Henning Mankell. En door de hoeveelheid boeken onder zijn naam die ik wekelijks weer op hun plek mocht zetten, wist ik dat het een zeer populaire schrijver was. Ik las enkele delen uit de Wallander-serie en kon begrijpen waarom. De boeken zijn goed geschreven en de verhaallijn is ook top.

Maar Mankell kan nog meer. Hij heeft ook een aantal andere thrillers en romans op zijn naam staan. En een aantal boeken over Afrika. Ook deze zijn zeer de moeite waard..

Toen ik las dat er een boek over Henning Mankell zou verschijnen MOEST ik deze gewoon lezen. Afgelopen maand was het dan zo ver. Ik was benieuwd naar de man achter de boeken die ik zo graag lees..

Dit is geen typische biografie. Weinig woorden over Mankell's jeugd (hoewel deze wel enkele keer besproken wordt). Het gaat voornamelijk over de normen en waarden en zijn voorliefde voor Afrika. Met het vertellen van verhalen over zijn gastcollege op een school, zijn tijd in Afrika en andere activiteiten vertelt Mankell over zijn kijk op Zweden, Europa, Afrika en de rest van de wereld.

Daarnaast staan er enkele (priv√©) foto's in van de schrijver die een beeld schetsen bij de verhalen. Ook is er korte imput van mensen rondom Mankell zoals zijn vrouw en zoon.

Al met al een zeer interessant geheel. Een aanrader voor de fan, maar ook leerzaam.