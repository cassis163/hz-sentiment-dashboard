Dit boek is het zesde en voorlopig laatste deel in de Kenzie/Gennaro serie, waarvan ik eerder ‘Verloren dochter’ las. Ik ben een grote fan van Lehane en werd ook nu weer zeker niet teleurgesteld. Integendeel: dit is een kostelijke roman van wat inmiddels de koning van de ‘action-packed’ thrillers mag worden genoemd. Lehane schrijft soepel, aanstekelijk, heeft mooie observaties en is ook nog eens vaak erg geestig, zoals bij de kostelijke scenes waarin hoofdpersoon Patrick Kenzie te maken krijgt met een zich misdragende verwende miljonairszoon, op pad gaat met zijn lompe vriend Bubba en een ontmoeting heeft met de Russische gangster Yefim. Meesterlijk! Niet alleen door de bonte stoet aan kleurrijke personages, maar ook door het mooie, ronde en toch verrassende plot, is dit boek gewoon een feest te lezen! Toppertje!