Voordat Tenley stierf in Eerste leven, heeft Tenley gekozen voor Troika. Met haar laatste adem eindigde Eerste leven dan ook. Ik was hartstikke benieuwd hoe het nu verder zou gaan. Levensbloed begint dan ook al meteen in een actie scène. Heerlijk, daar houd ik van!

Ten eerste: wat een worldbuilding! Gena beschrijft Troika zo gedetailleerd dat je precies voor je ziet hoe alle delen van de stad, maar ook de gebouwen en de mensen er uit zijn. Máár het is niet zo gedetailleerd dat je ieder blaadje hoort ritselen en iedere steen apart wordt beschreven. Gewoon, precies goed. Ik kan me dan ook super inleven in de verbazing van Ten zodra ze door de sluier loopt. Ik zou er ook wel willen wonen.

Tenley is heel erg veranderd nu ze bij Troika hoort. Het sarcastische meisje dat altijd vrij op zichzelf was veranderd langzaam in een saamhorig en ontspannen meisje. Toch is er iets dat aan haar blijft knagen: Killian. Zijn aanraking is koud, Tenley beseft dat zij hun relatie in stukken heeft gescheurd. Ondanks dat hij de vijand is, blijft Tenley van hem houden. Ze kan Killian niet haten, en Tenley merkt al vrij snel dat dit niet zonder consequenties zo kan blijven.

Tenley komt terecht in een compleet andere wereld waar zij haar plekje moet vinden, maar er ook om moet vechten. Alles is anders vergeleken met het Eerste leven. Tenley is ontzettend bezig met haar innerlijke strijd. Zij moet continue kiezen tussen Killian beschermen of haar broeders en zusters. Als zij loyaal is aan Killian, is ze dan ook loyaal aan Troika? Is Killian eigenlijk wel loyaal naar haar toe, of gebruikt hij haar liefde in zijn voordeel?

Levensbloed is moeilijk om weg te leggen, wat ik bij het eerste deel (Eerste leven) wel gemakkelijker kon doen. Ik was ontzettend bang dat ik last zou krijgen van een deel twee dip, maar ik vond dit boek zelfs beter dan deel één!

Heb jij Levensbloed al in de kast staan?