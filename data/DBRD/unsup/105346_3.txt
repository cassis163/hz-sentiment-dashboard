Arjan Alberts werkte bij het ministerie van Veiligheid en is nu werkzaam als jurist. Als coördinerend inspecteur was hij tot 2017 verantwoordelijk voor incidentonderzoek in gevangenissen en tbs-klinieken. Hij deed hiervoor verslag aan het Ministerie van Justitie en Veiligheid. Zijn werk heeft hem geïnspireerd tot het schrijven van “Natan Z.”

” Natan Z.” vermoorde acht zieke jonge moeders, hiervoor zit hij al verschillende jaren opgesloten in een TBS kliniek. Door een justitiële fout dreigt hij echter vrij te komen
Het verhaal wordt verteld vanuit drie verschillende perspectieven, allen hebben ze op een of andere manier iets te maken met Natan. Doorheen het verhaal krijg je er natuurlijk meer duidelijkheid over. ” Natan Z.” start met een huiveringwekkend proloog waardoor je als lezer meteen in het verhaal zit.



Intrigerende personages
Als eerste is er Renier, hij is de advocaat van Nathan. Renier is niet bang om zeer ver te gaan om zijn cliënt vrij te krijgen: “Hij had nooit helemaal begrepen hoe iemand zulke verschillende emoties bij hem kon oproepen. Hij walgde van deze man om wat hij gedaan had en tegelijkertijd keek hij, vooral die eerste jaren, tegen hem op. De autoriteit die hij uitstraalde, daar wilde hij van leren.” (p.83)

Als tweede maak je kennis met Hannah, zij is de vrouw van Renier en een gerenommeerd thrillerauteur. Ze zit momenteel in een writer’s block. Maar de inspiratie voor een nieuw boek is dichterbij dan ze zelf denkt: “De afgelopen jaren had ze zich vaak afgevraagd hoe Renier deze man kon bijstaan. Hoe hij iemand kon verdedigen die tot zoiets walgelijks in staat was.” (p.17)

Als laatste is er Suus, ze is een overlevend slachtoffer van Natan die als therapeute werkt op de afdeling waar Natan wordt behandeld: “Het duizelde haar. Jarenlang had ze op dit moment gewacht. Dit was haar doel in haar leven geweest: wraak nemen op de moordenaar van haar moeder en haar broertje. Haar leidinggevende koppelde haar aan Natan Z., hij gaf haar carte blanche om zo dicht bij hem te komen als ze maar wilde. ” (p.51)

Via Suus, de sociotherapeut van Nathan, krijgt de lezer vervolgens ook steeds beter een beeld van Natan.

De constante wisseling van personages zorgt ervoor dat het verhaal snel doorleest.
“Natan Z.” wordt op sublieme wijze opgebouwd. In korte hoofdstukken wordt het heden en verleden van Nathan beschreven.
Je wordt als lezer in het hart van een tbs kliniek gebracht door de auteur. TBS’ers zijn vaak gewiekst en manipulatief, waardoor je als personeel altijd op je hoede moet zijn.
Het plot van het verhaal vond ik echter ongeloofwaardig en chaotisch overkomen, dit vond ik als lezer jammer omdat ik vond dat de verhaallijnen in het boek op zich sterk zijn weergegeven.