Ik had eventjes nodig om in het boek te komen, maar eens ik in Tora's leefwereld zat, vond ik het een mooi boekje. Er komen heel wat thema's aan bod : kindermisbruik, alcoholisme, armoede, ... Heel de tijd moest ik denken dat die mensen in dat Noorse dorpje toch zo'n hard leven hadden, en dat terwijl Tora's jeugd sowieso al erg triest was. Herbj√∏rg Wassmo heeft een zeer vlot leesbare schrijfstijl (toch in dit boek, ik heb nog geen andere van haar gelezen). Hoewel ik niet van mijn sokken geblazen ben, ga ik zeker de andere delen van de Tora-trilogie lezen. Net zoals de Dina-trilogie ooit wel een keer aan bod zal komen.