'Ultimatum' suddert na. Dat doen psychologische thrillers wel vaker, maar deze in het bijzonder, want hij is goed, heel goed. 'Ultimatum' is spannend, zet de lezer op het verkeerde been, wekt verwachtingen aangaande de afloop en tegelijkertijd verontwaardiging. Wat is de waarheid? Heeft Alexander zijn vriendin Nathalie Underwood vermoord? Wat is de rol van vader Aron?

De onderkoelde toon die de gebroeders Heerma van Voss hanteren slaat aan, onderstreept de spanningen binnen de familie Mulder. Eigenlijk wil je vader Aron en zoon Alexander door elkaar rammelen en ze dwingen openhartig te zijn, maar dat zit niet in beider aard.
Rechercheur Hanna Vincennes is op de zaak gezet. De druk vanuit zowel de politieorganisatie als de media is enorm. Kan zij onder deze omstandigheden tot objectieve resultaten komen?

Prachtig verhaal. Ontroerend en pijnlijk. Voortreffelijke opbouw.
Graag meer van zulks, Daan Heerma van Voss en Thomas Heerma van Voss!

[spanning 4, plot 5, leesplezier 5, schrijfstijl 5, originaliteit 5, psychologie 5]