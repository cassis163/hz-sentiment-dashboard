Mooie persoonlijke roman over een Somalische die terugkeert naar haar geboortegrond om te ontdekken dat er van haar jeugd niks meer over is. Gelijk daaraan lopen fragmenten uit haar familiegeschiedenis, gekleurd met een magisch-realistisch tintje. Doet mij vaag denken aan Salman Rushdie maar dan vriendelijker en minder veroordelend. Het knappe is hoe zij verschillende losse verhaallijnen geniaal weer bij elkaar weet te brengen, maar zonder dat het gekunsteld voelt. Ik vond het soms wel een tikkeltje aan het karikaturale grenzen, vooral de televisiecrew die met haar mee reist komt er nogal simplistisch vanaf.