Dit is geen gemakkelijk boek dat gelezen wordt als een tussendoortje dat je even een paar dagen kan laten liggen. Het vergt wat inleving en je moet open staan voor het onderwerp: Dracula. Kostova maakt het de lezer niet eenvoudig door drie verhaallijnen die in de tijd van elkaar gescheiden zijn door de 'ik' persoon te laten vertellen. Het is echter een mooie verwijzing naar Bram Stocker's boek, dat helaas nog maar weinig gelezen wordt. Snel lezen is de boodschap om de draad niet te verliezen.



Het is traag en is verstoken van elke vorm van actie, maar boeit daarom niet minder. Voor sommigen is dit inderdaad 'niet doorheen te komen'. Juist, het snoepje is enkel voor de doorbijters en doet me denken aan vergelijkbare commentare over 'De naam van de roos'.



Dat maakt van Kostova echter nog geen Eco! Haar verhaal bevat de nodige portie onlogica en sommige raadseltjes zijn voor een opmerkzame lezer sneller te ontrafelen dan door de twee doctorandi. Ik houd echter van geschiedenis en een gezonde dosis mysterie. Deze twee elementen zijn ten overvloede aanwezig en compenseren ruimschoots de rafels in het verhaal.



Dracula doet hier minder huiveren dan we gewend zijn, maar het doet geen afbreuk aan de kwaliteiten van dit boek. Kostova is de antithese van Brown. Auteurs noch boek zijn absoluut niet te vergelijken. Wie dit boek, zoals AlCohol leest met de ingesteldheid zoals hij een Dan Brown leest komt hier inderdaad bedrogen uit!



Voor wie echter de moeite wil doen om er zich in te bijten en er het hoofd bij te houden, een boek om menig leuk uurtje mee door te brengen. Dit is geen doorsnee vampierenverhaal, maar de dracula-legende belicht vanuit een heel andere invalshoek. Een beetje zoals koken met gekende ingrediÃ«nten, maar met een heel aparte manier van bereiden! Smakelijk