Wat een verschrikkelijk verhaal en waar gebeurd.......te erg soms om te lezen wat Maude allemaal meemaakt. Het is een en al wreedheid waar ze mee geconfronteerd wordt.
Het begint als ze 5 jaar is....althans vanaf die leeftijd herinnert ze zich alles.
Haar leven getekend door wreedheid, controle, een tijdsschema en liefdeloosheid, eenzaamheid.
Haar vader wil van haar een supermens maken en dat gaat ten koste van alles wat een kind normaal zou moeten doen, spelen, vrolijk zijn, naar school gaan, knuffelen en weten, dat er van je gehouden wordt.
Ik kan dit niet schrijven zonder tranen.

Ik wilde vaak niet verder lezen, maar wilde toch ook weer wel om te weten hoe ze er uiteindelijk aan wist te ontkomen.
Ze heeft een lang traject moeten gaan om er geestelijk weer bovenop te komen, ze is getrouwd en heeft 2 dochters.