Via The House of Books ben ik verkozen tot een van de Ambassadeurs voor het boek Vertrouw me van Mike Bullen.

Wat er gebeurt op de conferentie blijft op de conferentie...
Greg en Dan zijn allebei 'gelukkig' getrouwd en ervan overtuigd dat ze nooit vreemd zullen gaan. Maar wanneer ze 's avonds iets te veel alcohol ophebben en aandacht krijgen van twee jongere dames, lijkt het nog niet zo'n slecht idee om een keer een avontuurtje te beleven. Hun vrouwen zullen daar toch nooit achter komen?..

Al vanaf de eerste pagina zat ik volledig in het boek. Je voelt je vrij direct verbonden met de diverse personages uit het boek. We volgen Greg en zijn vriendin Amanda en San en zijn vrouw Sarah in hun web van leugens en bedrog.

Wat leuk is aan dit boek is dat het verhaal over ontrouw wordt beschreven vanuit de kant van de mannen (Dan en Greg) maar ook vanuit de kanten van hun vrouwen (Amanda en Sarah). Hoe gaan alle partijen hiermee om en wat zijn de gevolgen voor hun gezinnen?

Het boek leest erg vlot weg door de eenvoudige en humoristische schrijfstijl. De hoofdstukken zijn goed van formaat en nodigen uit om de volgende te lezen.

Ik denk dat er voor iedereen herkenbare aspecten in het boek te vinden zijn. Ook voor mensen die nooit met ontrouw te maken hebben gehad. Het zit hem in de kleine dingen in het boek.

Zeer vermakelijk boek voor de koude wintermaanden!