Echt een geweldig boek voor wie niet meer wil koken uit pakjes. De verschillende kruidenmixen zijn stuk voor stuk heerlijk. Je moet er wel even een grote voorraad van allerhande gedroogde kruiden voor aanschaffen, maar dan kan je heel veel verschillende mixen maken. Van de recepten zijn de mixen voor de bami en satésaus favoriet. Maar ook de boeuf bourguignon is niet te versmaden, net als de rode uiencompote. .Heerlijk bij de barbecue en gegrild vlees. En de mixen voor allerlei sauzen die zeker in de zomer als er gebarbecued wordt van pas komen. Het recept voor de pitabroodjes is ook een standaard recept geworden. Ik bak ze alleen af in de koeken (2 à 3 minuten per kant) in plaats van in de oven. Bij sommige mixen voeg ik een mespuntje zout toe tijdens het koken, nooit in de mixen zelf. De meeste mixen hebben het ook niet nodig. Alleen bij de hamburgermix geeft het net wat extra smaak, dat bij mijn gezin iets meer in de smaak valt.

Alleen al voor de kruidenmixen een boek dat eigenlijk in iedere keuken thuishoort!

Wil je meer lezen over mijn ervaringen met het boek? Kijk dan hier op de Heel Hebban Kookt en Bakt spot.