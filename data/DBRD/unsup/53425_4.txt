Ik had het boek al een tijdje in mijn bezit omdat ik dacht dat het mij minder zou boeien omdat ik helemaal geen computerkenner ben. Het tegendeel was echter waar. Al vanaf de eerste bladzijden was ik terug in de ban van Wallander. Tussen haakjes, het was voor mij een meevaller dat ook Wallander hopeloos achter is op het gebied van informatica.Het einde vond ik persoonlijk wel wat minder omdat er niet echt wordt uitgelegd hoe de computercrash eigenlijk zou gebeuren. Toch was het voor mij moeilijk om het boek weg te leggen omdat je wel goed aanvoelt dat dit het laatste boek uit de reeks is.