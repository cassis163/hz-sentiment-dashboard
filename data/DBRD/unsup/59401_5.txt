Weer zo'n heerlijk boek van Charlotte de Monchy! De hoofdpersoon Robin sloot ik meteen al in mijn hart. Ze vertrekt naar Ierland om daar te gaan werken. Ze wil het roer omgooien en gaat een weddenschap aan met haar zus waarin ze beloofd zes maanden te leven zonder alcohol en seks. Robin voelt zich al snel thuis in het plattelandsdorpje in Ierland en we maken ook kennis met de andere dorpsbewoners. Alsof je er zelf ook woonachtig bent. Ierland lijkt me een prachtig land, ik hoop het nog eens te mogen bezoeken. Liefde, vriendschap en vertrouwen spelen een belangrijke rol in dit verhaal. Een chicklit die ik met plezier las. Ik zag dat er recentelijk nog een boek is uitgebracht van deze schrijfster "Eens gegeven" die komt op mijn to read list.