Dit verhaal verpakt in een schitterende cover sleept je vanaf de eerste zin mee in een wereld waarvan je alleen maar kan hopen dat je hem nooit zult leren kennen. Een verhaal dat je je zo op het witte doek voor kunt stellen. De hoofdpersoon Simon is een mooi uitgewerkt karakter waarvan je door een vertelstructuur met flashbacks steeds meer te weten komt. Zijn opstandigheid wordt de jouwe, zijn dilemma ook. Een verhaal dat je na laat denken over de gevolgen van klimaatverandering, kunstmatige intelligentie en vrije wil. Aanrader!