Wat een prachtige, meeslepende roman over een bewonderenswaardige, sterke, slimme vrouw die haar tijd vooruit was.
In de 19e eeuw is een vrouw voorbestemd te trouwen en een gezin te stichten. Maar voor Alma loopt het anders. Zij kent slechts kortstondig geluk in de liefde, maar word wel een onafhankelijke vrouw met een bijzonder onderzoeksproject: de evolutie en de mysteries die daarbij horen. Haar grote leergierigheid en honger naar kennis maken haar volhardend en intelligent als ze is, komt ze tot dezelfde theorie als Darwin.
Het verhaal is soepel en makkelijk leesbaar geschreven en voert je mee met Alma en de belangrijkste personen in haar leven de wereld over. Eenmaal in het verhaal gezogen, laat je het niet makkelijk los. Je wilt verder lezen. Ook al lijkt het soms net alsof er niets gebeurt. Het is eigenlijk net als met Almaâ€™s geliefde mossen: je merkt het niet, maar er gebeurt juist heel veel, het heeft alleen ruim de tijd nodig.
De karakters in de boeken zijn prachtig uitgewerkt, ze komen echt tot leven. Niet alleen Alma Whittaker, maar ook de mensen die in haar leven een rol spelen. En ook de tijdgeest en verschillende delen van de wereld zijn prachtig neergezet. Het kostte mij geen enkele moeite me in te beelden waar Alma vertoefde.
Het hart van alle dingen is een boek over het leven zelf en de zoektochten die je daardoorheen voeren. Heel mooi geschreven, wat mij betreft een aanrader!