Op de een of andere manier is wat mij betreft de magie een beetje verdwenen bij dit alweer vijfde deel van de Millennium-reeks, waarvan er nu twee geschreven zijn door David Lagercrantz. Op zich een knappe prestatie om zo naadloos aan te sluiten op de drie eerste delen die zijn geschreven door de veel te vroeg gestorven Stieg Larsson.

Het is een beetje als met al die televisieseries waar het ene seizoen na het andere volgt. Meestal ingegeven door commerciële motieven. Toch heb ik ‘De man die naar zijn schaduw zocht’ behoorlijk snel uitgelezen. Lagercrantz heeft toch weer een spannend plot verzonnen. Maar de glans bij de twee helden punk-hacker Lisbeth Wallander en onderzoekjournalist Mikael Blomkwist is eraf.