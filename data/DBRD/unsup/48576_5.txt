Zo af en toe kom je een boek tegen waarvan je echt, helemaal ondersteboven kunt zijn. Bij mij is dat meestal niet een boek dat een hype heeft ontketend. Of The Traveller een echte hype gaat ontketenen weet ik ook nog niet. Wat ik wel weet is dat het boek in oktober in Nederland uitkomt bij The House of Books, en dat ze daarmee een uitstekende keuze hebben gedaan.
The Traveller van John Twelve Hawks heeft in Engeland al veel vragen opgeroepen. Om maar met de auteur te beginnen: niemand weet wie hij is. Ja, waarschijnlijk weet wel iemand bij de uitgever wie hij is, want hij moet tenslotte betaalt worden, maar hij kan net zo goed een zij zijn of een aantal personen. Er wordt al druk gespeculeerd; er is op www.shotsmag.co.uk (een uitstekende site trouwens!) al een recensie verschenen waarin wordt uitgelegd waarom men denkt dat John Twelve Hawks wel eens een collectief van schrijvers zou kunnen zijn.
En dan te bedenken dat The Traveller nog maar het eerste deel is van een serie al kom je daar pas achter omdat hélemaal aan het eind met kleine letters staat gemeld dat dat zo is. Nou, kom maar op met de rest want ik ben zeer benieuwd!

Hoe moet ik beginnen? Bij de korte samenvatting dan maar. Maya is een jonge vrouw die in Engeland woont. Haar moeder is dood en ze wordt opgevoed door haar vader Thorn. Thorn is een Harlequin. Een Harlequin is iemand die zeer bedreven is in allerlei technieken die nodig zijn om Travellers te beschermen. Travellers zijn mensen die met hun astrale lichaam door verschillende werelden kunnen reizen. Als ze terugkomen van die reizen, vertellen ze vaak aan andere mensen dat het leven ook anders kan: je hoeft niet elke dag alleen maar te werken en tv te kijken, er is méér. Die vreemde gedachten worden niet op prijs gesteld door degenen die ons onder de duim willen houden, een genootschap dat zich The Brethren noemt maar dat in de wandeling The Tabula wordt genoemd. Zij zijn degenen die er voor zorgen, door middel van cameras en andere vernuftige elektronische opsporingsmethoden, dat wij, het gewone volk, niet doorhebben dat wij in The Grid leven: het voor ons gemaakte vakje waarin we denken vrijheid te hebben die we niet hebben.
Kortom: George Orwells 1984 gecombineerd met The Matrix en vooral veel paranoia. Helaas hebben wij dus reden genoeg om paranoïde te zijn. Voor sommige mensen mag de achtergrond van dit boek vreemd overkomen. Ik kan u echter verzekeren dat deze achtergrond echter is dan menigeen denkt. Herinnert u zich nog de discussie van een poosje geleden over het feit dat de Amerikaanse regering wil dat Internetproviders onze E-mail een half jaar bewaren? Dat gebeurt allang hoor! En wat dacht u van veiligheidscameras? Na de bomaanslagen in Londen werd maar weer eens duidelijk hoeveel van die cameras er eigenlijk zijn Gebruikt u elektronisch bankieren en/of een creditcard en/of een klantenkaart van een winkel? Alles wordt vastgelegd
Dat vastleggen wordt dus in dit boek leven in The Grid genoemd. Er zijn mensen, zoals genoemde Harlequins, die dit ten koste van alles willen voorkomen omdat ze anders niet in staat zijn om The Travellers goed te beschermen. En dat dat een hele klus kan zijn ondervindt Maya, als ze door haar vader naar Los Angeles wordt gezonden om daar een Traveller te beschermen die niet eens weet wie of wat hij is Alleen maar dat hij altijd heeft geleerd om een valse naam te gebruiken en nergens geregistreerd te staan.

Eigenlijk is een beschrijving van dit boek gewoon niet genoeg. Het is origineel, spannend, heel goed geschreven en nog veel meer en ik kan verder alleen nog zeggen: koop het en lees het met genoegen!