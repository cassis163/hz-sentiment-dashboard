Een enorme nieuwe dikke pil van Karin Slaughter, 500 bladzijden maar liefst! Dit keer een stand-alone, die geen deel uitmaakt van een serie.

Je zit gelijk in het verhaal, in 1989 beleeft het Amerikaanse gezin Quinn een enorm familiedrama. Door middel van flashbacks verneem je de daadwerkelijke toedracht. Eerst gezien door de ogen van de 13-jarige Charlotte Quinn, de jongste dochter van het gezin en later door de ogen van Samantha Quinn, de oudste dochter van 15 jaar, die blijvend letsel overhoudt. Hun moeder komt hierbij om het leven.

De meiden worden volwassenen en Samantha ziet haar vader en zus 20 jaar niet, ze is advocaat in het octrooirecht en woont en werkt in New York.

Charlotte blijft in het dorpje Pikeville wonen en werkt samen met haar vader. Hun vader Rusty is advocaat, hij verdedigt de daders van diverse zaken uit de lagere klasse.

28 jaar later raakt Charlotte betrokken bij een schietpartij op een school in Pikeville en komen de gruwelheden uit haar tienerjaren weer naar boven. Als haar zus Samantha betrokken raakt bij deze zaak, begrijp je beter de familiebanden en hun gedrag en persoonlijkheid hoe ze het verleden een plekje geven en er tegelijkertijd nog dagelijks mee tobben. Vooral de band die beide dochters afzonderlijk hebben met hun ouders wordt heel mooi beschreven.

De schrijfstijl is prettig, korte zinnen, heel beeldend en de schrijfster gaat zeker geen gruwelijke details uit de weg.

Kortom een heerlijke thriller voor de echte Slaugther fans en lezers die voor het eerst een thriller van haar willen lezen!