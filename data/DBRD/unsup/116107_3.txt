Ik vond het al vreemd toen Cass besloot de Selectie uit te breiden door het verhaal van Eadlyn te schrijven, de dochter van America en Maxton. Hoe leuk ik het verhaal ook vond, was het eigenlijk klaar voor mij. Maar omdat de serie eigenlijk wel leuk was geweest, wilde ik de volgende delen natuurlijk ook lezen. Voor mij was het alleen niet zo denderend.

Het leek wel alsof Cass niet echt een plot in haar hoofd had. In deel twee kwam pas de 'echte' slechterik te pas, terwijl dat echt op een heel erg 'random' manier was, waardoor het niet geloofwaardig was en ook niet echt zo spannend meer. Het was geen échte bedreiging voor Eadlyn, hoe erg Cass het ook probeerde te maken. Het kwam gewoon niet tot mij over, maar dat is natuurlijk persoonlijk.

Ik vond de Kroon vermakelijk, en leuk, maar meer ook niet. Het was niet spannend, niet bijzonder, en gaf me geen 'wauw'-gevoel. Dat Eadlyn uiteindelijk eindigt met de persoon waarvan ik al hoopte dat ze zou eindigen, was dat natuurlijk wel even extra leuk :). Maar het hele boek voelde... geforceerd. Alsof Cass niet echt meer een verhaallijn had, of niet wist hoe ze verder moest, en dus maar een verhaal schreef. De helft van het verhaal voelde, voor mij althans, als een 'filler' aan. Dat was natuurlijk jammer. Desalniettemin raad ik iedereen aan om dit boek te lezen als je al bezig was met de Selectie reeks. Het is zeker een leuk boek voor tussendoor én een fijne (maar zeker niet perfecte) afsluiter voor de Selectie.