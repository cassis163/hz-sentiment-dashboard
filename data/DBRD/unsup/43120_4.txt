Over Blind date..
Moon is single. Ze beleefd zoveel plezier in het daten dat ze haar avonturen deelt via haar blog Het Datingcafé. Haar blog wordt steeds populairder en niemand weet dat zij erachter zit.
In het dagelijkse leven werkt ze voor Tanja-Talents. Wanneer Tanja ‘Tang’ haar blog oppikt en financiële steun aanbiedt, veranderd dat haar hele leven. Om haar identiteit als schrijfster van de blog geheim te houden moet iemand haar vertegenwoordigen. Met andere woorden: ze moet iemand over haar geheim vertellen. Maar kan ze dat wel vertrouwen? Mag ze zelf blijven beslissen over haar datingblog?
Naast die zorgen blijkt ze ook nog heel andere zorgen aan haar hoofd te hebben. Een van haar lezers, de Utrechtse Dater, wil wel heel graag haar aandacht. Maar wie is die Utrechtse Dater? Heeft hij iets te maken met de aanrandingen in de omgeving?
Uiteindelijk komt alles tot een hoogtepunt tijdens #Blinddate17.

Mijn persoonlijke indruk..
In de eerste hoofdstukken had ik meteen het gevoel dat ik mezelf in Moon kon zien, op een bepaald gebied dan toch. Moon is een blogger en enkel haar vriendin weet dat. Ze heeft liever niet dat iemand anders dat ook weet. Zelf ben ik, zoals je kan zien, ook een blogger. Niemand weet ervan, behalve mijn beste vriend. En ook ik heb liever niet dat iemand anders het te weten komt. Door deze overeenkomst trok het hele verhaal me meteen aan en mijn nieuwsgierigheid was aangewakkerd.
Sidenote: ik heb Blind date op 1 avond verslonden. Mijn nieuwsgierigheid had serieus bezit van me genomen!

Naast bloggen staat er ook een ander thema redelijk centraal, namelijk aanranding/verkrachting. Het is een gevoelig thema maar Marelle Boersma is erin geslaagd om het perfect in haar verhaal te verwerken.

Haar schrijfstijl is aangenaam om te lezen. Niet ingewikkeld, niet te simpel maar juist daartussenin. Helemaal goed dus!
Het afwisselen van P.O.V. tussen de hoofdstukken vind ik persoonlijk altijd een leuk gegeven aan dit soort thrillers. Het brengt je helemaal in de war en je weet niet meer wat je moet denken. Wie heeft wat gedaan? Wie zei dit? Wie deed dat? Kunnen we hem/haar vertrouwen? Wel, je gaat ieder hoofdstuk iets anders denken. En dat maakt het zo leuk. Je blijft helemaal in de ban van het verhaal. En dat is de bedoeling toch?

Mijn eerste reactie na het lezen: ‘ajnsldfnzkbfdsbckqzbeqlkjfrb’. Letterlijk. Ik was/ ben nog steeds sprakeloos. Marelle Boersma heeft me vanaf de allereerste bladzijde meegetrokken in haar verhaal. Zelfs na de laatste bladzijde heeft ze me nog niet losgelaten. Want wauww niet alles is wat het lijkt. En daar had ik me toch even goed laten vangen.

Blind date is een indrukwekkende thriller met een fantastisch plot!
Ik had een zeer geslaagde blind date met Blind date.


Deze recensie verscheen ook op The World Of A Bookworm Blog