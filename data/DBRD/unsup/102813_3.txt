Op het moment dat Bryan Deane verdwijnt van de aardbodem na een tochtje met de kayak op zee en Laura en dochter Martha achterlaat, rijzen er al twijfels of hij echt is verdronken of dat het een opgezet plan is.
Anna komt in haar woonplaats haar ouders opzoeken omdat haar vader zwaar ziek is en komt pardoes in het onderzoek terecht, en helpt meedenken (ze is toevallig ook politie-agente) in de zaak die door Laviolette wordt geleid.
Steeds meer zaken uit het verleden roepen vraagtekens op: Is Jamie de broer van Bryan, terecht 20 jaar opgesloten geweest voor een moord op de vader van Laviolette.
Wat heeft er plaats gevonden tussen Anna en Bryan, waardoor ze elkaar 16 jaar niet hebben gezien en wat is de rol van Laura.
En zo zijn er nog een stuk of wat duisterheden en intriges die nu plotseling de kop op steken.

Het begon als een vlot lopende thriller (ik vind het meer een thriller dan een roman), maar doordat er zoveel dingen zijn gebeurd die uiteindelijk allemaal uitkomen, verliest het wel zijn geloofwaardigheid, voor het boek was het beter geweest als er iets minder gebeurd was, nu was het gewoon een beetje teveel van het goede of slechte zo u wilt.
Als de schrijver in het vervolg iets minder enthousiast te werk gaat en het iets beter doseert kan het een hele behoorlijke schrijfster worden.