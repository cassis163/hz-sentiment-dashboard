Levend Aas

Katrien Van Effelterre,een Vlaamse schrijfster uit Diest , schreef eerder Vossenspoor (2014)en nu Levend Aas. .Haar inspiratie voor dit boek haalde ze uit een echt voorval en zo begon haar schrijversgeest een verhaal te bedenken.

Tijdens een undercoveroperatie is Patricia Rodiers het lokaas. Een seriemoordenaar heeft het namelijk gemunt op zijn online dates en deze rechercheur hoopt zo de man te pakken te krijgen. Hij spreekt namelijk af in Xtraordinary , een taverne in Diepenbeek ,om zijn slachtoffers uit te kiezen en op deze manier wil de politie de moordenaar in de val lokken..
Patricia, de gedreven en doortastende politieagente, wil deze moorden graag oplossen...
Wanneer het fout gaat met de zaak en Patricia gestopt wordt,gaat ze toch verbeten door.Een vals datingprofiel op Lovequest, de datingsite waarop de killer jaagt dat past in zijn voorkeur, moet de man uit de tent lokken.
Het lijkt wel alsof deze dader pakken haar missie is... Uiteindelijk blijkt dat Patricia ook een persoonlijke reden heeft om door te gaan en de zaak op te lossen.

Levend Aas is een boek dat intrigeert en de lezer vaak op het verkeerde been zet.. De cover met in grote en opvallende letters Levend Aas en de foto van de vrouw met afgewend gezicht trekt de aandacht. Deze cover is symbolisch prachtig gekozen want de titel, het weggedraaid gezicht en de naakte vrouw geven de kwetsbaarheid van de vrouwelijke personages weer. Als het boek gelezen is,herken je als lezer ook de link naar de thema's .

Levend Aas is een boeiende ,vlot vertelde thriller die stilaan zijn geheimen prijs geeft.
De personages zijn goed uitgewerkt en het verhaal is rond het realistische gevaar van online dating gebouwd en heeft ook nog een ander minder voor de hand liggend maar actueel thema. In het boek is ook plaats voor een tikkeltje romantiek, niet de typische zoetsappige ,maar net een tikkeltje anders. . Het verhaal wordt verteld door de verschillende personages en komt stukje bij stukje tot leven... Het psychologische aspect en de uitdieping van de motieven en beweegredenen van iedereen is een grote meerwaarde voor het verhaal.Knap is dat de schrijfster er in slaagt om zelfs de dader,hoewel psychopaat,toch soms als mens te portretteren. Dit doet ze aan de hand van jeugdherinneringen die de lezer de slechterik doen begrijpen. Nagelbijtend spannend is het verhaal niet maar de onderhuidse dreiging is wel voortdurend aanwezig. Door de dwaalsporen,insinuaties en het psychologische spelletje ga je als lezer mee op zoek...Na een hoofdstuk volgt een tweede en zo lees je door. . Levend Aas is een boek dat doet puzzelen en smaakt naar meer.
Misschien dat het einde voorspelt dat we nog meer van Patricia gaan horen..het geeft alleszins die indruk en als lezer is dit een fijn idee...
Bedankt L&M Books dat ik van dit boek mocht genieten...

****