Zusje vermist gaat over Lauren die op een dag haar kleine zusje Madison kwijt raakt op het strand. Madison gaat een ijsje kopen, iemand knoopt een gesprekje aan met Lauren en als ze weer richting de ijscoman kijkt is haar zusje nergens meer te zien. Dit boek is zeker een spannende jeugdthriller maar ook goed te lezen voor volwassenen. Er bleven wel wat dingen onduidelijk voor mij maar het blijkt dat het een van de boeken is van een trilogie dus dat verklaart het een en ander. Er gebeurt best veel in dit boek en het is ook best aangrijpend en zeker ook spannend. Het advies is wel om eerst deel 1 te lezen 'vermist'. Ik twijfelde tussen 3 of 4 sterren maar omdat ik toch af en toe op het puntje van mijn stoel zat van spanning heb ik gekozen voor vier sterren.