Dierenarts Anouk van Merwede begint haar leven weer een beetje op orde te krijgen nadat haar man, journalist en vaak bezig met geruchtmakende zaken, negen maanden geleden verongelukte. Wanneer een goede vriend van haar man, tevens journalist, wordt vermoord en haar broer plotseling onvindbaar is gaat zij op onderzoek uit en ontdekt dat haar man Thijs iets voor haar verborgen heeft gehouden.

Dit boek was anders dan Caleidoscoop en Tweestrijd. Minder psychologisch en meer actie. Ik vond het een geweldig boek maar mij trekken boeken als Caleidoscoop en Tweestrijd meer aan. Het is niettemin goed geschreven, Linda Jansma weet haar karakters zo neer te zetten dat je ze denkt te kennen en met ze meeleeft. Ik hou daar van.