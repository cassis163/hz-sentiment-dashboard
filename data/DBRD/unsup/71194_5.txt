‘Wat als de echte moordenaar helemaal niet terechtstaat? Wat als hij in de jury zit?’

Deze twee zinnen hebben mij direct gegrepen. Dit verhaal moet ik lezen! Gelukkig was het boek aanwezig in de bibliotheek en kon ik gelijk beginnen. Het was direct duidelijk: wat is dit een bloedstollend verhaal! Als je eenmaal aan dit boek begint, blijf je lezen. Er zitten verrassende wendingen in het verhaal waardoor je constant geboeid blijft. Ik heb nog niet eerder een boek van deze schrijver gelezen, maar dat ben ik na het lezen van dit boek zeker wel van plan!