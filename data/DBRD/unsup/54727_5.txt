Ik heb het boek voor de derde keer gelezen en het verveelt nog steeds niet. Je leeft je helemaal in in de personages, zo echt dat je denkt dat jezelf rondloopt op Hampden College, dat je getuige bent van Richards ellende in die ijskoude winter die hij maar net overleeft, of als ze met elkaar in het landhuis van Francis zijn tante zijn, je bent bijna jaloers dat je er zelf niet bij bent. Het hele sfeertje van college en studeren lijkt allemaal zo geweldig dat ik bijna spijt krijg dat ik zelf niet ben gaan studeren. Dat is natuurlijk onzin maar deze gevoelens roept het boek wel bij mij op. GEWELDIG BOEK, een aanrader voor iedereen die van het lezen van dikke boeken met inhoud houdt. Jammer dat De kleine vriend mijn enthousiasme niet heeft, maar Verborgen geschiedenis krijgt van mij een tien. Het liefst zou ik het boek een honderd geven maar dat gaat nou eenmaal niet.