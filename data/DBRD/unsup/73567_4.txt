Een mening over een boek is uiterst persoonlijk en geeft daarom weer wat die ene persoon van dat boek vindt. De Delta Deceptie is voor mij zeker geen deceptie geworden.
Ik vind het niet storend dat het geen relatie naar de historie heeft zoals de twee andere bestsellers van Brown maar gewoon een lekker spannend boek is dat heerlijk wegleest en waar ik in ieder geval een aantal prettige uren aan heb beleefd.
Het verhaal heeft een flinke dosis wetenschap in zich die overigens niet storend is en goed begrijpelijk wordt neergezet.
Tevens geeft het een leuke inkijk in de wereld van de politiek en wat de strijd tussen twee politieke kemphanen allemaal los kan maken aan criminele gedachten en (soms) daden.
Vol spanning neergezet, van het begin tot het einde met leuke en goed neergezette personages.
En net zoals Brown het heeft bedoeld kun je voor de ene persoon meer sympathie op brengen dan voor de andere.
Conclusie: gewoon een lekker spannend boek dat goed is geschreven en niet te herkennen als voorloper van zijn twee grote bestsellers maar wel een aanrader is.
Zonder historie blijkt Dan Brown gewoon een goed schrijver te zijn.