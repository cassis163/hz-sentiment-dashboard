Donkerblauwe woorden, echt een boeken voor bookaholics. Echt, op sommige bladzijden worden wel 4 verschillende boeken genoemd, ze praten in het boek met elkaar over boeken en er is een tweedehandsboekenwinkel met een brievenbieb. Wat echt een cool idee is, want boeken, woorden brengen zoveel gevoelens en gedachten te weeg, op die manier kun je ze met anderen delen, ook al weet ik niet of ik het zou kunnen. Het idee vind ik echt leuk, maar ik weet niet of ik in staat zou zijn om in een boek te schrijven of te onderstrepen. Dat voelt gewoon verkeerd of zo, ik ben erg voorzichtig met mijn boeken, zorgzaam kun je wel zeggen. Ik zou eerder een brief achterlaten in het boek. Het is ook leuk dat je in dit boek ook brieven, hele verhalen kunt lezen in de vorm van brieven en dat een hoofdstuk steeds begint met een "gemarkeerde" zin, die je in het hoofdstuk terug vind.

Het is echt een goed boek, wel typisch young adult, maar als je van lezen houdt is dit echt een leuk boek. Ik heb er echt geen spijt van dat ik dit boek heb gekocht, zeker omdat ik het een beetje in een opwelling heb gekocht, maar het boek sprak me gewoon zo aan. Alleen de voorkant al, perfect. De verhaallijn, de personages, de gevoelens en de boeken. Alles aan dit boek vond ik leuk, alles in het boek paste ook perfect in elkaar. Het enige wat ik niet zo leuk vond, was Amy, ja, ze hoort in het verhaal, maar ze is gewoon geen leuk personage met haar gedrag.

De rest van de personages hebben allemaal een plekje in mijn hart gekregen, sommige personages weten je gewoon zo te raken denk ik. Henry, eigenlijk omdat hij zo van boeken houdt, hihi, maar ook omdat hij blijft geloven, ook al gelooft hij dan in het verkeerde, hij is ontzettend trouw. Rachel, omdat ze je laat in zien dat het leven nog zo zwaar kan zijn, maar er altijd toch wel wat te vinden is om voor te leven, ook al kan ik me haar verlies echt niet voorstellen, niemand zou dat moeten doorstaan. George, omdat van iemand houd, die ze via brieven leert kennen en omdat ze anders dan anders is. Zij waren eigenlijk mijn favoriete personage.

Daarnaast heb je in dit boek te maken met liefde, vriendschap en verschillende soorten verliezen, en wat ik er zo mooi aan vond, dat vind ik bij de andere boeken ook, is hoe de personages er mee om gaan, hoe ze het verwerken, daar kun je veel van leren. De kracht van een boek zit daar denk ik ook in, in de gevoelens en gedachten van jezelf en anderen om je heen en dat van de personage.