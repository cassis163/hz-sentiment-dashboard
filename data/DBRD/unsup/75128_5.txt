Spencer Bennett krijgt een gruwelijke zaak. Als rechercheur moet je wat gewend zijn. Maar dit zijn beestachtige moorden. Het komt voor hem ook erg dichtbij. Deze seriemoordenaar kan niet stoppen voordat hij zijn doel heeft bereikt. Na het eerste slachtoffer volgen er meer. Hij krijgt het enorm druk.
Jennifer Rowley is gespecialiseerd op DNA gebied. Zij kan van alles uit DNA halen. Ze heeft ook een persoonlijke missie: haar verdwenen vriend vinden. Ze moet haast maken want er worden nog meer vrouwen vermist. Zijn ze in de handen gevallen van de seriemoordenaar? Ze werkt vaak samen met Bennett.
In een andere verhaallijn volg je de dader. Je komt er snel achter dat hij knettergek is. De angst van de slachtoffers kun je bijna voelen. Een echt spannend verhaal. Het is meeslepend. Je wilt ingrijpen als lezer. Je voelt de klok door tikken, je voelt die druk. Gaan de slachtoffers het overleven?
Op het kerkhof vinden ze het lichaam van een man op een graf. Iedereen wil antwoorden. Niemand voelt zich nog veilig.
Pageturner . Leest enorm vlot en heeft korte hoofdstukken. De spanning is stap voor stap opgebouwd. Ik kijk hierdoor echt uit naar het tweede boek over Bennett en Rowley. 4,5 sterren!