Dit waargebeurde boek vertelt vanuit het oogpunt van de politie de zoektocht naar de vermiste 13-jarige Sybine Jansons. Sybine woont in Maarn en fietst na school door een bosrijk gebied maar huis, daar komt ze echter nooit aan. Later wordt ze dood aangetroffen in het water.

Er wordt een grote klopjacht geopend om de dader te vinden. Na een aantal fouten in het politieonderzoek komen ze toch op het spoor van Martin C. Hij is de Amsterdamse serie verkrachter en hij was hiervoor veroordeeld tot een gevangenisstraf. Twee maanden na zijn verlating gaat hij weer op pad en ontvoerd, verkracht en vermoord Sybine.

Voor de doodslag op Sybine wordt Martin C veroordeeld tot 17,5 jaar gevangenisstraf en tbs met dwangverpleging.

Het is een aangrijpend boek dat laat zien hoe tragisch het is als een kind wordt vermist en later vermoord wordt teruggevonden. De onmacht en het verdriet van de ouders komen in dit boek ook naar boven.

De periode rondom de verdwijning van Sybine Jansons kan ik mezelf nog goed herinneren. Ik ben van hetzelfde geboortejaar en de verdwijning maakte veel indruk op mij.

Het boek is geschreven door Cees Koring, hij is misdaadverslaggever. De co-auteur is Marcel Tiehuis en hij is politierechercheur. Marcel was de onderzoeksleider in de zaak van Sybine.

De titel past prima bij het boek, Sybine is namelijk niet het enige slachtoffer dat Martin C. heeft gemaakt. Hij is een echte vrouwenjager en hij gaat hiervoor heel erg ver.