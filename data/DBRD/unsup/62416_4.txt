Een zomer in Parijs is een heerlijk romantische Young Adult feelgood roman, geschreven door Denise Grover Swank en vertaald door Marije Kok.

Sophie moet haar zomer in Parijs doorbrengen om haar vaders bruiloft bij te wonen en tijd met hem door te brengen. Haar vader heeft 10 maanden geleden het huis verlaten en dit zal de eerste keer zijn in die tijd dat ze hem weer ziet, Samen met haar broer vertrekt ze aan het begin van de zomervakantie om 8 weken door te brengen met haar vader, zijn bijna nieuwe vrouw en hun nieuwe stiefzus Camille, die vanaf heet eerste moment een hekel aan haar lijkt te hebben. De piano is Sophie's grote liefde en haar grootste wens is dan ook om na de middelbare te studeren aan het conservatorium, al lijkt haar vader daar een stokje voor te willen steken. Op de bruiloft van haar vader ontmoet ze een knappe jongen met wie ze vanaf het begin een band lijkt te hebben. Hij steunt haar in haar liefde voor muziek en samen ontdekken ze de stad van de romantiek. Er is echter één probleem: hij is goed bevriend met Camille.

Dit boek is echt een heerlijke YA roman. De opbouw is goed en het verhaal is goed geschreven. Als je van liefde, romantiek en Parijs houd in een YA jasje dan is dit boek echt een aanrader.