Auteur: Ingrid Oonincx
Uitgever: de Crime Compagnie
Nederlandstalig
400 pagina's
ISBN 9789461093158
juni 2018

------ De schaduwen werden langer. Met tientallen mannen en vrouwen vormde Jack een langgerekt lint in het bos.
Er klonk een schril fluitsignaal en ze stopten acuut met lopen. Een nerveus geroezemoes ontstond. Ineens klonk er een harde vloek, gevolgd door een huiveringwekkende stilte.------

Hanna en Jack wonen met hun 3 kinderen in het Brabantse dorp Doodeind.
Na een gezellige avond bij Hanna en Jack zijn Laura, Jef en hun zoontje Tommie naar huis zijn gegaan.
De volgende ochtend blijkt Tommie verdwenen te zijn.
Max de 8 jarige zoon van Jack en Hanna zit samen met Tommie op het speciaal onderwijs. Max blijft volhouden dat Tommie op de dag van de verdwijning in het busje naar school zat.
Degene die eventueel kan bevestigen of Tommie inderdaad in het busje zat, is niet te bereiken.
Jack verschuilt zich steeds meer in de drank en vervreemd hierdoor van Hanna.
Als Hanna terug komt van een bezoek bij Laura en Jef ondekt ze dat Jack weg is. Ze ziet een envelop liggen met een brief van Jack. Daarin onthult hij een stukje van zijn vroegere leven. Hij laat weten dat hij de confrontatie met zijn verleden aan wil gaan. Als Hanna verder wil met hem, stopt hij met de drank.

In het boek staan 2 verhalen. De één begint in 2017 en vertelt het verhaal over alles wat er gebeurt rond de vermissing van Tommie.

De ander blikt terug in 1994 en gaat over Billy en zijn jongere broertje Bird.
Zij wonen in Truth or Consequences, New Mexico in de V.S.
Samen met hun alcoholistische moeder wonen ze in caravan.
Door de dorpsbewoners worden ze white trailertrash genoemd.
Billy blijkt bijzonder intelligent te zijn en uit te blinken met zijn schoolprestaties. Op een dag wordt Billy benaderd door Jeniffer, het mooiste meisje uit zijn klas, of hij haar kan helpen met wiskunde.
Wanneer hij met haar afspreekt bij haar thuis moet hij van zijn moeder zijn broertje en de hond meenemen.
Dan gaat het helemaal mis.


Toen ik het boek kreeg, heb ik in 2 avonden enkele hoofdstukken gelezen.
De derde avond moest en zou ik het uitlezen wat een spanning. Daarna moest het even laten bezinken. Wow.. was mijn gevoel.
Dit is het eerste boek wat ik heb gelezen van Ingrid Oonincx en ik ben zeker van plan om haar andere boeken te lezen.
Pretty Boy krijgt van mij 5*

Rotterdam, 18 juni 2018
Annemarie

Met dank aan #ThrillZone