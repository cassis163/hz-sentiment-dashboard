Anna, het hoofdpersonage, is 17 jaar en krijgt te horen dat ze misschien kanker heeft. Haar bezorgde moeder belt dan ook meteen de school op om dit te laten weten. Dit alles tegen de wil van Anna zelf, die denkt namelijk dat het belachelijk zou overkomen.
Maar niets is mider waar; het lijkt wel alsof alls nu beter gaat. Ze krijgt opeens een hele hoop nieuwe vrienden en heeft zelfs contact met haar vader waarvan ze al jaren niets heeft gehoord. Na de verdere onderzoeken blijkt echter dat dat ze dan toch geen kanker heeft. Ze weet niet wat te doen, de waarheid vertellen en haar nieuwe vrienden mogelijks verliezen of liegen voor eigen bestwil?
UIteindelijk kiest ze voor de tweede optie maar niet zonder gevolgen. Haar oude vriendin Ellen, die Anna liet vallen omdat ze nu betere vrienden heeft, is er namelijk rotsvast van overtuigd dat Anna de waarheid moet en zal vertellen. En hiervoor gaat ze dan ook tot het uitertste.
Het idee achter het verhaal is zeer goed maar de uitwerking laat veel te wensen over. Wat een boek over dilemma's en innige tweestrijd beloofde te zijn, is een verhaal zonder veel diepgang geworden.De aandacht gaat meer naar hoe Anna vroeger was dan over het dilemma zelf, de achtergrondinformatie is uiteraard nodig maar het deel over het dilemma zelf zou moeten overwegen, dat is nu niet het geval. Dit alles wil echter niet zeggen dat het geen aangenaam boek is. De verhaallijn is gemakkelijk te volgen en het boek zelf leest vlot.