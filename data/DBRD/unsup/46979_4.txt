Het is een boek dat zich in twee tijdzones en landen afspeelt. Namelijk Rusland rond 1914 en Amerika 2016.

Groothertogin Tatjana wordt verliefd op Dimitri. Maar dan gebeurt er iets met de familie Romanov. Zou Dimitri Tatjana ooit nog zien?

Kitty erft een huisje van haar overgrootvader bij Lake Akanabee. Hier vind ze tijdens het opknappen een mooie hanger. Dan wordt ze wel nieuwsgierig naar de achtergrond van de hanger en de familiegeheimen.

Ik heb het boek als luisterboek “gelezen”. Ondanks de prettige stem van Dieuwertje Blok, denk ik dat ik het boek meer beleefd had, als ik het als boek gelezen had.

Halverwege vond ik het even iets minder boeiend, maar dat werd snel weer beter.

Ik geef het boek 4 sterren omdat het knap is zoals dit verhaal is neergezet. Deels historisch en deels modern. Leuke combinatie.

Je merkt dat Gill Paul zich in de materie heeft verdiept en dat er veel research voor gedaan is.

Ik zal het boek zeker aanraden als je van historische romans houdt. Het leest vlot weg en is goed te volgen.