Samenvatting
Caro is met haar ouders en een bevriend gezin op vakantie in Portugal. Nick en Noah, de zonen van het gezin waarmee Caro op vakantie is zijn al van jongs af bevriend met Caro. Caro heeft Nick al een jaar niet gezien. Ze merkt dat ze zich tot hem aangetrokken voelt. Als blijkt dat Nick gevoelens voor haar heeft raakt ze in verwarring. Bij het vakantie adres woont Pia met wie ze vriendschap sluit. De vriendschap met Pia brengt Caro nog meer in verwarring. Er gebeuren vreemde dingen wat het leven van Caro op zijn kop zet.

Leeservaring
Het boek heeft mij van begin tot eind in zijn greep gehouden. Ik heb het dan ook in een ruk uitgelezen. De schrijfstijl is vlot en soepel. Het is alsof je samen met Caro in Portugal bent en al haar belevenissen van zeer nabij meemaakt. Het personage Caro leer je dan ook het beste kennen. Maar ook de andere personages zijn goed uitgewerkt. De onderwerpen die in dit boek aan de orde komen zijn aangrijpend, boeiend en actueel. Het zou kunnen dat dit confronterend kan zijn met hetgeen de lezer heeft meegemaakt.
Dit boek is een absolute aanrader!