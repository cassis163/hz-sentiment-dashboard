Tweedehands vleugels is deel 1 van de trilogie over een wereld tussen Engelen en kraaien, een wereld die echt zou kunnen zijn naast de onze maar zo romantisch en fantastisch is dat je dat eigenlijk niet wilt als lezer.


De cover is al een sprookje op zich, iedere tiener wil deze engel zijn toch? (en ik heb de cover van deel 2 ook gezien...wow!)


Een verhaal om bij weg te dromen, zelfs als je dit genre niet zo vaak leest.
Een engel en een kraai worden verliefd op elkaar en dat juist omdat de kraai iets verschrikkelijks heeft gedaan bij de engel Lucy. Hij heeft haar vleugels gejat, met veel pijn en moeite kost het haar nu weer een jaar om de oude te worden. Dat zou ze hem het liefste willen vertellen, recht in zijn gezicht. Ineens staat hij voor haar en ze leren elkaar kennen. En –o lieve help!- ze worden verliefd.Ik droomde gelijk met hun weg, dit is namelijk een romantisch Romeo en Julia verhaal.

Dit eerste deel is een introductie in de wereld van de engelen en kraaien en vooral voor een tiener aardig om te lezen. De humor en de ironie vond ik leuk maar niet altijd passend in het verhaal. Ook worden er soms dingen tussen neus en lippen door uitgelegd. bv hoe het werkt met vleugels en telepathie, dat was niet altijd nodig.. Het laat je even het verhaal uitstappen en dat vond ik niet fijn. Ik houd ervan als je als lezer ook feiten in mag vullen.
Wat me ontroerde is de situatie in het ziekenhuis, een vrouw en baby vechten voor hun leven en de beschermengelen moeten keuzes maken. Dat was echt mooi. Ook dat Vanessa schrijft hoe iedereen een beschermengel heeft en hoe dat volgens haar werkt.
Heel geschikt voor de doelgroep én hun mama’s…


Romantiek 5 sterren maar vanwege de mindere kantjes zoals hierboven aangegeven geeft ik het boek 4 van de 5 sterren
Ik kijk wel heel erg uit naar het vervolg