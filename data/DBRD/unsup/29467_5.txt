De vijftigers, Raynon en Moth hebben alles wat hun hartje begeert. Ze hebben twee volwassen kinderen, een eigen huis, een B&B en de liefde is al meer dan dertig jaar onoverwinnelijk. In een keer valt hun kaartenhuis in. Ze raken door een verkeerde financiële beslissing alles kwijt. De rechter spreekt hun faillissement uit. Niet veel later krijgt Moth te horen dat hij ongeneeslijk ziek is. Ze hebben niet veel tijd om hun huis te verlaten, de deurwaarders staan voor de deur. Hoe ga je om met zoveel tegenslag?

In een impulsief besluit pakken ze hun belangrijkste spullen in en gaan het avontuur tegemoet. Ze besluiten de eeuwenoude 1014 kilometerlange South West Coast Path te gaan lopen. Waar beginnen ze aan? Het wandelgidsje Five Hundred Mile Walkies is hun inspiratiebron. Ze zullen deze route alleen omgekeerd lopen dan in het boekje vermeld staat. Het zoutpad loopt langs de zuidkust van Wales waar ze langs de bekende plaatsen Devon en Cornwall komen. Het pad loopt midden door de ongerepte wilde natuur. Het is verboden wild te kamperen, maar ze nemen de stap en doen het gewoon.

Tijdens de reis komen ze in contact met verschillende mensen. De een biedt hun een helpende hand, de ander biedt hun eten aan, maar er zijn ook mensen die hen met argwaan bekijken. Veel geld hebben ze niet te besteden, net geen 50 dollar per week. Het is letterlijk overleven met de middelen die ze hebben. Ze weten niet of Moth het aankan nu hij ongeneeslijk ziek is.

Het zoutpad is een verhaal met verschillende aspecten. Je voelt hun wanhoop, liefde, onzekerheid, doorzettingsvermogen, maar ook hun humor, plezier en positiviteit. Prachtig om te lezen hoe deze vijftigers doorzetten na zoveel tegenslag.

Naast dit alles beschrijft Raynon ook de natuur, heet is bijna voelbaar. Zo lopen ze over stranden, smalle paden en door rotsachtige gebieden Ze doorstaan de warmte, kou en regen, maar opgeven is niet aan de orde.

Het zoutpad is een boek dat mij heeft geraakt. In een keer zijn ze niet alleen hun huis kwijt, maar ook hun vrienden en status. Mensen zien ze opeens als zwervers en buitenstaanders. De kracht van deze twee mensen is zo sterk. Ze weten iets negatiefs naar iets positiefs om te zetten. Niet dat het makkelijk is, maar ze geven niet op.
Het zette mij echt aan tot nadenken. Hoe zou ik omgaan met zulke grote tegenslagen? Het zoutpad is een bewustwordingsboek dat Raynon met een scherpe pen heeft geschreven. Het is zo’n persoonlijk verhaal, dat mij als lezer raakte. Wat een krachtige mensen zijn Raynon en Moth.

Ik geef Het zoutpad 5 sterren. Het is een persoonlijk debuut dat de lezer laat ontroeren, maar ook tot nadenken aanzet.

Het zoutpad staat op de shortlist van de Costa Book Awards 2018

Gelezen voor het blog Indeboekenkast