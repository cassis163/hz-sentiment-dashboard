Zoals van alle voorgaande delen van de serie van schrijversechtpaar Lars Kepler rond Joona Linna heb ik ook van dit nieuwe deel genoten en bleef ik op het puntje van mijn stoel zitten lezen tot alle raadsels waren opgelost.

Niets is wat het lijkt in deze spannende thriller en wat lijkt op een ongelukkig of een toevalligheid blijkt later een gruwelijke, doch intelligent beraamde, moord te zijn. En waarom laat de jager de konijntjes precies 19 minuten spartelen voor hij hen afmaakt?

Dit keer geen tien kleine negertjes die een na een van het toneel verdwijnen, maar tien kleine konijntjes waarop jacht wordt gemaakt en die meedogenloos worden afgeslacht door de jager.

Voor wie van spannende thrillers uit de Scandinavische landen houdt is Jager van Lars Kepler een aanrader; wel met de voetnoot dat je als lezer maar beter over een sterke maag kan beschikken voor je op pad gaat met ... de beroemde televisiekok Rex. Was hij ook een van de konijntjes, of is hij de jager?

5 sterren voor deze spannende thriller.