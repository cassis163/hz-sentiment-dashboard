Een fietser wordt aangereden, de dader stapt uit en rijdt nadien toch door. Het is donker en het regent, wie zou het gezien kunnen hebben?
Saskia is amateurfotografe en zit in een uitkijkhut te wachten op vossen. Zij heeft het gezien, meer nog, ze heeft er foto's van gemaakt. Het wordt nog beter, ze herkent de dader.
Maud Gelderman wordt op deze zaak gezet, maar ze hebben niet veel aanknopingspunten omdat niemand zich gemeld heeft als getuige.
Wat gaat er door iemand heen die vluchtmisdrijf pleegt? Waarom doe je dat, waarom help je niet. Is het enkel omdat je bezopen bent of is het een oerinstinct dat de moter van deze vlucht is?

Het boek is er een als dertien in een dozijn, wel een beetje spannend en het leest heel vlot. Wat me wel interesseerde waren de medisch/technische snufjes die in dit boek opgevoerd worden.
Ik had tot voor kort nog niet van Belinda Aebi gehoord, maar tijdens de thriller-tiendaagse heb ik voor het eerst van haar gehoord. Duidelijk een bewijs dat zo'n tiendaagse nodig is.