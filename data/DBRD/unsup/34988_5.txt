Kiranne: Aankomsttijd Onbekend is het eerste deel van een trilogie, waarin een aantal mensen op een vreemde planeet stranden. Snel zitten ze tot over hun oren in een kosmisch verhaal waarin het hoogtechnologische verleden een duchtig woordje meespeelt. Niet alleen het verhaal is uitstekend, ook het gezelschap van aardse en niet aardse mensen mag er zijn. De wereld, Vizz, wordt haast filmisch opgetekend en de dierenwereld bevat een groot aantal bizarre land en waterdieren. Vooral de Krayag, een zespotig paardachtig dier, is zo levensecht getypeerd dat je er zo mee weg zou willen rijden.

Een goed fantasyboek trekt de lezer het verhaal in, laat de lezer deel uitmaken van het verhaal. Kiranne: Aankomsttijd Onbekend doet dat met verve.

Uitstekend eerste deel. Ik verklap vast dat deel 2 en 3 daar nog een schep bovenop doen. Niveau Robert Jordan en Raymond E. Feist