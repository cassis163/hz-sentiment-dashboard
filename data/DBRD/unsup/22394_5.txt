Tom en Shantea zijn normale tieners als ze wordt verteld dat ze afstemmen van een onderwater volk en een belangrijke rol moeten gaan vervullen in een voor hen onbekende wereld genaamd Anumoria. Een spannende zoektocht naar belangrijke prisma parels, schokkende ontdekkingen en nieuwe vrienden staan hun te wachten in het wonderlijke Anumoria.

Dit boek is een prisma pareltje in zijn genre. Nog nooit eerder heeft iemand de wereld van de zee op deze respectvolle manier tot leven kunnen wekken.

Twee uitverkoren tieners die op een missie moeten in een voor hen onbekende wereld is misschien geen nieuw idee maar de wereld waarin Robert deze tieners tot leven laat komen is vernieuwend. Robert heeft duidelijk aandacht besteed aan niet alleen het behouden van een goed verhaal maar ook een goed biologisch aspect. Geen doorgeslagen fantasie maar een gezonde dosis fantasy. Een onderwaterwereld die bestaat naast de normale zeewezens en overlapt. Zijn oog voor detail als het gaat om de biologie en het gedrag van de zeewezens is bewonderenswaardig. Hij vult dit aan met een gezonde dosis fantasy waarin er zaken als robothaaien deze onderwaterwereld aanvullen.

Waar de tieners ge√Øntroduceerd worden aan een nieuwe wereld laat Robert de tieners echt tieners zijn. Het menselijke aspect wordt behouden. De normale nukken van een tiener worden in dit boek dan ook zeker niet vergeten. Dit geld niet alleen voor de tieners maar ook voor de andere personages. Ouders zijn niet vergeten op te voeden in dit boek en nieuwe wereld of niet ik blijf je opvoeden.

Het boek is geschreven in een stijl die het makkelijk maakt een voorstelling te maken hoe deze wereld er uit zal zijn. De metaforen die gebruikt worden om te verhelderen brengen een moeilijk voor te stellen wereld tot leven. Bijvoorbeeld de half bedekkende vissenhuid van Tom vergelijken met vitiligo. Het spanningsniveau blijft door het boek heen op een hoog niveau waardoor je telkens weer opnieuw wordt gegrepen tijdens het lezen. Deze spanning gaat niet ten koste van de humor waarmee situaties benaderd worden door de tieners die hiermee ook echt tieners blijven.