Ik had het boek al een tijdje in huis liggen en kon niet wachten op mijn vakantie om het boek te kunnen lezen. In het begin stoorde ik mij aan de herhalingen van de gedachten van de hoofdpersoon Mia. Samuel doet dit vaker in het boek, mij net iets te vaak, want het is bij gebleven.
Knap hoe hij vanuit het perspectief van de  verschillende personages schrijft. Het lukt hem goed om ook de leefwereld van kinderen te vertolken, om daarna de gedachtengang van Mia weer te geven.
En ook verrassend hoe de verhaallijnen uiteindelijk samen komen, maar je blijft toch nog met wat antwoorden zitten aan het einde van het verhaal.
Ik ben bijvoorbeeld nog nieuwsgierig naar de spiegelkamer ;-).
Ik kijk uit naar het volgende boek van Samuel!