Ik vond Galgenveld een erg leuk boek om te lezen. Isa heeft een vlotte en soms wat rauw schrijfstijl. De, over het algemeen, korte hoofdstukken lezen lekker vlot en er word per hoofdstuk geschakeld tussen personages, wat alles een andere invalshoek in het verhaal geeft. Dit is goed gecombineerd. Al moet ik zeggen dat ik de hoofdstukken van de meedogenloze moordenaar het lekkerst (lees: gruwelijk) vond om te lezen.
Het boek begint gelijk goed met een bijzonder tentoongestelde moord.
De personen Kyra en Maud worden goed uitgewerkt en mooi neergezet, al vind ik dat het af en toe wel wat ongeloofwaardig overkwam. Sinds wanneer bedenkt een meisje van 19 dat ze zelf een moord gaat onderzoeken, of sinds wanneer word een meisje van 19 min of meer betrokken bij een moordonderzoek waar ze niks mee te maken heeft? Maar dit mocht de pret niet drukken, het paste in het verhaal. De overige personages zijn prima uitgewerkt naar hun rol in het verhaal en de moordenaar is lang geheim gebleven en was voor mij een verrassing.
Het boek is niet voor mensen met een zwakke maag, er worden behoorlijk wat tenen afgeknipt en er vloeit veel bloed. Maar voor de liefhebbers daarvan en van een vleugje Nederlandse/Amsterdamse geschiedenis is dit een aanrader. Ik ben benieuwd naar het volgende deel!