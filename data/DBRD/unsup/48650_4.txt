Hannah en Jack wonen met hun drie kinderen, Sara, Sam en Max in het Brabantse Doodeind.
Nadat hun vrienden Jeff en Laura met hun zoontje Tommie bij hen hebben gebarbecued verdwijnt Tommie.
Tijdens de daarop volgende zoektocht gedraagt Jack zich vreemd.
Wanneer ook Jack na een briefje te hebben achtergelaten verdwijnt, begint Hannah zich toch af te vragen wie haar man nu eigenlijk was.

Pretty Boy bestaat uit twee verhaallijnen, die van het gezin van Jack en Hannah dat zich in 2017 afspeelt in Doodeind, Noord-Brabant en die van Billy, zijn broertje Bird en moeder Allison in het plaatsje Truth or Consequences, New Mexico (VS) dat begint in 1994.
Veel overeenkomsten bevatten de verhaallijnen; alcoholisme, autisme en vermissingen.
Uiteindelijk komen die twee verhaallijnen heel mooi bij elkaar.
De titel wordt ook duidelijk in het verhaal.
De spanning is heel goed opgebouwd net als het plot waardoor ik vanaf de eerste pagina tot het einde geboeid bleef, het zo uitlas en op het einde nog verrast werd.
De personages zijn goed uitgewerkt en de auteur heeft een heerlijke schrijfstijl.
Ik las eerder het boek Medicijn, dat ik al erg goed vond, maar dit boek vind ik door het Amerikaanse sfeertje nog beter geworden.
4****(*)