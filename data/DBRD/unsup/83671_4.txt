Het boek gaat over 2 vrouwen Nellie en Vanessa, die 1 gezamenlijke factor hebben: Richard, de ex van de een en de verloofde van de ander. Om en om wordt het verhaal van Nellie en Vanessa verteld. Het boek bestaat uit 3 delen: een groot deel 1, een kleiner deel 2 en een heel klein deel 3 plus een proloog en epiloog. In het 1e deel van het boek leren we beide vrouwen goed kennen. Het verhaal kabbelt zich als een spannende roman voort. Echter pal voor het einde van deel 1 zit er een meesterlijke twist in het verhaal. Daarna wordt het verhaal alleen maar spannender en dan komt de aard van de psychologische triller naar voren. Ook van de andere personen die in het boek voorkomen, worden de personages steeds duidelijker en wat de relatie onderling is van deze personages.
Er gebeuren meer plotwendingen, maar dit zit heel ingenieus in elkaar, het verhaal komt er ineens heel anders uit te zien. Je gaat je nu afvragen wie nu eigenlijk de echte De Vrouw Na Mij is. Als lezer word je nu zelf ook aan het denken gezet.
Je gaat op het puntje van je stoel zitten, je wilt maar door blijven lezen en ondanks dat je steeds op het verkeerde been wordt gezet vallen langzaam maar zeker alle puzzelstukjes op hun plaats. En als je denkt dat je alles gehad hebt en je nu weet hoe de verhalen zich in elkaar geweven hebben komt de epiloog met nog een verrassende twist.

Al met al een meesterlijk geschreven boek, petje af voor beide schrijfsters. Het verhaal leest ook heel makkelijk, het is een fijne toegankelijke schrijfstijl. Het boek krijgt van mij 4,5 ster. Net geen 5 omdat het 1e deel van het boek eigenlijk wel een beetje te lang duurt.