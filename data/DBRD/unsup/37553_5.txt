Ik had al een hele tijd zin in dit boek. Het is echt helemaal mijn ding. Spannend en mysterieus vanaf de allereerste bladzijde. Een echte aanrader dus!
Het gaat over een jonge vrouw, ze is auteur en werkt aan haar manuscript. Ze doet onderzoek naar een duister genootschap in Zweden. Ze woont in Zweden, in een huisje in een bos, ver weg van de bewoonde wereld. Zomaar ineens wordt ze wakker en heeft ze een black-out. Ze is een aantal uren kwijt. Ook verdwijnen er dingen uit haar huis of ze vindt ze ergens anders terug. Sven is haar Zweedse vriend en ook hij doet nogal raar. Wat is er aan de hand? Is ze gek aan het worden? Geen wonder dat ze gaat twijfelen aan zichzelf. Als lezer weet je ook niet meer wat er nu aan de hand is. Het is zo mysterieus dat je door moet lezen. Je wilt weten wat er aan de hand is. Het boek is dan ook niet weg te leggen. Je kunt niet meer stoppen. Naarmate ze deze vreemde gebeurtenissen onderzoekt komt ze op het goede spoor. Waarom verdwijnen er mensen uit haar omgeving?

Stel je eens voor dat het mogelijk zou zijn om de tijd te beïnvloeden? Dat je de kunt ombuigen en terug kunt gaan naar een bepaalde plaats of tijd. Ik vind het echt heel origineel bedacht. Er zijn zeker niet veel boeken met dit thema. Lineke haar vertelwijze zuigt je meteen in het verhaal.
Dat tijd buigzaam is, dat willen we allemaal graag. Maar als je dit verhaal leest, vraag je jezelf af, of dat wel zo’n goed idee is! Tijd kan je grootste vijand zijn, want de klok tikt evengoed door. Te laat zijn, kan het einde betekenen. Of is het een nieuw begin? Heerlijk om over dit soort dingen te kunnen nadenken tijdens het lezen!

De cover is gewoon prachtig. Het past goed bij het verhaal. En het vuur gaat je ook helemaal duidelijk worden. En de vrouw op de voorkant in de witte kleding zegt ook genoeg. Maar alleen als je het boek leest kom je daar achter. Ik vind het echt een van de mooiere covers van de laatste jaren.

Lineke woont zelf in Zweden, maar is geboren in Nederland. Je kunt merken dat ze veel weet over Zweden en Zweedse gebruiken. En ook heerlijk dat ze het Zweeds dat af en toe voorkomt ook gewoon even in het Nederlands vertaald. Ze heeft ook een aantal boeken geschreven over haar leven in Zweden. En haar nieuwste Thriller komt volgende maand al uit!

Het einde van het boek is anders…..Maar je kunt het zelf invullen. Laat je fantasie zijn gang gaan. Ik vond het echt origineel, zet je toch weer even aan het denken.
Het zit echt goed in elkaar, ik kan daarom ook niet anders dan 5 ***** geven!

PS: tot en met 16 november 2016, maak je kans op 1 van de 3 exemplaren van dit boek!