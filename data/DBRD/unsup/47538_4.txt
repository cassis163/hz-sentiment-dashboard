Gerrit Janssens werd geboren in 1975 te Antwerpen. Hij werkt als copywriter bij een communicatiebureau, is vader van 2 zonen en jeugdvoetbalcoach. Kort werk verscheen in de bundel levende schrijvers en in de valentijnsbundel iedereen verliefd van Stichting Lezen Vlaanderen. Twaalf is zijn debuutroman en is gepubliceerd in juni 2017.
Het verhaal gaat over een twaalfjarige jongen die besluit om op een ochtend de deur uit te stappen, om voorlopig even niet terug naar huis te gaan. Hij wil weg van zijn ruziënde ouders en de bedrukte sfeer die sinds de dood van zijn opa alleen nog maar erger is geworden. De herinneringen aan de bezoeken met opa aan de lokale kathedraal, een desastreuze vakantie op Kreta en een obsessie met fotografie helpen de jongen de gebeurtenissen uit het voorgaande jaar, 2012, een plek te geven.
De cover vind ik zelf een beetje saai. Ik zou het aan de hand van de omslag niet hebben gepakt, maar als ik de achterkant lees zou ik het wel meenemen. Het zou zonde zijn als meer mensen dit zouden doen, want het boek verdient echt wel de aandacht!
Ik mocht dit boek lezen voor Hebban. Het was ook nog eens een blinddate. Ik wist niet wat voor een boek ik binnen zou krijgen. Ik vind dit nog leuker dan een boek krijgen wat je wel weet. Je moet alleen wel van verschillende genres houden anders wordt het misschien minder aantrekkelijk. Ik hoop dat Hebban hier mee doorgaat! Het verhaal leest vlot weg. Je leest het uit het oogpunt van Per een twaalfjarige jongen waardoor ik mij heel goed kon inleven. Het is ook heel actueel. Ik had nog nooit van deze schrijver gehoord, maar ik ga hem zeker in de gaten houden en de bundels ook nog lezen.
Het boek is voor €18,99 te koop als paperback.
Ik geef het 4 sterren!