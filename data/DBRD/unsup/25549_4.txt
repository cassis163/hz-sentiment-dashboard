Michael Boerop is via vele omzwervingen qua beroepen uiteindelijk terecht gekomen bij zijn grote passie: schrijver. In zijn debuutthriller Peters merk je duidelijk een tweede passie van Boerop, het voetbal.

Centraal in het boek staan twee personen: Ruud Peters, voetbaltalent zoals we dat nog nooit gehad hebben. Het type voetballer wat Nederland het wereldkampioenschap kan bezorgen en waar elke club zeer graag de Champions League mee kan winnen. Ruud is niet bijzonder gelukkig met zijn carri√®re, zijn vertegenwoordiger heeft hem betrokken bij een schandaal dat niet aan het licht mag komen en zijn vader pust hem om maar de beste te zijn. Alles moet wijken voor de winnaarsdrang van zijn vader.

Wanneer Ruuds vertegenwoordiger in de gevangenis komt ontmoeten we sportjournalist Chris Berger. Samen met haar collega's Martin en Hendrik-Jan vormt ze een onderzoeksteam wat de waarheid boven tafel wil halen. Wat heeft Ruud Peters met de arrestatie van zijn vertegenwoordiger te maken en wat is het lot van het Nederlands voetbalelftal door deze onthullingen?

Boerop dropt de lezer aan het begin van het boek meteen middenin de gebeurtenissen. Hoewel er veel gebeurt weet hij de aandacht van de lezer vast te houden met een bondige schrijfstijl en personages waarin je je goed in kan leveren. Met een nodige dosis mysterie word je van begin tot einde geboeid en vastgehouden in dit geslaagde debuut.