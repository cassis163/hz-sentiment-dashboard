Onder de oppervlakte van Sam Hayes is een knappe thriller met een vernuftig plot.
Meteen in de proloog begreep ik dat de situatie van de jonge vrouw zo uitzichtloos was dat een
sprong van the Clifton Suspension Bridge in Bristol onvermijdelijk was geworden.
Waarom, wat was er gebeurd?
Onder de oppervlakte wordt in het begin verteld vanuit het perspectief van een van drie vrouwen: Ava, Frankie en Nina. Dit lijkt verwarrend maar omdat hun verhalen ieder op zich interessant genoeg zijn om te lezen vond ik dat geen enkel probleem.
Het blijft heel lang onduidelijk wat de schakel is tussen deze drie vrouwen en het viel mij op dat ik hierover voortdurend bleef zoeken naar aanwijzingen. De uiteindelijke connectie tussen de drie vrouwen is verbluffend.

Ik heb Onder de oppervlakte ervaren als een boeiende en actuele thriller met een thema wat niet alleen schokkend is om te lezen maar ook helaas nog veel in een taboesfeer verkeert.

In haar boek Onder de oppervlakte bleef Sam Hayes mij verrassen en schreef zij een psychologische thriller van hoog niveau.
Wat mij betreft tot nu toe best gelezen spannend boek van het jaar 2011!