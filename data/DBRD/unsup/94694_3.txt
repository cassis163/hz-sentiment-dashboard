Henry zit in zijn laatste jaar en is nog nooit verliefd geweest. Hier lijkt verandering in te komen wanneer Grace aan het begin van het jaar nieuw op school is en in zijn klas terecht komt. Later werken ze allebei voor de schoolkrant en leren ze elkaar beter kennen. Hoewel Grace er niet uitziet als het ideale meisje (eigenlijk is ze maar vreemd) heeft ze toch enige aantrekkingskracht op Henry. Maar is het wel echt Grace waar hij verliefd op wordt en niet het beeld van Grace dat hij zich in zijn hoofd heeft gevormd?

Sterrenstof is een aantrekkelijk geschreven YA-roman, met de nodige dosis humor en emotie over liefde, maar ook over verdriet en het nemen van risico's.