Na de twee eerdere boeken die ik van Erica gelezen had (Tot in de dood en Koud om het hart) begon ik vol verwachting in Voor het oog van de duivel. Dit boek is er eentje waar je je gedachten goed bij moet houden, anders raak je zo de draad kwijt. Vooral in de eerste hoofdstukken worden er erg veel personen voorgesteld en pas veel later in het verhaal word het verband tussen deze mensen duidelijk. Al met al vond ik het lang niet zo'n geweldig boek als Tot in de dood en Koud om het hart, maar dat komt misschien wel omdat het onderwerp van deze thriller me niet zo ligt. Toch was het boek spannend genoeg om de ontknoping te willen weten.