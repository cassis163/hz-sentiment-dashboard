Na Deja Dead, dat zich afspeelde in de ijskoude Canadese winter, krijgt Tempé Brennan het nu regelmatig warm tot extra warm. Letterlijk en figuurlijk. Vlak voor ze eindelijk eens een weekje op vakantie zal gaan – met een onverwacht iemand, dat ga ik hier niet verklappen – vliegen de opdrachten om haar oren. Maar wat heeft een lichaam op de ene plaats nu te maken met wat losse dierenbotten en een losse schedel op de andere plaats? En wat heeft die verdwenen baby voor rol? Arme Tempé. Ze rent van hot naar haar en krijgt geen rust.

Kathy Reichs heeft met Tempé Brennan een sympathieke, levensechte dame neergezet, die echter soms toch wel heel vreemde dingen meemaakt. De plot vond ik in dit verhaal nogal kronkelig en soms vergezocht, maar het blijft lekker lezen! (Door: Jannelies Smit)