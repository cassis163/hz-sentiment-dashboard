Duizend hoog is een futuristisch Young Adult-verhaal dat zich afspeelt in het New York van 2118. Bijna iedereen woont in 'De Toren' die 1000 verdiepingen telt. Wie onderaan woont, leeft in de armste klasse van de maatschappij, wie aan de top woont maakt deel uit van de High Society, letterlijk.


In het boek worden verschillende personages gevolgd die allemaal vastlopen in een web van leugens en intriges.
Je hebt Arvery die in het penthouse woont op de 1000ste verdieping maar ongelukkig is. Leda die, in tegenstelling tot de andere, niet haar hele leven boven woonde maar wiens ouders zich omhoog gewerkt hebben. Ze kan moeilijk aarden in het nieuwe milieu en draagt een groot geheim met zich mee. Eris die samenwoont met haar schatrijke vader en moeder die veel te jong is voor haar vader. Haar leven stort in wanneer er een groot geheim aan het licht komt. Dan is er nog Rylin een meisje van de 32ste verdieping die mag komen werken hoog in de toren, ook zij heeft zo haar geheimen en loopt vast in de valse verhoudingen van de 'hogere'. Last but not least is er nog Watt, een computernerd, en wanneer hij zich in het verhaal mengt, loopt niets nog goed.
En oh ja, het boek begint met een flashforward waarin een meisje van het dak valt...

Zoals de korte inhoud al verklapt zit het boek vol spanning, roddels, liefdesproblemen en meer.
Het verhaal komt mooi samen en door de afwisseling van de verschillende standpunten weet je ook hoe andere zich voelen en hoe de vork echt in de steel zit.


De geheimen komen een voor een boven en je wilt gewoon weten hoe het gaat aflopen.

De details die tijdens het boek belicht worden, komen later nog aan bod en het verhaal klopt gewoon.

De hoofdpersonages worden mooi uitgewerkt en je gaat vanzelf met hen meeleven. Ik moest soms wat traantjes voor hen laten.
De auteur neemt je ook mee naar een prachtige plek in de toekomst met leuke snufjes die je zou willen uitproberen, maar ze leert ons ook een mooi les: schijn bedriegt.

Het boek leest vlot weg en je zit helemaal in een andere wereld het is een echte page-turner.
Al snel kom je bij het einde van het boek. Een open einde, meteen een opening op een, hopelijk, even mooi vervolg. Het einde gaf veel antwoorden maar liet met ook achter met vele vragen.

Ik ben blij dat ik het boek heb gelezen, ik kwam terecht in een andere wereld. Een wereld met veel technologie en welvaart, maar ook een met een duister kantje.