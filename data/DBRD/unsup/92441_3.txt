Ik ben dit boek gaan lezen, omdat we het bij de boekenclub gaan bespreken, maar ik zou het zelf niet zo snel opgepakt hebben. In het boek zijn er veel stukjes uit het dagboek van Lily van toen ze een jaar of 15? was. Ik stoorde me er enorm aan en was het er ook niet echt mee eens dat dit bij het verhaal zou passen. Halverwege het boek wilde ik ook eigenlijk stoppen met lezen, omdat het boek bij begon te irriteren. Gelukkig ben ik door gaan lezen (met de boekenclub als motivatie) en de dagboek stukjes zijn een stuk minder aanwezig, het verhaal wordt geloofwaardiger en de issues die aangesproken worden in dit boek zijn echt. Ik vind het uiteindelijk een mooi in elkaar verweven verhaal en ben blij dat ik toch doorgelezen heb. Je leeft tijdens het lezen mee met Lily en je bent mee aan het denken over de beslissingen die ze maakt en moet maken. Er komen zoals gewoonlijk wat prachtige clich√©s in voor, al worden deze op een goede wijze in het verhaal verwerkt. Ik zou het boek adviseren aan mensen die graag romans lezen en niet zozeer aan de young adult lezers, al is het een boek waar ik uiteindelijk ook van genoten heb.

Lees meer op: http://readingjournal.princesssam.nl