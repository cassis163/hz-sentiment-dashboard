Het verhaal wordt verteld vanuit 3 perspectieven, 3 personages;
Moon, een jongen vrouw van 33, werkt al personal assistent en schrijft een succesvol blog over daten waarbij zij persoonlijke date-ervaringen uitwisselt.
Amy, de beste vriendin van Moon, werkeloos en staat Moon bij waar ze maar kan. Ze is erg bezorg om Moon en wil haar het liefst bemoederen.
Tanja, de baas van Moon. Zij lijdt een dubbelleven. Overdag is zij Tanja de tang, allesoverheersend en in control, maar thuis wordt zij overheerst.

Het verhaal begint met een nieuwsuitzending waarin Moon het nieuws ziet van een vastgebonden vrouw aan een boom. Dit niets slaat bij haar in als een bom en haalt haar trauma naar boven.
Moon date er op los en beschrijft haar dates op een manier die enorm veel mensen aanspreekt.
Haar blog gaat als een trein en als zij het aanbod krijgt om professioneel te gaan bloggen is Moon blij en bang tegelijk, want wat als ze dat niet kan?
Als er dan steeds rare en nare opmerkingen in de reacties verschijnen van de Utrechtse dater, slaat de schrik om haar hart. De dreigingen worden steeds serieuzer.
Vanuit haar werk komt ze een oude vlam tegen die bezig is zijn eigen bedrijf uit de grond te stampen. Hij kan zijn expertise inzetten om Moon te helpen en zij maakt daar dankbaar gebruik van.
Amy is niet zo blij met de tussenkomst van Nick. Aan de ene kant is zij bang dat hij haar vriendin zal kwetsen, maar aan de andere kant is ze bang voor de gevoelens die hij bij haar oproept.
Als de blog van Moon dan toch professionele wordt en er een grote avond wordt georganiseerd slaat het noodlot toe. Wie is de Utrechtse Dater en wie moet er voor zijn of haar leven vrezen?

Ik was enorm nieuwsgierig naar dit boek, maar ik kon er maar moeilijk inkomen. De personages blijven behoorlijk aan de oppervlakte en de situaties komen soms naief en ongeloofwaardig over.
Ik ben zelf een enorme thriller liefhebber en heb absoluut geen moeite met erotisch getinte scenes, maar in het boeken overheersen deze in het begin behoorlijk en ze doen ongemakkelijk aan.
Moon wordt in het begin in mijn optiek beschreven als een enorm naief persoon, ze gaat met mannen mee, vertrouwt een oude vlam zonder ook maar vragen te stellen. Het is allemaal net even te…
Iedereen denkt alleen maar aan zichzelf, zelfs Amy die Moon het liefst bemoedert, want zij wil haar voor zichzelf, ze wil haar vriendin niet delen. Alles draait om eigen belang…
De spanning in het verhaal is niet hoog helaas en dat hoeft helemaal niet erg te zijn als het een verhaal is wat echt boeit en pakkend is.
Het einde daartegen is zeer verrassend te noemen. De afloop was niet wat ik had verwacht en daar was wel degelijk een goede spanning te bespeuren en een zeer goed plot. Jammer dat deze spanning niet eerder in het verhaal naar voren kwam, maar het redt het boek wel.