Dit boek vormt het eindstation van een trilogie en in dit deel krijgen we alle antwoorden eindelijk te horen. Het boek vangt niet aan waar het tweede deel gestopt was, maar begint meteen in New York zelf, de plek waar Olivia en Miller naartoe gevlucht zijn. Jammer dat er niet meteen doorgegaan wordt op deel twee, zo lijkt het wel een banaal feit dat Livy haar moeder ziet lopen op de luchthaven.

De scènes in New York zijn fijn om te lezen, we leren een andere Miller kennen. Ontspannender en ook zijn glimlach zien we meer dan in de voorgaande twee delen. Fijn en vlot lezend!

Toch slabakt het verhaal wat naarmate ze terugkeren naar huis. Ettelijke malen lezen we hoe Miller nood heeft aan zijn ding, hoe Olivia enkele domme dingen doet en terug enkele herhalingen die we in voorgaande delen al hebben gelezen. Dit alles neemt de vaart uit het verhaal. Enkele toevallige ontmoetingen maken alles te makkelijk, het uitblijven van sommige acties op het einde lieten me mijn wenkbrauwen fronsen.

Kortom, de vaart was voor mij wat uit het boek. Het bleef langer liggen dan de vorige twee delen en op het einde was ik eigenlijk wel opgelucht dat het uit was. Het duurde gewoon veel te lang allemaal, deze trilogie kon gerust in twee delen vertelt worden.

De epiloog was een leuke afsluiter, maar was wat raar gezien dit uit de ogen van Miller wordt verteld. Meer dan een drie sterren kon ik dit deel dus niet geven. Jammer want het eerste deel was écht wel bijzonder goed!