Ik was erg nieuwsgierig naar dit boek, omdat het op mij overkwam als een niet alledaags boek. Ik begon dan ook erg enthousiast te lezen. Het begint met een proloog, waarin niet heel duidelijk wordt waar het boek over zal gaan, maar dat maakt het boek ook net interessant. Dus snel verder gelezen. Het boek gaat eigenlijk over de psychiater Mark Moulain en over de patiÃ«nt Julian Kroon, daarnaast speelt de assistent van Mark, David, nog een redelijk grote rol in het verhaal.

Het verhaal draait vooral om het herstel van Julian Kroon en de vreemde dingen die daarom heen hangen. In de informatie op internet staat dat Mark probeert te ontsnappen uit de schaduw van zijn vader, echt dit stuk vind ik maar heel minimaal aanwezig in het boek. Ik denk dat het vooral gaat om de rol die Curka Bare Dandensa heeft in combinatie met Julian Kroon, wie is deze persoon, en wat wil hij van Julian. Weet hij wat er echt is gebeurd en wie er verantwoordelijk is? Met kleine stapjes komen Mark en David steeds meer informatie te weten, waardoor ze weten dat er heel iets anders aan de hand is dan ze in eerste instantie vermoeden. Wat voor mij wel onwerkelijk overkwam is dat deze Dandensa wist waar Mark Moulain overal was. Toen Moulain op vakantie was, wist hij nog precies in welk hotel en op welke kamer. Wat ik ook niet echt kon plaatsen is de ruzie die Dandensa met Julian heeft de nacht voordat Julian weer opgenomen wordt in het ziekenhuis wordt opgenomen. Verder een erg goed in elkaar gezet verhaal met op sommige plekken wat dingen die onwerkelijk, toch niet onmogelijk op mijn overkwamen. Maar ik denk dat we met Florian Boland weer een interessante nieuwe schrijver er bij hebben.