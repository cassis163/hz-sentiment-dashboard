'Het einde van de cirkel' is een boek dat mij niet echt kon overtuigen. Jammer, want de inhoud van het boek sprak me wel aan, ik keek alweer uit naar een hele serie om te verslinden (Het einde van de cirkel, De hoeders van het verbond, Het evangelie van Lucifer, Het testament van Nostradamus).

In Noorwegen ontdekken archeologen een oud houten kistje. Wat volgt is een zoektocht naar de inhoud en oorsprong ervan. Het verhaal op zich had boeiend kunnen zijn, ware het niet dat je bij momenten het idee hebt een lange (saaie) verhandeling te lezen. Te veel historische info wat mij betreft, waardoor het thrillerelement op de achtergrond komt.

Goeie insteek natuurlijk: in hoeverre kloppen de beginselen van het christendom, en wie was Jezus nou eigenlijk ? Schrijfstijl is absoluut okee en ook de personages zijn goed uitgewerkt.

Spanning 2, Plot 3, Leesplezier 3, Schrijfstijl 3, Originaliteit 4, Psychologie 4.