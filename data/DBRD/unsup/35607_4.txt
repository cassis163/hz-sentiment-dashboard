''Gevangen in een verboden liefde'' prijkt er op de voorkant van ''Stuk van jou''!

Deze zin intrigeerde mij gelijk al en na het lezen van de omschrijving wist ik: Dit boek moet ik lezen!


De hoofdpersoon Kat Lane heeft als negenjarig meisje een tragedie meegemaakt, ze zag hoe haar vader werd vermoord.
Geteisterd door nachtmerries en een schuld gevoel over een nog niet afgeloste belofte aan haar overleden vader, neemt ze een baan als lerares in een gevangenis.

1 van haar leerlingen is Carter en die heeft zo zijn eigen schuld gevoelens en als hij bij Kat in de klas komt botert het niet echt tussen de 2.
Maar Kat is een volhouder en geeft Carter 1 op 1 les, en als hij dan vervroegd vrijkomt moet Kat hem nog een jaar lesgeven.

Beide zijn gebonden aan de regels voor Carter's vroege vrijlating en die regels zijn Kat en Carter een doorn in het oog, want ze kunnen het inmiddels erg goed met elkaar vinden, en de seksuele aantrekkingskracht is erg sterk, maar Kat is zijn lerares!



Mijn mening:

Een van de dingen die mij gelijk opviel is dat Kat en Carter elkaar niet gelijk in het begin van het boek al leuk vinden.
Er is wel een fysieke aantrekkingskracht maar geen zogeheten Insta love, in veel boeken slaan de ''Ik hou van jou's'' je om de oren en dat is heel onrealistisch.
In ''Stuk van jou'' wordt alles mooi rustig opgebouwd.

Je leest ook echt hoe erg Kat en Carter met deze aantrekkingskracht worstelen.
Want ze mogen er niet aan toe geven want Kat is Carter's lerares en als mensen erachter komen zou het weleens heel vervelend kunnen aflopen.

Ik heb 1 minpuntje en dat is dat er wel veel gevloek in voorkomt, vaak wat onnodig.
Ik lees vaak New Adult's in het Engels en dan lees ik daar makkelijk overheen, Nederlands is wat meer direct en dan valt het mij meer op!

Desalniettemin heb ik erg van ''Stuk van jou'' genoten en ik ga ook zeker meer lezen van Sophie Jackson!