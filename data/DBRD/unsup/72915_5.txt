't Is wel een avontuur, dit boek te lezen. Een geschiedenisles zoals je er maar weinig voor je kiezen krijgt, in een ogenschijnlijk veel te dik boek. En toch een leesavontuur dat je niet mag missen. Hoeveel rampspoed kun je als lezer aan, nou dat is veel. De liefdevolle en empathische manier waarop de personages beschreven zijn, zorgen er voor dat je door blijft lezen, met de verhalen rond Kostja en Kitty als hoogtepunt. En het is allemaal de schuld van de chocola.
Toch kwam een moment dat ik er wel klaar mee was, nadat de focus naar een Volgend Leven ging en ik zag dat nog 200 pagina's had te gaan. Tip aan hen die nog aan het avontuur gaan beginnen, lees het boek uit want het eind is werkelijk wondermooi.