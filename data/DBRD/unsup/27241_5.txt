Meghan Chase is een buitenbeentje op school. Vlak voor haar 16de verjaardag begint ze vreemde dingen te zien. Op een dag ziet ze in de bus die ze neemt van school naar huis een ruiter op een paard in de berm staan. Het is net of hij er niet thuis hoort. En hij verdwijnt net zo plotseling als dat hij gekomen is. Het feit dat haar beste vriend Robbie, haar steeds prinses noemt, irriteert haar enorm. Als haar broertje Ethan ineens van een superlief jongetje in een hellekind verandert, beseft ze dat er meer aan de hand is. Robbie blijkt een heel andere persoon te zijn. Zijn echte naam is Puck.
Haar broertje is gekidnapt! Ze besluit te accepteren dat alles uit het verhaal Een midzomernacht weleens echt zou kunnen zijn. Ze volgt Puck naar Nimmernimmer. Haar broertje moet daar ergens zijn. Ze moet hem terug vinden, dat weet ze zeker.
Ze komt in een wereld terecht waar het Zomerrijk recht tegenover het Winterrijk staat. Ze zijn vijanden! Ze ontdekt dat zij ook niet is wie ze dacht dat ze was. Ze leert zichzelf pas echt kennen. Heel veel wezens zijn zo magisch mooiâ€¦Maar vele wezens zijn ook gevaarlijk en hebben scherpe tandjes.Ze weet niet meer wie ze wel of niet kan vertrouwen. Ze voelt wel vlinders in haar buik als de Winterprins in de buurt is. Zijn naam is Ash en hij is echt enorm knap.
Je volgt Meghan door deze prachtige wereld met magische wezens. Het ene wezen is nog afschrikwekkender als de andere! Maar ook zijn er schepsels met een goed hart.
Ze moet heel wat gevaren ontwijken en ontvluchten. Het is overleven of sterven. Ze heeft ook een gezonde dosis zelfspot, waar je echt af en toe enorm om moet lachen. De wereld van de elfen is gewoon prachtig, de ene kant is warm, de andere koud. Maar elk gebied heeft zijn eigen charme. Behalve het gebied van de IJzerkoning, daar krijg je geheid de kriebels van! Ik wel in ieder geval!
Dit boek is een echte aanrader als je van fantasy houdt! Het leest als een trein! Goede taal, niet te lange hoofdstukken. De cover vind ik ook erg mooi. Elk hoofdstuk begint met een mooie versiering bij de titel. Ook dat vind ik heel verfrissend!Het word allemaal prachtig omschreven, ik heb er echt enorm van genoten. Wat een prachtig boek! Ik heb in tijden geen 5 sterren boek gelezen. Maar dit is er 1 van 5 sterren. Ik kan niet wachten tot ik deel 2 in mijn handen heb!