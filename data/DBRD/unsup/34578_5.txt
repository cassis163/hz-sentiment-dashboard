Dit boek presenteert voor het eerst in de Nederlandse geschiedenis de broednestmethode voor een ‘steeds leuker’ leven. Met als ondertitel, schrap de ellende en ontdek de korte route naar een leuker leven: Zorg voor het juiste broednest en selecteer de juiste eieren. Voeg er een snufje vrijheid, blijheid en betekenis aan toe en het leven wordt een stukje vrolijker om er te verblijven.
Niet alleen is dit een reuze leuk boek om te lezen en biedt het een steeds-leuker-leven recept aan, het slaat gewoon ook nog eens de spijker op zijn kop en biedt vele, véle open deuren om voortaan constructief als een opgepimpt patatje door het leven te gaan.
De methode is bijzonder praktisch en de aparte hoofdstukken passen als Matroesjka poppen in elkaar. Eenmaal uitgelezen maakt het je leven al een stuk zonniger. En ga je uiteindelijk toch weer in je eigen zon staan dan kan je voor de lol er nog eens een poppetje tussenuit plukken om je leven op te leuken.
Dit boek is de winnaar van het spirituele boek van het jaar 2018. Het lag al hier thuis op mij te wachten om gelezen te worden, maar zat ook nog eens als e-book en luisterboek bij het januari aanbod 2019 van Bookchoice. De luisterstem is heel prettig. Eveneens de vormgeving van het boek én het e-book. Verbeter de wereld..... lees dit boek. Ik doe gezellig mee op mijn eigen nest.