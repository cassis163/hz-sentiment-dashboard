Jobien Berkouwer heeft door haar werkervaring bij de politie en als profiler en adviseur voor bedrijven en particulieren een rugzak vol met aantekeningen over misdaden, verkrachtingen, stalkers en afpersingszaken. Met deze info heeft ze een stevige basis om een boek te schrijver en dat is haar dan ook uitstekend gelukt met het thrillerdebuut “Zomermeisjes”.

De Amsterdamse rechercheur Lot van Dijk wordt overgeplaatst naar het Twentse politie korps. Dit enerzijds tot grote teleurstelling van Lot, maar ook haar collega’s in Twente zitten nou niet bepaald te wachten op een vrouwelijke collega.

Als er op een nacht een lijk wordt gevonden in een afgelegen hutje in het bos kan Lot eindelijk aan de slag op de manier zoals ze gewend was. Maar haar baas en collega’s zijn nogal sceptisch over haar aanpak. Ze is namelijk opgeleid als profiler en benaderd deze moord dan ook op een andere manier dan wat ze in het Twentse korps gewend zijn.
Totdat er een tweede moord plaats vindt en de collega’s langzaam aan respect krijgen voor de werkwijze van Lot.

‘Behaviour reflects Personality’

Hoe meer ze haar einddoel nadert, hoe benauwder de dader het krijgt. Gaat ze nog op tijd zijn om te voorkomen dat er een derde slachtoffer gaat vallen?

Zomermeisjes is een sterk thrillerdebuut. Het verhaal mag dan wel een voor de hand liggend thema bevatten, maar de wijze waarop het geschreven is zorgt ervoor dat dit een boek is waarbij je vanaf de eerste bladzijde geboeid blijft lezen.
De twee verhalenlijnen, met aan de ene kant het op zoek gaan naar de dader door Lot en haar Twentse collega’s en aan de andere kant de opbouw van het leven van een jongeman houdt de vaart in het boek. De jongeman die vanaf kleins af aan minderwaardig wordt behandeld door familie en vrienden, waardoor hij psychisch vast komt te zitten.
Toch blijft het lang een vraagteken wie er nu eigenlijk achter de moorden zit, want er zijn verschillende personages in het boek die er zeker voor in aanmerking komen. Maar Lot blijft gefocust. Het plot wordt op een eenvoudige manier uitgewerkt maar dat levert geen teleurstelling op en rond het boek tot een mooi einde af. Het rechercheteam bevat genoeg competenties om door te zetten naar een nog beter vervolg van haar debuut.

Plot. : 3,5
Schrijfstijl. : 4
Originaliteit : 3,5
Psychologie : 4
Leesplezier : 4
Spanning. : 3,5

4 sterren voor ‘Zomermeisjes