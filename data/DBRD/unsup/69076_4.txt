Aantekeningen over het verplaatsen van obelisken is het romandebuut van schrijver en journaslist Arjen van Veelen. Aantekeningen over het plaatsen van obelisken is in eerste plaats een roman maar daarnaast zeker een hommage aan vriendschap en een eerbetoon aan de overleden Belgische schrijver Thomas Blondeau. In het boek wordt naar Thomas verwezen als Tomas.

Aantekeningen vertelt de historie die Tomas en hij samen hebben gehad. Hoe ze elkaar ontmoeten, vrienden worden en hoe Arjen uiteindelijk de laatste wens van Tomas waar maakt. Deze verhaallijn in het verleden wordt afgewisseld met de reis die Arjen afgelegd heeft sinds de dood van zijn vriend. Zijn verhuizing naar het buitenland en de zoektocht naar de graftombe van Alexander de Grote maar vooral het terugvinden van zijn eigen zelf.

De schrijfstijl van van Veelen is journalistiek en scherp maar tegelijkertijd meeslepend en bijna filosofisch te noemen. Het neemt je mee op een reis langs emoties en ontdekking met herkenbare en soms moeilijk grijpbare stukken. In totaliteit een eerbetoon aan de vriendschap en de geschiedenis waarbij het werk van Blondeau opnieuw in de schijnwerpers komt te staan.