Eindelijk weer eens een 'gewone' thriller van Koontz. Hoofdpersoon Billy ontvangt geheimzinnige briefjes en ontdekt gaandeweg het verhaal dat hier geen bovennatuurlijke krachten aan het werk zijn maar een ordinaire moordenaar. Hoewel Billy een heel gewone man is, eigenlijk door zijn verleden bepaald niet toegerust om dit probleem op te lossen, zorgt zijn liefde voor zijn verloofde er voor dat hij het toch doet. Dat klinkt zoetjes maar het valt wel mee allemaal. Ik kan hier niet te veel uitleggen over Billy en zijn verloofde omdat ik anders een deel van de plot weggeef. In dit boek beschrijft Dean Koontz diverse 'kunstuitingen' en hoewel sommige ervan bijzonder gruwelijk zijn, speelt er een een rol waarvan ik denk: da's nou interessant.
Een vaardig geschreven boek dat echter ondanks de goede plot helaas nog steeds niet het niveau haalt van Koontz' eerdere boeken. Voor de fans echter wel de moeite van het lezen waard.