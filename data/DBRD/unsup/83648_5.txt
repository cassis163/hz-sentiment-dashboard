Dit was mijn tweede Joanne Carlton boek en hopelijk ook niet mijn laatste. Wat een verhaal! De prachtige cover geeft een duidelijk beeld waarover het boek gaat.
Het boek is aangrijpend, omdat het verteld wordt vanuit het standpunt van Simon James, een man die zijn hele gezin verloor aan een giftige stofwolk die de wereld verwoestte en eigenlijk gewoon wacht tot het moment dat hij zich bij zijn gezin kan voegen. Deze karakterstudie was pakkend door de flashbacks en het verdriet en woede waarmee Simon zich verzet tegen de overheid, die hij verantwoordelijk acht voor het drama.
En het is beklijvend omwille van de manier waarop de auteur milieu, politiek en technologie gebruikte als basis voor de ramp. Het voelde aan alsof het elk moment echt kan gebeuren. Bovendien laten de plotwendingen je compleet verrast en geschokt achter.
Ik ben fan.