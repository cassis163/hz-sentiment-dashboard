David Finkel is een Amerikaanse journalist en tevens schrijver van 2 boeken; The Good Soldier en Thank You For Your Service.
Hij heeft een aantal awards mogen ontvangen voor zijn journalistieke werk o.a. in
1995 de Missouri Lifestyle Journalism Award
2001 de Robert F. Kennedy Award
2006 de Pulitzerprijs.
Hij woont in Washington D.C.

Thank you for your service is een journalistiek meesterwerk die vertelt over de psychologische gevolgen voor veteranen en hun familie.
Rode draad in Thank you for your service is de veteraan Adam Schumann die na 1000 dagen strijden in Irak terugkeert naar huis. Hij is niet lichamelijk gewond maar geestelijk zwaar verminkt. Tijdens zijn uitzending spoorde hij bermbommen op en maakte ze onschadelijk. Een expert die voor de veiligheid van zijn peloton zorgde. Hij geeft zichzelf de schuld aan de dood van twee van zijn dienstmakkers toen hij achterbleef in het kamp in plaats van mee te gaan met zijn peloton. Alles wordt besproken in dit boek, zijn nachtmerries, zijn schuldgevoelens, zijn therapie etc.

Het totale boek is aan elkaar geregen met verhalen van veteranen en hun familie en ieder verhaal introduceert de volgende veteraan met zijn verhaal. Tevens komen de vrouwen en hulpverleners aan het woord. Hoe gaan zij ermee om en wat proberen zij te doen om het leven weer op te pakken?

Het is een zeer aangrijpend verhaal over PTTS (Post Traumatisch Stress Syndroom) en wat dit doet met de veteranen en hun gezin/familie/vrienden.
Hulpverleners doen hun best om de veteranen die kampen met PTTS te begeleiden en te genezen. Helaas is genezing een uitzondering.

Thank you for your service is geen tranentrekkend boek maar er komen regelmatig momenten voor dat men toch even een brok weg moet slikken. Al lezend krijgt men meer inzicht in PTTS en wordt er begrip gekweekt voor de denkwijze van deze beschadigde mensen.

Thank you for your service zeggen tegen veteranen is bij lange na niet genoeg dank voor wat zij hebben meegemaakt en de gevolgen die zij nog steeds ondervinden.
Er is nog een zeer lange weg te gaan om deze mensen te kunnen begrijpen, begeleiden en te genezen.
Hopelijk dat met dit boek een eerste grote stap is gezet.