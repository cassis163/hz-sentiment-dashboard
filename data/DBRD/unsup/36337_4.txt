Marcel neemt je mee op reis naar verschillende bizarre en wonderlijke figuren, plaatsen en gebeurtenissen. Dit is een bundel geworden met waar Marcel in uitblinkt. De verwondering opwekken. Van het rariteitenkabinet op de Pier, via een belaagde groep mensen in een winkelcentrum terwijl er zombies aan de deuren morrelen tot een groep overlevenden van een wereldramp waar een poppenspeler op bezoek komt met desastreuze gevolgen.

Marcel weet zijn verhalen zo te vertellen dat je mee gaat in zijn verbeelding. Hij gebruikt prachtige taalgebruik en schildert wonderlijke gebeurtenissen.

Een paar van zijn verhalen uitgelicht.
Geluidsband gevonden in een verlaten duiventil, over een verlopen superheld, die uitgekotst is door de samenleving, maar stug zijn werk blijft doen.
Klopjacht op het roze konijn, Hoe een middagje paintballen anders afloopt dan verwacht.
Nobunaga's misstap, hoe een man angstige momenten doormaakt als de flatgebouwen dichterbij komen, of toch niet....
Neo-Cockaigne en Burengerucht. Twee wonderlijke korte verhalen.
Een handleiding voor later, na de apocalyps. Een groep overlevenden krijgt bezoek van de poppenspeler, met alle gevolgen van dien.

Deze bundel is niet voor iedereen weggelegd, maar als je je wilt laten verbazen met de creaties van Marcel en iets anders wilt lezen dat het standaard werk, zeker een aanrader.