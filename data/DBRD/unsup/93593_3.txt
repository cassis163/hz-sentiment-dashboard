Een goede start van Miranda en Kim. Tweestrijd heeft de sterkte van een echte politiethriller en de onderhuidse spanning van een psychologische roman. Er is zeker nog groeipotentieel en soms gaan ze nog wat kort door de bocht maar de dames hebben een mooi verhaal op papier gezet. We volgen het hoofdpersonage van misbruik en mishandeling in haar jeugd, haar vlucht naar Amsterdam waar ze in de prostitutie belandt tot een prille romance. De lezer krijgt het allemaal voorgeschoteld tot een zinderende climax naar het einde toe. Het laatste deel draagt mijn persoonlijke voorkeur. Hier en daar nog wat ruwe kantjes weg schaven en ze hebben hun plaats in het thriller landschap zeker verdiend.