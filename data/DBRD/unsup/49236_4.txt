Het verhaal pakte mij vanaf het begin en ik had grote moeite het boek weg te leggen. De karakterbeschrijvingen vond ik mooi uitgewerkt en het personage 'Servaz' sprak mij met name erg aan vanwege zijn realistische kijk op de wereld en zijn aversie tegen hooggeplaatste personen zonder talent of ervaring die proberen macht op hem uit te oefenen.
Omdat ik zelf werkzaam ben in een psychiatrische kliniek vond ik het interessant te lezen wat hierover was geschreven en ik moet zeggen dat de auteur zich zeer goed heeft voorbereid; Veel was herkenbaar, al was het hier en daar wat onwaarschijnlijk maar daarvoor is het natuurlijk ook fictie.
Naar het einde vond ik het echter minder spannend en op mij kwam het over alsof de schrijver moeite moest doen alle verhaallijnen bij elkaar te brengen.