Bij het zien van de, wat oubollige, cover krijg je niet echt een idee van wat je kan verwachten, maar toch past de cover bij de verhalen in het boek.
Het boek telt naast de Ten geleide, dertien verhalen van evenzovele auteurs, die hun licht laten schijnen over de Koude Oorlog. Het zijn dertien verschillende verhalen, sommigen zijn al eens elders eerder gepubliceerd, waaronder een persoonlijke ervaring van iemands vader die met lichamelijke klachten uit de concentratiekampen was teruggekeerd, hoe zijn leven verder is vergaan, hoe hij heeft moeten vechten voor erkenning van zijn lichamelijke klachten. Ook is er een verhaal over het Korps Luchtwachtdienst, waarna je na het lezen van het verhaal weet waarvoor de luchtwachttorens dienden zoals de beroemde Juliana Toren. Het boek verteld ook de geschiedenis van het Duitse stadje Büren tijdens de Koude Oorlog en hoe het er heden ten dage is. Het boek eindigt met dagboekaantekeningen van een wetgeving ambtenaar, waarbij je een beeld krijgt van een minister die een bezoek bracht aan Hongarije in 1981. Je krijgt een goed beeld van zijn belevenissen daar.
De verhalen zijn op een vlotte manier geschreven waardoor het boek lekker wegleest.
Al gelijk bij het eerste verhaal komen er gebeurtenissen naar boven die je herkent van bepaalde gebeurtenissen van nog niet zo lang geleden, alleen betreft het hier niet alleen het buitenland, maar ook een stukje geschiedenis van ons kikkerlandje. Ook in andere verhalen zitten herkeningspunten die je heden ten dage ook geregeld hoort en ziet in de media. Er zullen mensen zijn, die die tijd bewust hebben meegemaakt, misschien wel bij bepaalde gebeurtenissen aanwezig zijn geweest. Die hun eigen verhalen erover hebben. Kortom, het zijn interessante verhalen die een interessant kijkje geven over een tijdperk dat nog niet eens zo lang geleden was, waarbij iedere auteur zijn eigen licht erover heeft laten schijnen.
Complimenten voor de uitgever dat ze de noten onderaan de bladzijdes hebben geplaatst in plaats van achterin het boek, zodat je niet hoeft te bladeren in het boek.
De foto's zorgen voor een fijne onderbreking en geeft een nog beter beeld van de Koude Oorlog. Die maken het boek af.
Kortom, dit boek is een echte aanrader voor diegenen die geïnteresseerd zijn in oorlogsverhalen en diegenen die deze tijd bewust hebben meegemaakt.

Lees verder op https://surfingann.blogspot.nl/2017/07/koude-oorlog-1.html.