Wat een heerlijk boekje is dit! Wat weet Sophie Dijkgraaff ons makkelijk mee te nemen in haar wereld. De situaties zijn herkenbaar en inleefbaar. Erg belangrijk bij een column. Net zoals de timing en die zit bij Sophie ook goed. De herkenbare situaties en de daarbij behorende glimlach op je gezicht zijn de belangrijkste ingrediënten van deze 33 columns. Maar we krijgen ook even een inkijkje in het leven van Sophie, dat vooraf gaat aan deze nieuwe carrière. De aanleiding is heftig en waarschijnlijk ook heel herkenbaar voor veel vrouwen. Maar Sophie is niet iemand die bij de pakken gaat neerzitten en ontdekt een nieuw talent bij zichzelf waar wij allemaal heel blij van worden en ook vaak kunnen meelezen op haar blog. Het enige puntje van kritiek is dat het veel te snel uit is! Volgende keer graag meer van deze heerlijke verhaaltjes!