Na Memento gelezen te hebben wist ik al dat het vervolg ook gelezen moest worden. Er waren nog te veel dingen die onduidelijk waren over Jana maar die ik wel wilde weten. Narcotica is een zelfstandig te lezen vervolg op het eerste boek. Maar ik raad je aan om zeker eerste Memento te lezen ook voor je deze recensie gaat lezen want je komt meer te weten over hoofdpersoon Jana Berzelius.
Waar gaat Narcotica over?

Op het station van Norrk√∂ping wordt in een trein een dode vrouw aangetroffen. Ze is gestorven toen een van de bolletjes die ze smokkelde, openbarstte in haar maag. De vrouw blijkt de reis niet alleen afgelegd te hebben. Maar waar is de andere vrouw gebleven? Officier van justitie Jana Berzelius wordt op de zaak gezet en al snel blijkt dat zij er persoonlijk meer bij betrokken is dan haar lief is. De verdenkingen wijzen in de richting van Danilo, de man met wie ze is opgegroeid maar die ze liever zou vergeten. Hij weet te veel over haar en met al die kennis is hij een direct gevaar voor Jana. Om haar verleden en haar toekomst te beschermen, moet ze Danilo vinden voordat de politie dat doet.

Wat vond ik van Narcotica?

Zo fijn dat het verhaal van Mia, Jana en Henrik verder gaat. Emelie Schepp beschrijft de personages zo duidelijk dat de band met de personages snel terug is. Na een paar bladzijdes zit ik weer helemaal in hun wereld en weet ik weer waar ze alle drie staan in hun leven. Mia kan niet alleen zijn en houd er vreemde vriendjes op na. Henrik wordt weer vader en werkt veel, te veel. Jana daar weten we het minst van, letters in haar nek en weinig emotie zit in haar. Dat hun verhalen door elkaar heen lopen ben ik zo weer aan gewent. Langzaam krijg je meer te weten over het verleden van Jana maar nog steeds niet alles. Jana blijft het meeste een raadsel wie ze nu is. Niet doordat Emelie Schepp het niet goed neer zet, nee zeker niet ze zet het juist erg goed neer, Jana is en blijft een beetje een mysterieus persoon en dat komt ook doordat Jana zelf weinig weet van zichzelf. Jana zelf is nieuwsgierig maar ik ook!

Narcotica is weer een boek wat me helemaal meesleurt in het verhaal. De spanning wordt weer opgebouwd, hier en daar even losgelaten en dan weer verder opgebouwd. Ik wordt op een dwaalspoor gezet en er worden weer mensen bij betrokken waar je het niet zo van verwacht had. Verhalen zoals deze daar hou ik van. Een boek is dan zo uit. Emelie Schepp zorgt er voor dat het zich levendig voor me afspeelt. In twee dagen las ik Narcotica maar vond het jammer dat het verhaal stopte. Het verhaal van Jana Berzelius is nog niet helemaal verteld. Ik kijk uit naar het vervolg op deze spannende thriller.