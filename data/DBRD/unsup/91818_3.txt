Edinburgh 1847. In dit boek volgen we Will Raven waar hij een vriendin van hem en tevens een prostituee genaamd Evie verkrampt dood aantreft. Om zelf niet verdacht te worden van moord verlaat hij het huis weer snel zonder dat iemand het door heeft.
De volgende dag begint Will met zijn assistentschap onder de beroemde Dr. Simpson. Hier ontmoet Will ook de huishoudster Sarah die hem vanaf moment één niet mag. Als ze erachter komen dat er nog meer moorden met dezelfde symptomen opduiken besluiten ze om samen te werken om deze moorden op te lossen.

Het boek begint heel goed en direct met een moord wat je vrijwel direct meesleept in het verhaal, helaas houdt dit niet lang stand. Het boek heeft een lange intro met veel uitleg over de achtergrond van de stad en de personages, helaas valt hierdoor de moord weg in het verhaal. Het verhaal komt langzaam op gang Will loopt met Dr. Simpson huisbezoeken bij vrouwen in verwachting en loopt spreekuur voor het dorp. Sommige stukken waren erg grafisch beschreven zoals een verloskundige ingreep wat erg interessant is om te lezen. In 1847 bestaat een sectio nog niet en was er nog maar weinig aan anesthesie beschikbaar.

Zo af en toe komen er meer moorden boven water en gaan Will en Sarah weer op onderzoek uit wie de moordenaar is en waarom de moorden gebeuren, zo ontstaat er uiteindelijk ook een romance tussen Will en Sarah. Het verloop van het verhaal lijkt meer gebaseerd te zijn op de ontwikkeling van Will zijn assistentschap en niet op de moorden waar het verhaal zo sterk mee begon.
De ontknoping van het boek was er opeens ook vrij snel en voelde wat “afgeraffeld” dit was wel jammer.

Over het algemeen was het geen slecht boek. Het duurde even voor ik er echt in kwam en het boek heeft zeker de interessante aspecten van de moord maar ook zeker van de verloskundige ingrepen voor die tijd. Het boek blijkt het eerste deel uit een serie te zijn, voor mij was dit boek al aardig afgesloten en had er niet persé nog meer delen hoeven te komen. Het einde viel mij wat tegen en ik hoef ook verder niet de andere delen van deze serie te lezen.