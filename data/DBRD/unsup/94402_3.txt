Is het een gat in mijn cultuur? Ik weet het niet, maar ik had nog nooit van Edith Bosch gehoord. Omdat ik de sport niet echt volg, omdat ik niets van judo ken of omdat ik Belgische ben? Ik weet het niet maar ik ben wel héél blij dat dit boek in mijn bezit is gekomen omdat het tussen de maandelijkse reeks van Elly's choice zat.
Een verhaal over een heel harde topsportster die "over lijken kan gaan", die niets voelt van mededogen en die enkel wil winnen. Niets anders telt voor haar, ook niet als ze haar ouders, haar twee partners en haar sociale omgeving heel hard kwetst met haar gedrag.
Ze wil gaan voor goud, zilver is bij haar verliezen. Wenen omdat ze "maar" een zilveren medaille haalde...

Als ze een mislukte relatie achter de rug heeft én haar ouders laten haar op de duur ook hard vallen, zinkt ze toch weg in een soort depressie en durft ze zich vragen te stellen van "is het dit allemaal waard". Als ze dan een life-coach in vertrouwen neemt én de klik is er én ze leert aan zichzelf werken en in vraag stellen, krijgen we een lievere en een iets zachtere Edith te zien.
Helaas verbreekt ze ook haar 2de lange relatie.

Het boek leest zeer vlot (voor mij een beetje spijtig omdat ik niemand van die BN'ers ken) maar toch, het leest lekker weg. Ik heb geen voeling met Edith zelf, ik vind haar een echt kreng. En dat ze een bitch is, daar is ze in haar eerste 30 levensjaren nog fier op ook.
Naderhand laat ze wat meer van haar zachtere kanten zien, maar een karaktertje verander je zo maar niet.
Op het einde wordt de titel van het boek ook duidelijk : Ze neemt deel aan expeditie Robinson en al snel noemen ze het "expeditie Edith".
Heel fijn om dit boek zo eens tussendoor te lezen. Het is eens iets anders dan een thriller. Hoogdravende lectuur is het niet. Maar ik ben zo toch wel wat meer te weten gekomen hoe het kan voelen om in de wereld van de topsport te leven. Niet te veel technische sportverhalen, gewoon kort en bondig. Vooral de gevoelens erbij, komen er aan te pas.
Aanrader voor mensen die haar wel kennen of die zelf sport beoefenen en willen weten hoe het voelt en hoe je beter je doelen kan bereiken.
3 sterren.