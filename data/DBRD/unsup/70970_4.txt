Frederik Baas, pseudoniem van Jan van Mersbergen, begeeft zich sinds Dagboek uit de rivier, op het thrillerpad. Zijn nieuwste boek Herberekening is opnieuw een fijnzinnig boek geworden met een interessant plot en dito wending!

Een jongen eigenlijk nog zit in een kamer waar hij niet uit weg kan. Hij heeft de opdracht om zijn ervaringen van de laatste uren op te schrijven, aan de hand van steekwoorden. De lezer wordt vervolgens steeds dieper het verhaal ingezogen. Met een lichte toon van schrijven, neemt Baas je mee tot over de landsgrenzen, terwijl het verhaal langzaam maar zeker een donkere, explosieve wending neemt.

Intussen bepaalt de aantrekkelijke meisjesstem van de navigatie de route in het verhaal. De jongen die notabene net zijn middelbare school en zijn rijbewijs gehaald heeft, volgt alleen maar. Die zich identificeert met Wil Turner uit The pirates of the Caribean. Zijn leven lang zoekt naar zijn verdwenen vader... Hij is nog zo onschuldig.

Ik heb genoten van dit boek. Eenmaal en route kun je niet meer uitstappen. Ik waardeer het verhaal met vier sterren!