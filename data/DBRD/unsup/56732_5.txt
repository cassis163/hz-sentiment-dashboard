Op reis met school. Ik denk dat de meesten van ons dat ook wel hebben meegemaakt. Mijn reis was naar Praag, in 1991. Een totaal andere tijd, totaal andere wereld bijna. Dit was vlak na de revoluties in Oost-Europa. Ook spannend, maar niet eng. Tegenwoordig leven we in een tijd van aanslagen.

De jongeren in dit boek gaan op reis naar Londen. Waar ze de bekende dingen moeten bezoeken en opdrachten moeten maken. Ze mogen zelf de groepjes niet samenstellen, dat heeft de school al gedaan. Jonas, Loïs, Naima en Ralph komen samen in zo’n groepje. Vier jongeren die elkaar eigenlijk niet kennen en het met elkaar moeten rooien. Tijdens het struinen door de stad ontstaat er al een vriendschap. En als ze midden in een aanslag terecht komen is deze vriendschap voor altijd. Ondanks hun verschillen in achtergrond.

De aanslagen zijn afschuwelijk en koelbloedig. En 1 van de tieners blijkt er nauwer bij betrokken dan voor mogelijk werd gehouden.

Het is een verhaal over vriendschap, omgaan met heftige gebeurtenissen, overleven, maar ook loyaliteit naar familie toe.

Ik heb het boek ademloos zitten lezen, wat een boek heb je geschreven Wendy! Ik zal het boek ook zeker aanraden bij de young adults in mijn omgeving.

Mijn oordeel: ADEMBENEMEND