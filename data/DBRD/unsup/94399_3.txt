Hoe conventioneel mensen ook zijn, een oorlog dwingt tot praktische keuzes. Vrouwen werkten tijdens WO II veelal in (munitie)fabrieken of ziekenhuizen. Vechten was toen ook al vaak een mannending. Maar om scherp te schieten, hoef je niet sterk te zijn. Laat nou juist Rusland het land zijn waar mannen en vrouwen worden ingezet op slagveld.
Elk schot een treffer beschrijft de inzet van bijzondere soldaten. Sluipschutters, met andere woorden snipers. Soldaten die met richtkijker op een geweer op grote afstand een vijand doodschieten. Maar in en om het slagveld moet je daarvoor eerst kunnen camoufleren, rustig afwachten en pas schieten als een tegenstander zich bloot geeft.
Het Russische leger heeft in de jaren '40 verschillende vrouwelijke sluipschutters voorgebracht. De meest bijzondere is Ljoedmila Pavlitsjenko. Eigenlijk studeert ze geschiedenis (4e jaars), een knappe vrouw. Een Duits bombardement motiveert Ljoedmila het leger in te gaan. Als haar (vermoedelijke) echtgenoot - ook sniper - op het slagveld sterft, wreekt ze zich door in korte tijd meer dan 40 mannen op te ruimen. Uiteindelijk zal Ljoedmila 309 Nazi's uitschakelen. Na de oorlog hertrouwd de meest dodelijke vrouw ter wereld, ze wordt moeder van een zoon.
Ljoedmila is de enige vrouw die uitgebreid wordt beschreven. Verder komen onder anderen de Fin Simo Hayha (witte dood), de Amerikaan Bert Kemp en de Rus Vasili Zajtev aan bod. Dappere mannen met veel jachtervaring. Vooral de goede binding met de natuur heeft voor dit trio echt het verschil gemaakt. Omgaan met kou, sporen kunnen lezen, afwijkingen signaleren, en heel veel geduld hebben. Je leert het blijkbaar allemaal als jager. Verder is bijzonder dat de genoemde sluipschutters bescheiden en slim zijn. Sympathieke vechters met een zeer hoge score qua dodelijke slachtoffers.
Dit boek beschrijft een klein aspect van de militaire geschiedenis. De schutters maken niet per se het verschil, maar zijn wel heel belangrijk. Ze schieten echte targets en komen ook als verkenners terug met strategische informatie. Er is overwogen om Hitler te doden met een sluipschutter. Als dat gelukt was... Bij de beschrijving van het plan om de Nazileider om te brengen, gaat het boek op twee gedachten hinken. Talloze betrokkenen worden aangehaald en uiteindelijk communiceert dit hoofdstuk de impact die snipers zouden kunnen hebben. Verwacht geen overzichtelijke biografieÃ«n. Nee, hier wordt geprobeerd te vertellen welke mensen invloed hebben gehad op een militair fenomeen.
Inmiddels hebben snipers ook bij het grote publiek een bijzonder imago. Enemy at the Gates (gebaseerd op Zajtev) en American Sniper zijn geromantiseerde films die daar aan hebben bijdragen. Opmerkelijk is dat scherpschutters tijdens de wereldoorlogen binnen het leger zelf helemaal niet geliefd zijn. Omdat na de ontdekking van een sniper, men terugslaat met bommen en/of artileriegranaten. En daar werden de 'gewone' soldaten weer het slachtoffer van.
Elk schot een treffer. Met dit taalgebruik weet je als lezer wat je ongeveer kunt verwachten. Interessant voor de liefhebbers van militaire materie. Een echt mannenboek.