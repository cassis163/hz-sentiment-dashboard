Logan MacRae heeft sommigen bij de politietop tegen zich in het harnas gejaagd, en wordt geplaatst bij de gewone geüniformeerde regiopolitie. Hij slijt zijn dagen met gewone winkeldiefstallen, kleine drugsdelicten, Vee diefstal en andere wat kleinere criminaliteit. Als in het plattelandsstadje Banff het dode lichaam wordt gevonden van een zesjarig meisje veranderd dit. MacRea krijgt duidelijke instructies zich hier niet mee te bemoeien, maar toch stort hij zich in het onderzoek, en dan blijkt zich op het Schotse platteland duistere praktijken af te spelen.

Met dit al weer negende deel in de reeks rond MacRea heeft MacBride zeker niet zijn beste werk afgeleverd, het boek wordt op het eerste en een beetje de laatste hoofdstukken na nergens spannend en eigenlijk kabbelt het ruim 500 pagina´s voort. Nergens ontstijgt het een weliswaar redelijk gedegen maar standaard politiethriller, waarbij de indruk wordt gewekt dat de regio rond het schotse Aberdeen wel een heel hoog crimineel gehalte heeft. Mogelijk mede ingegeven door het feit dat het al weer de negende is in een serie is de personage MacRea niet altijd even goed uitgewerkt. Zonder dat dit nu tot storende momenten leidt. De schrijfstijl van MacBride is vertrouwd, niet te ingewikkeld en heel toegankelijk

Al met al een (politie) thriller die niet verveeld, maar je zeker ook niet op het puntje van je stoel doet belanden. Meer als middelmaat kan ik er niet van maken. MacBride kan veel beter.