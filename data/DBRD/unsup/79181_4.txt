Zelf ben ik niet een grote kunst en geschiedenis fanaat, dus veel wat er in het boek voorbij kwam, herinnerde ik me vaag van school. De reis die het viertal maakt op zowel onderzoekend gebied, als door de tijd vond ik leuk omschreven. Je voelde de kinderlijke nieuwsgierigheid, de hang na als volwassene gezien te worden, maar aan de andere kant de kinderlijke na√Øviteit.
Lisa, Sophie, Tom en Jack nemen je mee naar de Renaissance, waar ze als eerste in contact komen met de nog jonge Leonardo da Vinci. Deze is dan niet meer dan een atelierknecht en nog niet de grootheid die wij kennen uit de geschiedenisboeken. Het is leuk om te lezen hoe de belevingswereld voor kinderen van nu, niet samen valt met het leven in de middeleeuwen en problemen geeft. Ik heb me zeker vermaakt met dit boek, wel moet je het ook benaderen en beoordelen als een kinderboek.
Voor een volledige recensie, kijk op mijn blog: http://www.biancaschrijft.nl/44eq