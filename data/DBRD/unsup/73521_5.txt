Ik aarzelde eerst om het boek waarover al zoveel te doen was, te lezen. Maar ik ben blij dat ik eens buiten mijn gewoonlijke lijntjes heb gelezen.
Hertmans verhaalt op een meesterlijke wijze de geschiedenis van zijn vader en grootvader. Hij gebruikt daarbij prachtige beschrijvingen, maar schuwt ook niet de rauwe benoeming van wat WO-I was.
Ik vind dat dit boek een plaats verdient op de leeslijst in de scholen. Het verwoordt op een geheel eigen manier de aanloop naar, het doorstaan van en het leven na de oorlog. Een menselijk verhaal om af en toe bij stil te staan.