Ik heb weer genoten van deze Reina Crispijn...........(mijn eerste kennismaking met haar boeken was: De verborgen brieven).

Zij heeft het vermogen om het verhaal zo te vertellen, dat het lijkt alsof het waargebeurd is.
In dit boek gaat het over Florine, een jonge Nederlandse vrouw, die in Parijs woont en werkt.

Onbedoeld word ze zwanger en door een kardinale fout van haar vriend, moet ze haar verdere leven en zwangerschap alleen doormaken.
Door de omstandigheden heeft ze geen andere keus dan haar pasgeboren tweeling af te staan en daarna verdwijnt ze.

Ruim 20 jaar later: een jonge vrouw gaat op zoek naar haar biologische moeder.
En hier ontwikkelt zich een ontroerend verhaal a la Spoorloos, met dit verschil, dat het niet Derk is die op zoek gaat, maar de jonge vrouw zelf. Ze begint waar Florine verdween.

Zo dapper is het, als een kind op zoek gaat naar zijn biologische ouder. Je weet niet wat je te wachten staat en de emoties die daarmee gepaard gaan worden in dit verhaal zo levensecht beschreven. Het gaat de diepte in zonder te zwaar te worden en dat is wat Reina als geen ander kan overbrengen.