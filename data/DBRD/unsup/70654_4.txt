Na de oorlog proberen de inwoners om een factieloos bestaan op te bouwen, maar niet iedereen is hier mee eens. Tris en Tobias zijn erg nieuwsgierig naar de wereld buiten de hekken van de voormalige facties. Ze besluiten met een groep op onderzoek uit te gaan. Maar was dit wel een verstandige keuze?

Wederom is dit een fantastisch boek! Met een hele verrassende en emotionele ontknoping in dit laatste deel. Alles wat je als lezer denkt te weten, steekt anders in elkaar. De schrijfster heeft echt een goed verhaal neergezet door out of the box te denken.

In dit deel wordt ook geschreven vanuit het personage van Tobias. Dit is erg fijn om zo meer over hem te weten te komen. Naast deze trilogie is ook een boek over Tobias geschreven 'Het verhaal van Four', dit boek wil ik natuurlijk ook nog lezen.

Verder wil ik niet te veel uitwijden over de inhoud van dit boek, want dat zou zonde zijn voor de mensen die het nog willen lezen.