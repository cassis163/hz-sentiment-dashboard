Rosamund Lupton bewees met deze ontroerende triller nogmaals dat ze in staat is om grootse dingen te verwezenlijken. Na haar eerste boek ’Zusje’ dat tevens een internationale bestseller werd en meermaals werd vertaald , bracht ze haar tweede boek uit dat niemand onberoerd laat. Ook haar tweede boek ‘Later’ werd een succes en werd al meermaals vertaald. Na haar debuut wist ze enkele prijzen in de wacht te slepen waaronder “ best mystery books of 2012” en “best books of 2012”. Zeker de moeite waard om eens een kijkje te nemen.

Grace is moeder van twee kinderen, Jenny en Adam. Op een heldere ochtend wanneer Adam jarig is brengt ze hen naar school om deel te nemen aan de sportdag. Jenny is onderwijsassistente op adams school en helpt die dag mee om alles in goede banen te leiden. Grace zit rustig tussen de andere moeders een babbeltje te maken en dan gebeurt het. De school staat in lichterlaaie en er ontstaat chaos. Grace gaat wanhopig op zoek naar haar kinderen en weet Adam veilig te vinden. Als ze verder op zoek gaat naar Jenny wordt haar ergste nachtmerrie waarheid : Jenny zit vast in het brandende gebouw. Haar moedersinstinct neemt meteen alles over en ze rent zo snel mogelijk de brandende school in om haar dochter te redden. Eens ze binnen is wordt het moeilijk om te ademen maar ze zet door voor haar dochter. Helaas halen ze het niet en worden ze in spoed afgevoerd naar het hospitaal.

Vanaf de eerste pagina wordt het verhaal vanuit het standpunt van Grace verteld. Hier is op zich niet veel vreemds aan zou je denken totdat ze in het ziekenhuis ontdekt dat ze uit haar lichaam is getreden en ze dus alles kan zien en horen maar niemand kan haar zien aangezien ze in coma ligt . Ze zit samen met haar dochter Jenny vast in deze schemerwereld, niet in staat om haar familie te helpen om de dader te vinden die het vuur met opzet heeft veroorzaakt. Naar mijn mening versterkt dit de band tussen moeder en dochter omdat ze naarmate het boek vordert dichter bij elkaar komen te staan en Grace begint te beseffen dat haar dochter volwassen is en ze haar moet loslaten. Hier zit volgens mij een diepere betekenis achter over het feit dat ouders hun kinderen altijd als hun kleine spruit zullen aanschouwen maar dat ze toch moeten loslaten als ze hun kind niet willen verstikken. Verder is dit boek opgebouwd uit 36 hoofdstukken waarin het verhaal steeds meer om het lijf krijgt en wordt opgebouwd door verschillende emoties die in het verhaal hun stempel drukken. Zo heb je bijvoorbeeld het deel waarin Adam wordt beschuldigt van de brand. Dit zorgt voor heel wat opschudding en woede maar ontlokt ook heel wat emoties bij de lezer als je ontdekt hoe het werkelijk zit. R. Lupton laat ook wel wat aan de verbeelding over als het gaan over deze wereld waar Grace en Jenny in vastzitten maar ze houd het realistisch en geeft op deze manier ook het transcendente een mooi plekje in haar boek. Telkens wanneer je een dader denkt gevonden te hebben weet haar lezers op een indrukwekkende manier te misleiden en je dan te verassen met een indrukwekkende plot twist. Tot slot heeft ze zich aan haar boek te merken stevig rondgesnuffeld als het gaat over politiezaken aangezien dit in haar boek zeer realistisch en geloofwaardig schetst.

Dit boek is het proberen zeker waard omdat dit ten eerste een prachtig verhaal is dat vlot leest en een rijke woordenschat heeft. Bovendien weet R. Lupton precies hoe ze haar lezers moet ontroeren en aandachtig bij de zaak kan houden. Wat ik ook wel origineel en ietwat apart vind aangezien ik zulke boeken niet vaak tegenkom is dat het verhaal vanuit Grace wordt vertelt maar dat ze eigenlijk gewoon tegen haar man praat in deze schemerwereld waarin ze zit. Zo adresseert ze haar man doorheen het hele boek als ‘jij’ wat een speciale maar toch interessante invalshoek geeft aan het verhaal. Ook leuk aan dit perspectief is dat Grace eerder cruciale dingen te weten komt maar met het dilemma zit dat ze met deze info niets kan doen aangezien ze vast zit en alleen maar kan toekijken en hopen dat alles goedkomt. Dit zorgt voor een extra portie spanning die ik als lezen ten zeerste kan appreciëren. Een klein puntje waar ik een beetje kritiek op heb en dat is het nogal langdradige middenstuk dat voor mij mag ingekort worden maar zoals ik al zei dit maakt R. Lupton meer dan goed met het uiterst rakende einde dat ze dit boek heeft bezorgt. Voor alle lezers die dus klaar zijn om een nieuw avontuur aan te gaan in de vorm van een meeslepend, rakend en interessant verhaal kan ik dit boek ten zeerste aanraden.