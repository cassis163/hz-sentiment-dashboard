In dit boek beschrijft Jancee Dunn haar eigen ervaringen en de problemen in haar relatie met haar man Tom na de geboorte van haar dochter Sylvie en de jaren die daarop volgen tijdens het ouderschap. Heel herkenbaar is bijvoorbeeld het feit dat beiden in het ouderwetse rollenpatroon vervallen en Jancee de huishoudelijke taken op zich neemt omdat zij een parttime baan heeft en haar man Tom een fulltime baan. Vooral Jancee heeft hier veel last van en voelt zich niet gewaardeerd en ongelukkig. Dit patroon doorbreken gaat niet zonder slag of stoot. Jancee heeft de neiging als ze kwaad is te gaan schreeuwen en langzaamaan groeien beiden uit elkaar. Om hun huwelijk te redden raadpleegt ze verschillende bronnen en therapieÃ«n en Jancee gaat zelfs te rade bij een gijzelingsonderhandelaar van de FBI. Door allerlei tips en tricks leren Jancee en Tom om weer met elkaar te praten, te luisteren naar elkaar en elkaar de ruimte te gunnen.
De schrijfstijl van deze auteur is humorrijk en ook komt er regelmatig zelfspot voor in het boek. Jancee raadpleegt diverse wetenschappelijke onderzoeken op haar speurtocht naar goede communicatie met haar man en deze worden dan ook met naam genoemd in het boek. De gesprekken met diverse therapeuten worden duidelijk toegelicht en ook welke impact deze gesprekken hebben op haar en haar emoties. Door de eerlijkheid waarmee deze auteur haar eigen verhaal vertelt maakt ze duidelijk dat relatieproblemen iedereen kan treffen hoeveel je ook van elkaar houdt. Soms raak je gewoon samen even de weg kwijt en dan is het fijn om hulp te krijgen om in het goede spoor te komen. Het boek is makkelijk leesbaar en ingedeeld in duidelijke, leuke hoofdstukken waarin telkens een ander probleem in een relatie belicht wordt zoals bijvoorbeeld hoe om te gaan met geldzorgen en hoe de rommel in huis aan te pakken.
Dit boek was ook voor mij (na bijna 30 jaar huwelijk, inmiddels volwassen kinderen en zonder echte relatieproblemen ) een regelrechte eyeopener en ikzelf heb er dan ook nog veel uit kunnen leren. Ik heb door dit boek geleerd mijn man met andere ogen te bekijken en zal enkele adviezen uit het boek gaan toepassen om onze relatie nog leuker te maken. Daarom vind ik dit boek een echte aanrader voor elk koppel of er nu wel of niet problemen zijn. En of er nu wel of niet kinderen bij zijn betrokken. Om op een duidelijke manier te leren hoe je het beste kan reageren bij eventuele conflicten in de toekomst en door een andere bril naar je relatie te kijken is zeer verhelderend en geeft een goede impuls aan elke relatie.