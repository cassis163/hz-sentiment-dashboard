De eerste kennismaking met een Splinterboekje. Spannend geschreven, maar voor zo'n kort verhaal wordt er wel enorm veel informatie beschreven en kan daardoor niet helemaal uitgewerkt worden. Bij een kort verhaal wordt verwacht dat het niet te ingewikkeld gemaakt wordt door veel informatie. Hier blijft gewoon veel open. Desalniettemin best een pakkend verhaal over Kol, die in zijn werk per ongeluk een meisje tot leven wekt, terwijl dat niet zijn bedoeling was. Hoe hij hier verder mee omgaat en er achter probeert te komen wat de laatste wens van dit meisje was, komt toch een aardig verhaal naar voren met wat verschillende locaties en visies. Op zich maakt dit verhaal wel warm voor andere splinters, mits daar iets minder informatie wordt gegeven en gewoon een lopend verhaal wordt beschreven.
Beoordeling: 6,5