Het boek begon al spannend vanaf de eerste bladzijde. Ik werd meegezogen in het verhaal en heb het in 2 avonden uitgelezen. De personages zijn goed uitgediept, de verdachte roept op een gegeven moment sympathie op en ik vond haar verleden triest. Joona is een doorgewinterde rechercheur die alleen als waarnemer aanwezig mocht zijn bij de onderzoeken, maar gaat zelf verder ondanks het feit dat hij een intern onderzoek naar zich had lopen. Voor Daniel kreeg ik ook sympathie maar de plotwending had ik niet zien aankomen. Flora vond ik ook zielig en dat was terecht. Ik had alleen meer willen weten over de achtergrond van Tuula, een heel vreemd meisje. Het boek heeft een open einde en ik hoop dat er een vervolg op komt.