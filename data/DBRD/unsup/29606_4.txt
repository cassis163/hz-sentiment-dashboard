Samenvatting

Het derde deel van de trilogie De Segrijn & Sotalia Boeken gaat verder waar het tweede deel ophoud. In dit deel spelen de fenyxvogelmensen een grote rol. Er worden veel vluchtelingen vermoord door fenyxvrouwen die zijn gehersenspoeld door een groepering die macht wil hebben over de planeet Lacertia. Tom en zijn vrienden gaan erop uit om te achterhalen wat er gaande is. Ze willen de fenyxvrouwen weer herenigen met de fenyxmannen die door deze gebeurtenissen hun fenyxvuur verloren hebben en als een andere soort vogelmens door het leven moeten. Tom en zijn vrienden komen er achter dat er personen zijn die zich anders voordoen. Het is weer een waar avontuur vol gevaren.

Leeservaring

Er gebeurd enorm veel in dit boek wat het van begin tot eind een boeiend verhaal maakt. Omdat er zoveel gebeurd en omgevingen en ervaringen uitgebreid beschreven worden is het noodzakelijk om voor dit boek rustig te gaan zitten en je mee te laten voeren in het avontuur. Doe je dit niet dan kan er verwarring op treden omdat er zoveel te beleven valt. Mede ook omdat personages andere gedaanten aan kunnen nemen en veel personages klonen zijn van elkaar. Dit vraagt ook om je aandacht er goed bij te houden wil je het overzicht kunnen bewaren.
De omgeving waarin het verhaal zich afspeelt en de personages zijn goed uitgewerkt. De personages uit de twee voorgaande boeken komen ook in dit boek weer terug. In dit boek maak je kennis met de fenyxvogels en hun krachten. Ook in dit boek kun je je heerlijk inleven en je een voorstelling maken van hoe alles er in dit boek uit ziet. Het boek bied ruimte om je fantasie tot leven te laten komen. Kortom een verhaal waarin veel te beleven en te ontdekken valt. Een mustread voor de fantasy liefhebber!

Conclusie

Een levendig en fantasierijk verhaal met spannende avonturen. Een boek dat je gelezen moet hebben. Wel is aan te raden om eerst de twee andere delen te lezen omdat je dan de achtergronden en personages kent waardoor je dit boek intensiever kunt beleven. Het is wel een boek waar je je aandacht bij moet houden.