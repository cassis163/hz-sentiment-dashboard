Anna Fox heeft al tien maanden haar huis niet verlaten. Ze heeft agorafobie, waardoor ze niet naar buiten durft. Ze woont alleen, haar man Ed en dochtertje Olivia wonen niet meer bij haar. Anna vult haar dagen met het bekijken van oude zwart-wit films en het bekijken en fotograferen van haar buren. Als de Russels in haar buurt komen wonen, raakt ze gefascineerd door het gezin, Jane en Alistair Russel en hun zestienjarige zoon Ethan.

Maar dan ziet Anna hoe Jane Russel wordt neergestoken. Ze ziet niet wie het doet maar ze weet zeker dat ze Jane Russel dood ziet gaan. Maar niemand gelooft haar. Voor haar agorafobie neemt ze veel medicijnen en hoewel dat tegen advies is, drinkt ze ook hevig. Die combinatie Merlot en medicijnen maken haar niet het meest helder:

‘My mind is swamp, deep and brackish, the true and the false mingling and mixing.’

'The Woman in the Window' is het debuut van A.J. Finn. A.J. Finn is een pseudoniem van Daniel Mallory, werkzaam als redacteur. Het verhaal zit goed in elkaar. Langzaamaan wordt er door middel van flashbacks meer onthuld over Anna’s verleden en hoe het komt dat ze agorafobie heeft. De opbouw van de eerste honderd pagina’s voelt soms wat traag aan, maar daarna wordt de spanning opgevoerd en is het boek moeilijk weg te leggen.

‘“I think,” he tells me, “that with all that nice merlot you were drinking and the medicine you were taking and the movie you were watching, you maybe go a little excited and saw something that wasn’t there.”’

Anna’s waarnemingen zijn niet betrouwbaar en ze maakt niet de meest verstandige keuzes. Toch leef je met haar en zeker als je uiteindelijk achter komt wat ze allemaal heeft meegemaakt, krijg je veel medelijden. Ze houdt enorm van zwart-wit films van bijvoorbeeld Hitchcock. Deze hobby van haar krijgt veel aandacht in het verhaal. Er wordt continu verwezen naar bekende titels en personages uit zwart-wit films. Op het begin is dat interessant, aan het einde iets minder relevant voor het verhaal en voelde het daarom alleen maar vertragend.

'The Woman in the Window' is een spannende psychologische thriller over een onbetrouwbare verteller die een moord ziet. Niemand gelooft haar maar hoever moet de situatie escaleren voordat iemand haar wel gaat geloven?