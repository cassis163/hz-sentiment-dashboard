Ik hou heel erg van NA, ik heb al heel wat boeken gelezen binnen dit genre. Dit boek is wel iets anders dan de andere: het boek is namelijk van een Nederlandstalige schrijfster! Heel leuk vond ik dat! Ik wist dat Lis Lucassen al een boek had geschreven Hitte. Dit boek heb ik niet gelezen, maar dit leek geen probleem te zijn om dit boek te kunnen beginnen.

Het boek gaat over Liv en Stef, ze kennen elkaar al van vroeger. Stef heeft echter de herinneringen naar Liv verdrongen en zo weet hij niet wie hij voor zich heeft staan. Stukje bij beetje leer je hun verleden kennen. Tijdens het boek vinden zich ook verschillende gebeurtenissen plaats, voor mij waren die niet altijd noodzakelijk. Sommige dingen konden gerust weggelaten worden, zonder dat het zou storen.

Bij mij duurde het een hele tijd vooraleer ik in het boek gezogen werd. Ik zat op ongeveer ¾ van het boek toen ik eindelijk iets had van: ‘ik moet dit uitlezen!’ Heel spijtig natuurlijk!

Ik vond dit boek geen topper en zal ook niemand van mijn vrienden dit boek aanraden.