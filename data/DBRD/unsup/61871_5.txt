De nieuwste van Jill Mansell zag ik staan bij de nieuwe boeken in de bibliotheek. En wat een heerlijk verhaal weer. Ik had hem binnen een dag al uit. Je leest mee met het verhaal van Essie. Die met haar vriendin besluit om elkaar een brief (email) te sturen waarin ze eerlijk schrijven wat er op hun hart ligt. Deze mail komt per ongeluk terecht bij iedereen in haar adressenlijst. En dat zorgt ervoor dat ze haar baan, geliefde en huis kwijt is. Maar als dit niet was gebeurd had ze ook niet de bijzondere Conor, Zillah en Lucas ontmoet. Je leest ook mee met hun verhalen. Ik ben ze als vrienden gaan beschouwen. En weer een happy end. Laat de zomer maar beginnen. Heb nog veel boeken van Jill te lezen!