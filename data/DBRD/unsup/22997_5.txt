Wees onzichtbaar was voor mij de kennismaking met Murat Isik en het zal zeker niet het laatste boek zijn!
Dit verhaal vertelt hoe de 5-jarige Turkse Metin samen met zijn zus en moeder probeert te overleven in Nederland, een totaal onbekend land, maar ook proberen ze te weerstaan aan hun tirannieke vader. Hij is een werkloze communist, die 's avonds een stapje in de wereld zet met zijn vrienden. Ook op school heeft Metin het niet zo makkelijk en wordt hij een gewillig pestslachtoffer.
Het is een mooie roman, met veel aandacht voor het leven in de Amsterdamse Bijlmermeer. Dit is een zeker geen boek, dat je op een drafje uitleest. Ik heb er een 2-tal weken over gedaan, maar het heeft geen seconde verveeld.
Murat Isik is met dit boek een terechte winnaar van de Libris literatuurprijs 2018.