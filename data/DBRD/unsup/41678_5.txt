Ik heb dit boek op vakantie in 3 dagen uitgelezen en eigenlijk alleen weggelegd om te slapen en te eten. Helaas had ik niet verwacht dat het boek mij zo zou pakken en had ik daarna 1,5 week niks meer te lezen.... :-). Als je dit boek koopt voor op vakantie heb ik dus 1 advies, neem ook Het Bernini mysterie mee (die ik terug in Nederland als een speer heb aangeschaft), want het boek is uit voor je er erg in hebt!

De beschreven feiten waren verbazingwekkend en interessant, het tempo lag erg hoog (het boek leest als een film), de plotwendingen waren (hoewel niet allemaal onvoorspelbaar) goed gevonden en de afloop is zeer bevredigend. Op het moment dat ik het voor de laatste maal dichtsloeg voelde ik echt teleurstelling dat het voorbij was, wat in mijn geval altijd een zeer goed teken is. Ik ben sinds 2 weken echt een enorme Dan Brown fan geworden! En ik raad iedereen die zijn werk nog niet kent dit boek van harte aan. (Mijn vriendin is het eerste "slachtoffer van mijn promo-tour, ook zij had na lang aandringen DDVC opgepakt en had het ook na 3 dagen uit).