De vijftigjarige weduwnaar Leo heeft nog steeds vreselijk veel verdriet om zijn overleden vrouw Chiara. Hij gaat haar droom najagen en trekt zich terug in de Piemontese Alpen. Zijn aangenomen zoon Martino - een jongen met het syndroom van Asperger - verhuist met hem mee. Dochter Nina, die er eigenlijk de oorzaak van is dat Martino in hun leven kwam, is voor werkzaamheden aan de andere kant van de oceaan.
In een notendop de inhoud. Meer wil ik niet prijsgeven.
De omschrijvingen van natuur, menselijke relaties en de bijbehorende moeilijkheden spraken mij erg aan. Waarom?
Moeilijk te zeggen. De stijl van schrijven sprak mij erg aan, verhalend. De omgeving waar het zich afspeelt ken ik een beetje, bekende plaatsnamen en natuurbeschrijvingen.
De ontwikkeling tussen Leo en Martino, tussen Martino en mensen in het algemeen.
Ik vond het een heerlijk boek, in één adem uitgelezen.