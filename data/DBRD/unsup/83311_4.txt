Lovende quotes vullen de achterflap van het boek en hoewel ik op die plek liever gewoon een omschrijving van het boek lees ben ik het na het lezen van het boek wel eens met de quotes, wat een prachtig boek!

Het eerste deel van het boek speelt zich af in de eerste wereldoorlog en maken we kennis met Sophie. Haar man is vertrokken naar het front om te vechten en Sophie is teruggekeerd naar het familiehotel in St.-Peronne om haar zusje te helpen. Wanneer er een nieuwe Kommandant komt raakt deze onder de indruk van Sophie en het schilderij wat haar man Edouard van haar heeft geschilderd. Hij besluit dat ze elke dag bij Sophie en Helene in het hotel komen eten en er ontstaat een soort van band tussen de Kommandan en Sophie. Sophie besluit hier gebruik van te maken om er voor te zorgen dat ze haar man weer terug kan zien. Ze zet veel op het spel, maar kan ze de kommandant vertrouwen?

In het tweede deel is het 2006 en is het schilderij in het bezit van Liv. Zij heeft het cadeau gekregen van haar man als huwelijkscadeau. Haar man is overleden en Liv leeft een eenzaam leven in een door haar man ontworpen glazen huis. Het schilderij 'het meisje dat je achterliet' is heel belangrijk voor Liv en hield haar op de been na het overlijden van haar man. Dan komen de eigenaars het schilderij terug eisen, het zou zijn gestolen tijdens de oorlog. Liv zet alles op alles om het schilderij te kunnen houden maar dreigt hierdoor alles kwijt te raken.

Jojo Moyes heeft een hele mooi schrijfstijl waardoor je vanaf de eerste bladzijde direct in het boek zit. Je waant je in St. Peronne en leeft mee met de personages, vooral met Sophie. Als het verhaal overgaat op Liz is het even een teleurstelling want je wilt gewoon doorlezen over Sophie en weten wat er met haar gebeurd. Het is dan best even omschakelen en even lastig om in te komen maar als dan het schilderij weer in beeld komt word ook dit verhaal interessant en word je weer helemaal in het verhaal getrokken. En ook Sophie komt in dit deel van het verhaal (gelukkig) nog terug. Bijzonder hoeveel overeenkomsten er tussen Sophie en Liv zijn maar in zo'n totaal andere periode. Heel knap gedaan!
Na het lezen van de laatste liefdesbrief was ik al onder de indruk van Jojo Moyes haar schrijfstijl en na het lezen van dit boek helemaal. Ik ga zeker meer van haar lezen!