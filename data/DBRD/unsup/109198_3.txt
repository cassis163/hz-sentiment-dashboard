Wat mij betreft past dit boek niet echt onder de noemer thriller. Het is eerder een beklemmende roman met een misdadig randje. De opzet van het verhaal is goed; het levensrelaas van Jeu/Thobias voorbij te laten komen als een interview alla "Zomergasten " vond ik goed gevonden. Berg weet met het verhaalbegin ook meteen te boeien. Wat is er met Marc gebeurd?, loopt als een rode draad door het hele verhaal. Helaas vind ik het verloop van het interview herhaaldelijk te traag, waardoor het moeilijk is de concentratie vast te houden. Het lot van Marc proef je steeds meer naarmate het interview vordert en daardoor komt de ontknoping niet als een verrassing. Het einde van het boek is m.i. erg gekunsteld en daarmee verliest het wat mij betreft dan ook één *.