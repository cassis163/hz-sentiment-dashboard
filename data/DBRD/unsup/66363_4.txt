De zelfmoordclub is een zeer mooi boek, waarin een busreis met als eindbestemming een collectieve zelfmoord centraal staat. Het is interessant om te lezen hoe steeds meer reizigers terugkomen van dit idee en de mooie dingen in het leven weer zien en kunnen waarderen. De thematiek doet me een beetje denken aan mijn all time favorite 'Veronika besluit te sterven' van Paulo Coelho.

Maar ik moet eerlijk zijn; de vele personages - met lange Finse namen - maakten het soms voor mij wat onoverzichtelijk en ook de schrijfstijl lag me niet helemaal. Het koste me soms moeite om in het verhaal te blijven en ik moest mezelf er echt toe zetten om verder te lezen.

Toch vind ik dit boek een aanrader. Het vertelt het verhaal van mensen die het leven niet meer zien zitten en biedt hen een steuntje in de rug; er zoveel dingen om wel voor te leven!