Het verhaal van Ladymia moeder van een zoontje en in verwachting van een tweede kindje. Zij wonen op Haïti en Ladymia besluit om buiten Haïti een nieuw en veilig bestaan voor haarzelf en haar gezin op te bouwen. Het eiland is namelijk geteisterd door aardbevingen. Armoede, honger, misdaad en corruptie vieren hoogtij op het eiland. Nadat haar man en moeder zijn omgekomen, vertrekt Ladymia met haar zus en hun drie kinderen van het eiland. Zij komen hierdoor in aanraking met mensensmokkelaars, prostitutie en nog meer tegenslag. Het verhaal is op een manier geschreven die voor iedereen toegankelijk is. Het geeft je inzicht in de wereld van Ladymia en de verschrikkingen die zij als persoon meemaakt. Je kunt proberen je in het leven van Ladymia in te leven maar het in eigen persoon meemaken, is vele malen erger. Ik raad iedereen aan dit boek te lezen zodat wij leren over de omstandigheden zoals van Ladymia en de beweegreden om een beter bestaan te willen. Wij kunnen ons hier geen voorstelling van maken. Het is een aangrijpend verhaal.