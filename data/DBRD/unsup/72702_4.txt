Het boek speelt zich af in twee perioden. Een gedeelte in het heden en een gedeelte in de periode rond de Tweede Wereldoorlog, Door het verschillende lettertype is goed duidelijk in welke tijd je leest. De beschrijving van de gebeurtenissen is zo mooi dat je jezelf meteen in het verhaal kan plaatsen. Het boek leest lekker weg

De personen in het boek komen allemaal heel natuurlijk over. Vooral Lizzie. Zij gaat op zoek naar de waarheid en gerechtigheid, zoals ze haar grootvader Bodo aan zijn sterfbed beloofd heeft. Daarbij moet ze keuzes maken die niet makkelijk zijn en waardoor haar familiebanden sterk op de poef gesteld gaan worden. Ook binnen haar gezin verandert er veel. Alleen van David kon ik niet zo goed hoogte krijgen. Zijn karakter wordt minder uitgebreid omschreven. Pas nadat ik het boek helemaal gelezen had begreep ik waarom zijn karakter minder uiteengezet was. Knap gedaan van deze schrijfster.

Dit boek heeft me ontroerd. De hele zoektocht naar de waarheid beleef je mee. Ook de onzekerheden over de beslissingen in het verleden en de twijfel aan de goedheid van verschillende mensen waaronder die van grootvader Bodo raakten me. De keuzes die Lizzie moet maken zijn oprecht en de waarheid komt meerdere keren als een verrassing.

Ook werd me weer iets meer duidelijk over de periode in de aanloop naar de Tweede Wereldoorlog in Duitsland en hoe ze daar met Joden omgingen en wat daarvan de gevolgen zijn. Dit boek heeft een heel grote indruk op mij gemaakt.