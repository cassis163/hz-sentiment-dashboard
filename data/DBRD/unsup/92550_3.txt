Bella Klaas wordt sinds kort geconfronteerd met een weldoener die rekeningen voor hem betaald. Maar hij heeft geld genoeg en als afgevaardigde van de bank neemt hij het niet dat iemand hem wil paaien. Hij verzint allerlei uitwegen om de weldoener te vinden of te slim af te zijn, maar niets schijnt te lukken en hij wordt er helemaal gek van.
Voldaan is een vermakelijk verhaal en de hersenspinsels van Bella zijn aardig om te lezen. Het is zeker een aanrader om de Vlaamse taal en zijn mooie uitdrukkingen te zien verwerkt worden in het verhaal. Maar het is op zich geen typisch Vlaams verhaal. Het hoofdpersonage Bella Klaas is tamelijk goed neergezet, je krijgt een realistisch beeld van de persoon. Een beetje een klassieke figuur misschien, maar dat maakt het nog meer realistisch. Er is maar één verhaallijn, een vrij originele, wat het eenvoudig maakt maar misschien ook een tikkeltje saai alhoewel het nooit vervelend wordt. Helaas is het einde een beetje abrupt en doet het de geloofwaardigheid van het verhaal geen goed. Het had zeker nog meer uitgewerkt kunnen worden.
Niet tegenstaande heeft Jos Pierreux een hele leuke schrijfstijl en verdient hij het zeker om gelezen en gevolgd te worden.