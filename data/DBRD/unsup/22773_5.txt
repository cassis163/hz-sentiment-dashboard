'De val van Annika S' heeft mij compleet positief verrast! De cover sprak me totaal niet aan (en normaal kan ik aan een cover nog wel enigszins zien of ik een boek leuk vind). Maar het verhaal was verrassend leuk en goed! Al vanaf de eerste pagina's werd ik in dit originele verhaal gezogen wat een soort combinatie is tussen een thriller en een historische roman. De schrijfstijl is erg prettig en het boek leest lekker weg. De historische details (uit de tijd van WOII) waren een mooie toevoeging aan het verhaal. Wat fijn dat nu al bekend is dat er nog 4 delen volgen! Ik kan niet wachten tot deel 2.