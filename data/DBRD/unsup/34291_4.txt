Joseph (Joe) O'Loughlin werkt als psycholoog en heeft zijn leven goed voor elkaar. Toch neemt dat leven een andere wending aan als Joe te horen krijgt dat hij aan de ziekte van Parkinson lijdt. Hij is dit nog aan het verwerken als een van zijn oud-patiënten dood gevonden wordt. Ze is vermoord.

Bobby Moran, een wat eenzame figuur die aan zelfverwonding doet, is patiënt bij Joe. Hij probeert zijn leven weer op de rails te krijgen. Joe wil hem hierbij helpen, maar denkt ook dat Bobby wel eens met de moord te maken kan hebben. En zo zijn de levens van Joe en Bobby onlosmakelijk met elkaar verbonden.

De verdenking is een goed geschreven boek dat een prettige schrijfstijl heeft waardoor het erg gemakkelijk leest. De karakters van Joe en Bobby worden goed uitgediept zodat dit niet al te oppervlakkig blijft. Naarmate het boek vordert, wordt de spanning opgevoerd. Terwijl het ook nog eens een onverwacht plot heeft. Dit alles maakt dat De verdenking een prima debuut van Robotham is.