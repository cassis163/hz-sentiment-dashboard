Ik had nog nooit een boek van Saskia Noort gelezen. Nochtans is ze één van de bekendste thrillerauteurs in Nederland. Het was dus hoog tijd om daar verandering in te brengen.

Het verhaal gaat over een vriendenclub, bestaande uit 5 koppels. Wanneer één van de vrienden overlijdt, zoeken de vrienden steun bij elkaar. Ze vragen zich af hoe zoiets kon gebeuren. Maar het is nog niet gedaan, want één van de vriendinnen raakt ook betrokken. Wat is er aan de hand in deze ogenschijnlijk vrolijke vriendenclub?

Het boek heeft korte hoofdstukken met af en toe een enorme cliffhanger waardoor je verder wilt blijven lezen. Het verhaal wordt verteld vanuit het perspectief van één van de vriendinnen. Saskia Noort switchte in dit boek niet met perspectieven, wat ik wel positief vond. Je zoekt als het ware samen met Karen ("het perspectief") naar de waarheid. Pas op het einde kom je als lezer die waarheid te weten. Toch krijg je geen "Ah ja, natuurlijk!"-gevoel, want de details zijn heel goed verborgen (want ik heb ze niet gevonden).

Daarnaast lijkt het boek in het begin een roman. Saskia Noort gaat ook terug in de tijd. Wanneer en hoe ontstond de vriendenclub? Wat is het verleden van o.a. Karen? Dit brengt wel weinig toe aan het eindelijke plot, maar het is wel leuk om te lezen. Mensen zijn tenslotte nieuwsgierig naar het verleden van anderen. ;-)

Kortom, ik vond dit boek best te pruimen. De andere boeken zal ik ook ooit wel eens lezen, als ik ergens heel veel tijd vind...