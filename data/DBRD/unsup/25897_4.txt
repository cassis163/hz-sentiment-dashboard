De boeken van S치ndor M치rai zijn pas ontsloten na de teloorgang van het communisme in Oost-Europa. Het enorme succes van Gloed heeft met grote spoed menig werk onder het stof vandaan doen halen om het vervolgens in vele talen uit te brengen. Zo ook uiteindelijk Bekentenissen Van Een Burger, geschreven in 1935 en sinds 2007 in Nederland te krijgen. M치rai beschrijft in dit boek het leven van een jonge Hongaar, van prille jeugd tot volwassenheid, waarvan inmiddels duidelijk is dat het sterk autobiografisch is. Zijn jonge jaren in de nadagen van het Habsburgse keizerrijk, studietijd onder invloed van de Eerste Wereldoorlog en dan Europa in. Hij beleeft het interbellum in het decadente Berlijn, ontvlucht het door de recessie getroffen Duitsland en maakt in Florence de opkomst van Mussolini mee. De jaren dertig worden hoofdzakelijk doorgebracht in Parijs. M치rai beschrijft dit alles uiterst dynamisch, soms met een hartstochtelijke zwaai en dan weer zeer gedetailleerd. Dat heeft een meeslepende uitwerking op de lezer, meegesleurd door de geschiedenis van Europa aan de hand van een observerend journalist die uiteindelijk weer terugkeert op zijn Hongaarse nest. Zie ook bookaneer