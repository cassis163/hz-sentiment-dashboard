Het verhaal van ‘Het Balseizoen’ doet een beetje denken aan dat van de film ‘Bend it like Beckham’ want ook hierin wil een meisje tegen de wens van haar familie in voetballen. Dit is dan wel de enige overeenkomst, want in ‘Het Balseizoen’ wil de familie van Megan dat ze meedoet als debutante, terwijl Megan het liefst voetbalt. Jojo Moyes vergelijkt dit boek met ‘Pride & Prejudice’, maar zover wil ik niet gaan. Toch kan ik de gelijkenis wel een beetje zien.

In tegenstelling tot ‘Pride & Prejudice’ is ‘Het balseizoen geen hoogstaande roman, het is niet alleen een young adult maar ook een soort chicklit-achtig verhaal. Het leest supersnel weg en er zitten een aantal flinke clichés in, maar dat is helemaal niet erg, want er zitten ook originele stukjes in. Met name het einde, waar ik echt wel een traantje heb weggepinkt. Ik heb me echt heel erg vermaakt met dit boek en kon het een weekend lang niet naast me neerleggen.

Het Balseizoen’ is een hele fijne young adult voor een weekendje vermaak, en gegarandeerd dat je aan het einde een traantje wegpinkt als alles goed komt.