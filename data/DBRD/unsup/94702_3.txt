Ik ben zeker niet de doelgroep van ‘Opvliegers!’, aangezien ik pas halverwege de dertig ben en zeker nog geen last heb van de overgang. Maar dat maakt op zich niet uit, ik vond het boek wel ok om te lezen. Niet helemaal geweldig, want sommige acties van de vier dames vond ik niet heel realistisch overkomen.

Vaak vind ik in dit soort verhalen ook dat er gebruik wordt gemaakt van standaard types, dat is in films vaak ook het geval. Dat was hier helaas ook het geval, vooral Ellen vond ik de meest stereotype vrouw en daar zat dan voor mij ook weinig origineels in.

Toch heeft Sabine van den Eynden ‘Opvliegers!’ leuk geschreven, er zit genoeg afwisseling in het verhaal doordat je echt over de vier hoofdpersonen leest. Dat maakt dat het tempo hoog blijft liggen en je je niet teveel hoeft te ergeren aan één minder leuke hoofdpersoon. Het boek leest prima weg, ik had het dan ook binnen een dag uit. Helaas is ‘Opvliegers’ geen boek dat me echt heel lang bij zal blijven.

Wat ik wel grappig vond, was dat Sabine van den Eynden een aantal keer Jamie Cullum noemt als artiest waarnaar geluisterd wordt. Ik kan je verklappen dat ik misschien wel een klein gilletje geslaakt heb toen ik dit las, haha!

‘Opvliegers!’ is misschien leuker om te lezen als je zelf in de overgang zit. Ik vond de personages stereotypes, maar het verhaal was wel lekker geschreven.