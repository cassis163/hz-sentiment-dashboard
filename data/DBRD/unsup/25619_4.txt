April 2015

Soms krijg je een boek binnen en dan leg je hem op de stapel. Eerst nog wat andere boeken gelezen en toen hierin begonnen, wat jammer, had ik deze maar gelijk gepakt.
Ymke is getrouwd (nog getrouwd) met Andy en samen hebben ze 4 kinderen, Lynn, Troy, Lloyd en Dylan. Het is geen doorsnee gezin want Dylan zit een gevangenis straf uit op de moord op 2 meisjes en Lynn probeert haar anorexia te overwinnen, na de misbruik van haar broer. Andy en Ymke wonen apart , Andy wil scheiden omdat Ymke hem ten onrechte van misbruik op zijn dochter heeft beschuldigd. Ieder bezoek moment gaan Andy of Ymke naar de gevangenis maar Dylan wil ze niet ontmoeten. Wanneer Ymke op een dag wordt gebeld door de begeleider van Dyan dat hij Ymke graag wil zien, loopt dit bezoek uit op een mislukking. Dylan doet poes lief en aardig, maar sist naar Ymke “De enige reden waarom ik bereid ben vijf minuten naar jouw rotkop te kijken, is omdat ik anders kan fluiten naar mijn begeleid verlof, ik haat jouw”.
Ymke heeft een thriller geschreven en hoopt als auteur door te breken. Wanneer Ymke op haar eerste boekenfeestje is , de kerstborrel van een prestigieuze uitgeverij , valt aan het einde van de avond een schrijver van de trap en overlijd. Deze schrijver heeft een boek geschreven die mee dingt naar de purperen pijl waar ook het boek van Ymke voor genomineerd is. Verder niets bijzonders maar wanneer er weer een moord op een auteur wordt gepleegd, die ook is genomineerd, gaan er wat belletjes rinkelen bij Ymke. Onder tussen wordt Ymke haar huis en auto beklad met verf. Als dan ook nog haar remleidingen worden gesaboteerd denkt Ymke dat ze op haar uit zijn, zou Dylan dat hebben geregeld vanuit de gevangenis ? Ymke en Andy leven apart en als Andy de kinderen heeft ruilen ze gewoon van huis. Ymke zit dan dat weekend op een zolder etage van Andy. Wanneer ze Richard ontmoet, ook een auteur, voelt ze dezelfde kriebels als in het begin bij Andy. Toch voelt het alsof ze vreemd gaat. Wanneer er een link ontstaat tussen de moorden en het boek van Richard krijgt Ymke twijfels en durft niet verder met Richard, tot dat hij tijdens een weekend van het Collectief van Nederlandse Thrillerauteurs verdwijnt en ze hem gaat zoeken.
Wanneer je nu een boek zoekt met alle ingrediënten voor een goede thriller, lugubere moorden en een vleugje romantiek, dan moet je de Debutant zeer zeker lezen. Wanneer je een wat zwakkere maag hebt kun je hem beter laten liggen. Een knap staaltje schrijfwerk en voor mij een auteur die ik ga volgen en haar andere werken, Obstructie, Eet en Thriller zeer zeker ga lezen.
Dit boek geef ik 4,5 ster het enige min puntje vond ik dat Roemer wat meer uitgediept had mogen worden.