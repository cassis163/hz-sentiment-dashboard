Peter Dempf (1959) studeerde Duits en geschiedenis. Hij schrijft romans en verhalen. Sinds jaar en dag is hij een groot bewonderaar van het schilderij De Tuin der Lusten.

In Het Geheim van Jeroen Bosch construeert Peter Dempf twee uiterst spannende romanverhalen tot één roman. De twee verhaallijnen overbruggen de vijf eeuwen oude historie van het door Jeroen Bosch geschilderde triptiek 'De Tuin der Lusten'. 'In 1510 moet de vrijzinnige meester zijn immense doeken de stad 's-Hertogenbosch uit smokkelen omdat de Inquisitie hem op de hielen zit. In 1998 wordt in het Prado het beroemde werk door een iconoclast bespat met zuren. De restaurateurs ontdekken intrigerende tekens onder de opperste verflagen, maar ook hier hebben fanatici het gemunt op het geheim. Dempf brengt het middeleeuwse Den Bosch prachtig tot leven en weet de lezer mee te slepen met zijn kennis en uitleg van dit macabere en nog altijd onbegrepen schilderij.

Peter Dempf heeft een vloeiend schrijfstijl. Hij kiest twee hoofdpersonen om te volgen en daardoor kan hij gemakkelijk switchen tussen de twee personages die de hoofdrollen spelen. Hij brengt je ook heel vloeiend naar het verleden, geen hapering. Gewoon een logische overgang. Het verhaal heeft af en toe een aantal verrassende plotwendingen en je vertrouwen in enkelen wordt regelmatig aan het wankelen gebracht. Daardoor wil je door lezen: wat gaat er nu gebeuren?Wat is de geheime boodschap? Hoe is het tot stand gekomen?
Alleen origineel is het verhaal niet. Na het boek van Dan Brown ‘Da Vinci Code’ (2003) zijn er veel boeken uitgebracht over het thema dat kunst diverse verborgen boodschappen kan bevatten. Echter Peter Dempf schreef deze roman al in 1999.
Dit boek verscheen ook onder de titel: Het Raadsel van het Prado