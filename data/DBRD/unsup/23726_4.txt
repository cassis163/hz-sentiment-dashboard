Titel: Achter je
Auteur: Lisa Gardner
Serie: Quincy & Rainie deel 7
Uitgeverij: De Bezige Bij
Publicatiedatum: april 2018
Aantal blz: 448

Cover
De cover is qua kleurstelling nagenoeg hetzelfde als bij Vind haar. Op de foto een vrouw met gesloten ogen. Het is wel een cover dat mij zou opvallen, omdat hij herkenbaar is. Wie de vrouw op de foto is, is niet duidelijk.

Auteur
Vandaag de dag is Lisa Gardner een #1 New York Times crime thriller auteur, maar ze begon haar carrière in de voedselindustrie. Nadat haar haar meerdere keren vlam had gevat, begreep ze de hint en besloot ze dat het genoeg was. Ze begon haar carrière als schrijfster. Gardner's werk als onderzoek analist voor een internationaal consulting bureau wekte haar interesse voor forensisch onderzoek wat zij omzette in spannende thrillers die geregeld op de bestsellerlijsten terecht komen. Ze schreef diverse bekende thrillers zoals The Killing Hour, The Next Accident en Fear Nothing. Gardner schreef ook romans onder het pseudoniem Alicia Scott. Lisa Gardner groeide op in Hillsboro, Oregon, waar ze afstudeerde aan de Glencoe High School. Sinds 2007 woont en werkt Gardner in New Hampshire samen met haar op auto's verzotte man, sportieve skiënde dochter en 2 hondjes. Bron: bol.com

Achterflap/samenvatting
Acht jaar geleden vermoordde Sharlahs broer hun beide ouders, om zijn eigen leven en dat van zijn zusje te redden. Sharlah werd geadopteerd door de FBI-profilers Pierce Quincy en Rainie Conner, en zag haar broer nooit meer terug.

Maar nu worden Pierce en Rainie opgeroepen na een schietpartij in het plaatselijke tankstation, de dader is op de vlucht geslagen. Alles wijst erop dat de broer van Sharlah de dader is, en iedereen vraagt zich af waarom hij opnieuw aan het moorden is geslagen.

Voor de dertienjarige Sharlah is dit dé kans om weer in contact te komen met haar broer, en eindelijk inzicht te krijgen in die zwarte nacht waarin hun beide ouders omkwamen. Maar ze weet ook als geen ander dat het werkelijke gevaar altijd dichterij is dan je denkt.

Mijn mening
De 13-jarige Sharlah staat op het punt om geadopteerd door FBI-profiler Pierce Quincy en Rainie Conner. Ze heeft één broer, Telly Ray, die ze al acht jaar niet heeft gezien. Telly Ray heeft 8 jaar geleden hun beide ouders vermoord om hun eigen leven te redden. In het heden worden Quincy en Rainie opgeroepen voor een moord in een benzinestation. Als de verdenking komt dat de schutter wel eens de broer van Sharlah is, begint het verhaal pas echt.

Achter je is weer een hele fijne thriller van Lisa Gardner, het leest zo makkelijk. Door het wijzigen van ‘de verteller’ blijft het allemaal zeer boeiend. De spanning is voelbaar in het hele boek. Het “waarom” is een vraag die het hele boek door mijn hoofd spookte. Gardner vertelt echt een verhaal, de details zijn enorm waardevol voor het boek en de personages komen voor mij tot leven. Wat ik ontzettend mooi vond, was het lezen over de liefde van pleegouders voor hun pleegkinderen, dit staat heel centraal in dit boek. Achter je is al het 7e deel in de Quincy en Rainie serie maar dit is de eerste die ik lees. Normaal ben ik niet zo van halverwege in een serie vallen, maar ik ben eigenlijk behoorlijk verrast. Ik heb geen moment gedacht dat ik informatie miste.

Spanning: 4,5
Plot: 4
Leesplezier: 4,5
Schrijfstijl: 4
Originaliteit: 4
Psychologie: 4

Ik geef Achter je een ruime 4 sterren.

Leontine