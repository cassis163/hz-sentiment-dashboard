Spaans Bloed:
Sommige familieschandalen kunnen beter geheim blijven...
Livia is net partner geworden van een prestigieus architectenbureau als een raadselachtig telefoontje uit Madrid haar zorgvuldig opgebouwde leven ontwricht. Haar tante Pilar, die ze al jaren dood waande, is ernstig ziek en wil haar laatste dagen met Livia doorbrengen. Ze had zich heilig voorgenomen geen voet meer op Spaanse bodem te zetten, maar besluit nu toch na achttien jaar terug te gaan naar haar kleurrijke familie.
Vanaf dat moment neemt Livia's leven een wending die ze niet had kunnen voorzien. In het huis van haar jeugd doet ze schokkende ontdekkingen over het verleden. Ogenschijnlijk onschuldige familieleden lijken een rol te spelen in een kwaadaardig complot. Maar de onthutsende waarheid die uiteindelijk aan het licht komt, overstijgt alles.
Spaans bloed is een aangrijpende, magische roman over een meisje dat ten prooi viel aan ultiem verraad en zich daar bewonderenswaardig aan ontworstelde.
De pers over haar werk:
'Een mooie, romantische titel voor een indringend portret.' Wim Brands, Boeken
'Een spannende, dwingende en ook kleurrijke roman die een intens melancholiek lied zingt.' Thomas Verbogt
'Een uniek, caleidoscopisch document dat de cultuur van Sinti, Roma en gitano's van binnenuit belicht.' NRC Handelsblad
'Bijzondere portretten.' De Groene Amsterdammer
Felicita Vos is dochter van een Roma-vader en een Nederlandse moeder. Haar schrijverschap kenmerkt zich door een grote maatschappelijke betrokkenheid. Haar non-fictieboek Blauwe haren, zwarte ogen (2008) gaat over de Roma-cultuur. In Addergebroed onderzoekt ze taboes als vrouwenhandel en darkrooms. Haar romandebuut Duivelsklauw (2014) beschrijft een bijzondere familiegeschiedenis waarin de Roma- en de Nederlandse cultuur botsen.

Mijn mening:

Het verhaal gaat over Livia Jagersma. Dit is niet haar eigen naam want ze is op haar 14e geadopteerd vanuit Spanje.
Opeens krijgt Livia een berichtje dat haar doodgewaande tante Pilar in het ziekenhuis ligt. Livia dacht dat tante Pilar al jaren dood was door haar schuld.
Ze besluit om er naar toe te gaan . Ze gaat naar haar ouderlijke huis genaamd Het Blauwe huis. Hier komt ze veel te weten over haar verleden en zijn er veel geheimen. Het is eenachtbaan van emoties die je soms echt diep raken.

Het boek wordt uit 2 verschillende perspectieven geschreven. Livia verteld haar verhaal en tante Pilar schrijft in een soort biecht.
Het is een roman maar met een spannende twist wat ik juist heel erg leuk vind. Je voelt de emoties zoals pijn en woede. Ook de karakters zijn goed omschreven .

Het leest heerlijk weg en is in goed Nederlands geschreven. Een leuk accent zijn Spaanse woorden tussen door. Had zelf nog wel graag willen lezen hoe het nu verder gaat met Livia.
Voor mij een dikverdiende 4 sterren