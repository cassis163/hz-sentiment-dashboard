In het boek Medisch Contrast vertelt Femke Veldman over haar tijd in Afrika, werkzaam als tropenarts. Het boek leest vlot weg, door de leuke anekdotes komt het verhaal helemaal tot leven. De contrasten met de medische wereld in Nederland zijn groot en worden goed beschreven.
De verschillen in de medische wereld: van een klein ziekenhuis met zijn aparte aanpak, beperkte medische middelen, procedures, hygiëne & veiligheid. Ze vertelt ook over de kind- en moedersterfte wat best aangrijpend is. Vreugde en verdriet liggen dicht bij elkaar blijkt uit haar verhaal. Zo kreeg zij haar dochtertje in Nederland onder goede supervisie en vertelt ze over een Afrikaanse moeder die net een dochtertje heeft verloren en stilzwijgend zonder verdriet huiswaarts gaat. Terwijl bij Femke dan de tranen over haar wangen rollen.
Na de geboorte van haar dochter keren ze terug, maar gaan nu naar Malawi. De financiële steun werd voor een groot deel niet besteed aan patiëntenzorg, zo bleek. Maar er was wel veel geld voor overnachtingen van de directeur.

{ “De geneeskundige uitdaging veranderde in een financiële uitdaging”}

Als zij na 3 jaar weer terugkeert in Nederland verbaast ze zich enorm over de procedures en papierwerk. En de behoefte naar continue zaken willen verbeteren. Terwijl er bijvoorbeeld in Ghana zo beperkt materialen en hulpkeuzes aanwezig zijn. En de kinder- en moedersterfte en HIV-infecties maar blijven oplopen.

Een waar medisch contrast! Met plezier gelezen en geeft momenten van overdenking: Hebben wij het hier zo goed in de zorg? Of zijn er procedures voor de procedures..en schieten we hierin aardig door inmiddels...

Gewaardeerd op 3,5 sterren.