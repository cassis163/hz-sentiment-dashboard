Het boek Spoorloos is een thriller om u tegen te zeggen. Zoals men het van een aardige thriller mag verwachten, ga je helemaal op in het verhaal: je schrikt wanneer er iets angstaanjagends gebeurt met het hoofdpersonage Will en je geraakt verward als er plots dingen anders blijken te zijn dan ze op het eerste zicht leken. Want dat is eigenlijk zon beetje waar het boek om draait: aantonen dat je niemand ooit écht kan kennen, dat ze altijd wel een geheim met zich meedragen dat je in je stoutste fantasie nog niet had kunnen bedenken. En eigenlijk is dat ook toepasbaar op het boek zelf: het ziet er lijvig uit, maar het leest heel vlot, deels ook omdat de auteur de spannende gebeurtenissen op de juiste momenten plaats grijpen. Op deze manier verlang je telkens op het einde van een hoofdstukje om verder te lezen.
Het verhaal doet je ook nadenken over hoe belangrijk de opvoeding is en hoe beslissend het kan zijn voor je verdere levensweg. Heel het verhaal klopt als een bus, hoewel je bij sommige wendingen toch wel eventjes je wenkbrauwen fronst, omdat je constant op het verkeerde spoor gezet wordt als lezer. Harlan Coben heeft een pareltje van een thriller afgeleverd!