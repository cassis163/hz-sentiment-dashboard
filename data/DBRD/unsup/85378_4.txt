In dit deel worden bekenden van Helen Grace vermoord en bevind de setting zich in de wereld van de SM. Erg interessant en gedurfd onderwerp. Het blijft oppervlakkig, maar persoonlijk vind ik dat juist wel fijn. Als ik op zoek ben naar details van deze wereld, kan ik beter andere boeken gaan lezen en meer details over dit onderwerp zou het hele boek anders hebben gemaakt. Wat dat betreft heeft Arlidge het wel goed gedaan, hij geeft een kijkje in deze wereld zonder overvloed, waardoor Helen toch nog steeds nummer één blijft.

De voorgaande delen lazen lekker weg, maar behoorden absoluut niet tot mijn favoriete boeken. Het plot was te standaard en de spanning was zeker niet altijd aanwezig.

Naar Bed Naar Bed is in één klap weer een stuk beter. De spanning is nog steeds niet op het niveau dat ik bij een thriller verwacht en nog steeds was er een duidelijk patroon herkenbaar in zijn manier van omschrijven en ontknopen, maar er is zeker meer aandacht besteed aan het plot. De dader was tot het moment van "het boeket bloemen" onduidelijk, alhoewel er toch een aantal verdachten waren. Nog een hoofdstuk later werd mijn vermoeden bevestigd en vanaf daar werd het boek ineens spannend en een race tegen te klok. En OMG, die cliffhanger op het einde... Die had ik dus even niet zien aankomen!

Leuk dat Arlidge in dit deel weer verder gaat om wat geheimen uit Helens privéleven prijs te geven. Dat heb ik in het voorgaande boek toch echt wel gemist. Arme Helen, ze wordt in dit boek wel echt finaal gepakt!

3,5-4*