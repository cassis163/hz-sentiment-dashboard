Het knappe van Swing Time is dat Smith grote culturele vraagstukken, zoals ras, afkomst en culturele toe-eigening, op een dynamische manier weet te verbinden met onderwerpen als vriendschap, muziek en de relatie tussen moeder en dochter. Smith weet het persoonlijke met het politieke te mengen, het intermenselijke met het maatschappelijke. En dat doet ze zo knap en behendig, zo geestig en sierlijk, dat ze moeiteloos een aantal levensvragen van onze tijd aan de orde stelt.