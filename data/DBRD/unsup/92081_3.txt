Het boek heeft een gemakkelijk lezende schrijfstijl, soms met wel wat erg lange zinnen. Ik zal het boek zeker niet aanraden aan mensen die ook de 100 jarige man hebben gelezen. Hier wordt op de achterflap naar verwezen. Bij de 100 jarige man heb ik vaak hardop gelachen tijdens het lezen. In dit boek kwam af en toe een glimlach om mijn lippen.Wellicht kwam dat omdat de schrijfstijl van de 100 jarige man toen nieuw voor mij was. Het bommenmeisje (zijn opvolger) vond ik namelijk ook een stuk minder. Na 200 blz had het boek voor mij klaar mogen zijn. Ik had veel meer hilariteit rondom Albert verwacht. De titel dekt de lading deels, natuurlijk wordt hij naar huis gebracht, maar het verhaal gaat om Elsie en Holmer en Albert is bijzaak.
De gebeurtenissen zijn niet geloofwaardig, maar dat hoeft ook niet in een boek. De foto's achter in het boek zijn een leuke toevoeging. Als het kon zou ik het boek met 2,5 sterren waarderen, maar die mogelijkheid heeft Hebban niet. Twee vind ik te weinig, dus vandaar mijn drie sterren.