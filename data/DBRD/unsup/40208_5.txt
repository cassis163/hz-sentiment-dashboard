De mythe van Methusalem is het zevende boek van Jo Claes met Thomas Berg in de hoofdrol. Inmiddels zijn er tien delen. In een Leuvens lab, blijkt nu, wordt al jaren een stamcelonderzoek gedaan welke als uitkomst zal hebben dat mensen langer kunnen leven. Na de publicatie pleegt Kostas Mamidakis, hoofd van het lab, zelfmoord op eiland Kreta. Of toch niet? Zijn vrouw wantrouwt zijn dood en vraagt Thomas Berg om zijn hulp.

De mythe van Methusalem is een thriller met een spannend en goed plot, maar ook vooral inhoudelijk diepgang heeft. Opera`s van Verdi, Puccini en Gounod, componist Mozart, maar ook Oscar Wilde`s The Picture of Dorian Gray spelen een rol in de ontknoping van het boek. Rechercheur Thomas Berg is een ontwikkelde man, een mooi karakter geschapen door Jo Claes. Er is veel meer in het leven voor hem naast het recherchewerk en dat heeft een zeer positieve invloed op zijn kwaliteiten als speurder. In zijn hoofd worden de nodige verbanden gelegd ter oplossing van de ingewikkelde zaak. Losse eindjes worden met elkaar verbonden en als het gevoel goed is, leidt dit tot de oplossing.

Zelfs de misdaad in De mythe van Methusalem heeft geen simpel onderwerp. Zoals de titel van het boek al een beetje aangeeft, wordt er verhaalt naar Methusalem. In Genesis 5:27 wordt geschreven dat hij maar liefst 969 jaar oud is geworden. Ook zijn familieleden bereikten zeer hoge leeftijden. Op een toegankelijk wijze legt Jo Claes het uit.

En wat mooi zijn de titels van de hoofdstukken, alsof je een opera of toneelstuk ervaart: "voorspel", "eerste bedrijf", "tweede bedrijf" etc. en "naspel". Mooie benaming ook de afdeling waar Thomas Berg werkt: "dienst geweld". Het was vanaf de eerste bladzijden genieten van dit boek.

Lees op We love Crime ook de blog die ik schreef over De mythe van Methusalem