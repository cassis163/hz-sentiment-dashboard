“Layers’ is het nieuwste boek van de Oostenrijkse Ursula Poznanski. Zij schreef eerst kinderboeken en daarna spannende boeken voor jongeren. Deze Young adult boeken kenmerken zich doordat ze zich deels afspelen in Virtual reality. In Layers gaat ze ook weer met dat onderwerp aan de slag. Haar grote doorbraak was “Erebos”.

Dorian is een 17-jarige jongen en hij leeft op straat. Hij wordt op een dag wakker in een plas bloed, naast hem het lichaam van een zwerver. Zijn eigen zakmes ligt erbij.

Hij wordt opgepikt door een hulpverlener die hem mee neemt naar een woongemeenschap met andere randgroepjongeren. Daar wordt hen de kans gegeven een opleiding te volgen en aan de toekomst te werken. Het einge dat ze daarvoor terug hoeven te doen is te flyeren voor het goede doel en pakketjes af te leveren. Hij krijgt de waarschuwing mee dat hij zo`n pakketje nooit mag openen. Als er onverwacht iets mis gaat bij het afleveren besluit Dorian toch een pakketje te openen. Dorian heeft nu iets in handen waarvan hij beetje bij beetje de mogelijkheden verkent. Nu is Dorian op de vlucht voor de mensen die hem veiligheid leken te bieden.

Het verhaal wordt uit het perspectief van Dorian verteld en zijn personage is behoorlijk uitgewerkt. Verder wordt er met de andere personages weinig gedaan. Denk aan Stella die hij in de opvang heeft leren kennen en op wie hij verliefd is geworden.

Het is een knap bedacht verhaal over een soort “google glass” waarvan niet meteen duidelijk is wat je er allemaal mee kan doen. Ondanks spannende achtervolgingen en ontwikkelingen gaat het kat en muis spelletje uiteindelijk toch vervelen. De plot is abrupt, verschillende personages blijken ineens zich anders voor gedaan te hebben dan ze zijn. Het einde was niet echt geloofwaardig.

Dit boek verdient 3 sterren het taalgebruik is toegangkelijk, de dimensies die de brildrager ervaart houden het leuk. Complimenten voor de cover deze past echt bij het verhaal.