Met de romantiek zit het wel goed. Max is gewoon een leuke jongen, en ik begrijp helemaal waarom er vuurwerk tussen hem en Lucy ontstaat. Een groot deel van dit boek bestaat uit Max en Lucy die elkaar zwijmelend aankijken. Maar daar is niks mis mee, want het gaat niet ten koste van het verhaal. Toch wilde ik wat meer spanning. Gelukkig kreeg ik die ook! Eerst met Lucy’s vleugels, daarna met Max’ litteken, ondertussen haalt de Bestemmeling van J.J, Ben, zich ook de gekste dingen in het hoofd. O ja, en dan word je langzaam helemaal gek omdat de bruiloft van J.J. en Lucy steeds dichterbij komt, terwijl… ZE MET MAX MOET!

Het was nu dus ook spannend. Maar terwijl ik het in deel 1 wat teveel spanning vond, vond ik het in deel 2… Niet te veel, maar meer van alles een beetje. Er waren veel problemen, maar ze hoorden niet echt bij elkaar, waardoor het een beetje een verzameling van verhaallijnen werd. Voor mij dan.
Over het einde mag ik niet klagen, want dat was gewoon heel erg goed, mijn hart bonkte echt tegen mijn ribbenkast, haha! Ook heel erg stiekem de titel van deel 3 in het laatste hoofdstuk verwerkt. Wat, wil je weten wat die titel is? Dacht het niet, dan moet je maar de boeken lezen! :P

Ik vloog echt door het verhaal heen, het is heerlijk geschreven. En ik moet tóch weer even over het Vlaamse taalgebruik beginnen (niets negatiefs), hoor! In mijn recensie over Tweedehands Vleugels vertelde ik dat ik geen last had van af en toe wat Vlaamse woorden of een Vlaamse zinopbouw. In Zilveren Vleugels had ik daar ook geen last van, ik had zelfs het idee dat er minder Vlaamse woorden in zaten! Ik vind het dus niet erg, maar het is wel slim van Vanessa, aangezien sommige mensen zich wel ergeren aan het Vlaams. Toch vind ik het mooi om te merken dat de schrijfster van de boeken Vlaams is!

Zilveren Vleugels was weer een heerlijk boek, echt waar. Er gebeurt veel in, en het blijft lekker romantisch… Ik verheug me heel erg op deel 3, het deel waarvan ik de titel nog niet zeg. Volgens mij heeft Vanessa de titel ook nog niet officieel bekend gemaakt. Dus, de enige manier om er snel achter te komen is deze twee boeken snel te lezen! En je moet ze natuurlijk ook lezen omdat ze gewoon superleuk zijn!

Lees meer van mijn recensies op https://rabbitbookz.wordpress.com/