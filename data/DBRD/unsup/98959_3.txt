Na het lezen van de eerste Evie Blackwell was ik absoluut fan van haar, de minpuntjes aan het boek kon ik nog heel makkelijk met de mantel der liefde bedekken. In dit tweede boek in de reeks wordt dat moeilijker: de auteur heeft wel heel veel woorden nodig en valt nogal eens in herhaling. Het christelijke geloof krijgt een belangrijke rol in het verhaal, ik weet nog steeds niet goed of ik dat nu fijn vind of niet, ongewoon en origineel is het zeker. Koud spoor is een 'gezellig' boek, misschien niet precies wat je zoekt in een thriller, maar dat gevoel heb ik. Naast de cold cases die opgelost moeten worden is er zeer veel aandacht voor de priv√©levens van de hoofdpersonages, daar moet je van houden. Het verhaal steekt zeer goed in elkaar en alle zaken worden netjes opgelost. Ik hou van de opzet van deze serie, dus wanneer de auteur in de toekomst iets beknopter schrijft, blijf ik Evie Blackwell volgen. Geen hoogspanning dit boek, wel goed voor een heel aantal fijne leesuurtjes.