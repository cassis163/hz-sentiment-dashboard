Vanaf de eerste bladzij trekken de vijf totaal verschillende vrouwen uit Volle Bloei je in hun leven en laten je niet meer los. De vrouwen en de situaties waarin ze met elkaar belanden beleef je mee alsof je er zelf bij bent. Ontroerend en humoristisch; vaak heb ik hardop gelachen of werd ik stil van ontroering. Om hun levenslust en omdat ze ondanks hun ellende ook om zichzelf kunnen lachen. Dat is levenskunst. En daar gaat dit boek over. De kunst om door te gaan, je verlangen achterna, hoe oud je ook bent. Met vaart geschreven, geweldige dialogen, wat een plezier om te lezen. Voor iedereen een aanrader!