Als je een kind vraagt naar zijn of haar lievelingsdier, zal dat meestal een kat of een hond zijn. Misschien komt er nog een olifant voorbij of een dolfijn, maar dan houdt het ook wel een beetje op. De okapi zal in ieder geval niemand noemen. Maar misschien wél na het lezen van dit bijzondere boek, dat een ode aan de okapi vormt.

In 160 bladzijden brengen Edward van de Vendel en Martijn van der Linden een lofzang op dit bijzondere dier, dat in het wild alleen voorkomt in Congo. In het eerste hoofdstuk wordt het dier tot in de details beschreven. Van zijn sterke, lange tong naar de zonnestrepen op zijn billen en van de bijzondere tekening op zijn voorpoten tot het puntje van zijn staart. Mooi beschreven is het stukje over de manen van de kleintjes, die door de mama’s in model worden gelikt.

Lees verder op mijn site