Voor dit verhaal zijn geen woorden. Een recensie voor een dergelijk boek is eveneens niet mogelijk. Het is een verhaal, dat je niet zomaar op een drafje leest. Ik heb er tijd voor genomen om alles goed te laten doordringen en toch kon ik het moeilijk wegleggen.
Ik heb al veel boeken gelezen over de Jodenvervolging, maar hier leer je de andere kant kennen. Je moet maar ontdekken dat je opa een gevreesde nazikampcommandant was.
Dit boek is mooi opgebouwd: haar eigen levensverhaal wordt afgewisseld met concrete feiten van haar biologische ouders en adoptieouders (makkelijk te herkennen door de verschillende lettertypes).
Een aanrader in zijn genre!