Mackenzie heeft een moeilijke jeugd gehad en is daar nog steeds voor op de vlucht. Ze strijkt neer in een klein stadje waar ze Taylor leert kennen van het Dog Rescue Prison Program. Taylor laat gevangen de honden heropvoeden die anders afgemaakt zouden worden en Mackenzie helpt haar. Zo leert ze Matt kennen die op Death Row wacht, veroordeeld voor het verdwijnen van meerdere vrouwen. Mackenzie trouwt met hem en beraamt plannen om hem te bevrijden. Maar voor het zo ver is maakt ze mee hoe het is om verstoten te worden en de laatste vrienden die ze had te verliezen.

Samen is een zeer goed geschreven thriller. Aan niets is te merken dat het geen Amerikaanse schrijfster is die dit verhaal vertelt. De beschrijvingen van de karakters in zuidelijk Amerika, de verstikkende sfeer, de dreiging als bekend wordt dat Mackenzie met Matt is getrouwd, het voelt levensecht. Continu blijft het gevoel dat er iets niet klopt, dat Mackenzie niet zo na√Øef is als ze zich voordoet. De grote vraag is, is Matt onschuldig of weet hij echt waar de verdwenen vrouwen zijn?

Terpstra neemt ons mee op een achtbaanrit door gevoelens en landschappen. Hoe ver zal Mackenzie gaan om Matts onschuld te bewijzen?