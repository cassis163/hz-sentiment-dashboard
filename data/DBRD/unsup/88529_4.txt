De titel van het boek en het verhaal op de omslag doen vermoeden dat het om een zoetsappig liefdesverhaal gaat, maar niets is minder waar. Natuurlijk staat de relatie tussen Louisa en Will centraal, maar het boek gaat over zoveel meer: de relatie tussen ouders en kinderen (en broers en zussen), je eigen grenzen verkennen en de kwetsbaarheid van het lichaam. Het zet je aan het denken over je eigen leven: wat zijn mijn dromen?, haal ik wel alles uit leven?, wat zou ik doen als ik net als Will verlamd zou raken of wat zou je doen als je kind/partner/vader verlamd raakt?

We hebben Voor jou gelezen met onze leesclub en hoewel iedereen in het begin wat huiverig was door de omslag en de titel vond iedereen het een prachtig boek. We hebben lang nagepraat over wat wij in een dergelijke situatie zouden doen; het is dus echt een boek wat je aan het denken zet!