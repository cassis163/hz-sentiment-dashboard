De auteur Jens Lapidus, bekend van zijn Stockholm trilogie, heeft met Viproom een spannende en originele thriller geschreven.
Teddy, een ex crimineel wordt benaderd voor een klus waardoor er een mogelijkheid is dat hij weer in de problemen komt.
Neemt hij deze klus aan?
Wat Teddy besluit heeft natuurlijk ook te maken met het feit dat hij - als ex crimineel - veel moeite heeft opnieuw in de maatschappij te integreren.
Eigenlijk ziet hij de hele maatschappij als een viproom, een plek waar hij niet bij hoort en geweerd wordt.
Er ontvouwt zich een goed , vlot geschreven en spannend verhaal met meerdere verhaallijnen, die langzamerhand tijdens het lezen steeds meer samenkomen.
In het begin loopt het verhaal een beetje traag en is het even doorbijten, mede vanwege de vele personages die geintroduceerd worden, maar daarna, eenmaal goed in het verhaal, blijf je lezen en is wegleggen van het boek eigenlijk geen optie meer.
De personages - met name de hoofdpersoon Teddy - maar ook Emelie, zijn heel goed weergegeven.
Alhoewel ik het idee heb dat over sommige personen niet alles verteld is.
Ik denk dat dat te maken heeft met een vervolg op dit verhaal. En dat hoop ik van harte.
Ik heb het boek met veel plezier gelezen en beoordeel het met 4 sterren.
Volgende boeken van Jens Lapidus ga ik zeker weer lezen!