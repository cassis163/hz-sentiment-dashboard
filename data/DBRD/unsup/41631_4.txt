In ‘ De levenden en de doden’ van Winsford maken we kennis met Maria en haar hond Castor. Zij hebben alles achter zich gelaten en ze nemen hun intrek in een huisje in Winsford. Van daaruit vertelt ze haar verhaal. Het verhaal van haar man, haar huwelijk, haar kinderen. Waarom ze zich heeft teruggetrokken in het desolate plaatsje in Engeland.Waarom ze alles in haar thuisland achterliet. Doorheen het verhaal kom je gaandeweg meer en meer te weten en de ontknoping is verrassend! Superspannend is het boek niet, maar door de manier waarop het is opgebouwd word je als lezer toch echt meegezogen in het verhaal.
Nesser brengt met dit boek opnieuw een pareltje! Hij zorgt er door zijn manier van schrijven voor dat je je als lezer echt in het mistige, desolate Winsford waant. Hij roept beelden op van wandelingen doorheen koude, mistige streken.Je wordt volledig meegenomen in de sfeer. Zijn schrijfstijl is traag, maar dit stoort totaal niet in dit boek, het verhaal heeft dit nodig. Een aanrader!