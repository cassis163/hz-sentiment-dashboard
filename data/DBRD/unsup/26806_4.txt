Young Adult literatuur is hoe ik dit boek het beste kan omschrijven. Ik weet niet of ik het als 16-jarige net zo mooi had gevonden als nu. Het is geen boek dat vol actie zit, maar een die inzoomt op personages en het hoe en waarom. Ik vond hoofdpersoon Eva en Mevrouw De Graaf allebei fijn neergezet. Allebei hadden ze net als Eva's beste vriendin een duidelijke eigen persoonlijkheid. Veel hoofdpersonen van YA boeken irriteren me een beetje, maar ik kon me goed inleven in Eva. Ze kwam heel realistisch over. Dit was een van de weinige boeken die ik heb gelezen, waar een hoofdpersoon van 16 jaar ook daadwerkelijk overkomt als 16. Eva is iemand met een eigen mening, alhoewel ze dat nog niet altijd aan anderen laat merken. Ze is duidelijk een jongvolwassene die al gewoon zelfstandig is, maar daarnaast ook momenten heeft waarin ze niet weet wat ze moet doen, en dat kwam heel realistisch over.

Gedurende het boek hoopte ik dat Eva en Mevrouw De Graaf nog wat meer tijd samen zouden doorbrengen, maar aan het eind vond ik het eigenlijk wel mooi zoals het was gegaan. Ondanks dat dit een boek is met een serieus onderwerp, waren er toch een paar momenten waardoor ik hardop moest lachen. De schrijfstijl is simpel, maar wist me daardoor juist te raken. De gedichten die door het verhaal heen geweven zaten vond ik een mooie toevoeging en maakte me nieuwsgierig naar het lezen van meer Nederlandse gedichten, terwijl ik over het algemeen toch niet bijzonder van poÃ«zie hou.