Afgelopen dagen heb ik in deze roman gewoond.
Suzan Hilhorst schrijft lyrisch en trefzeker, met een grote liefde en fascinatie voor het leven zelf.
Eclips gaat over twee personages die -parallel aan elkaar- worstelen met hun familiegeschiedenis en in de loop van het boek steeds meer met elkaar te maken krijgen.
Een roman die me meesleepte in de verhalen van twee jonge mensen, dicht op de huid en intiem, en me tot contemplatie aanzette;
Wat voor een rol speelt toeval in ons leven, hoeveel invloed heeft een keuze op een mensenleven en op de generaties die volgen?
Prachtig hoe de schrijfster de wetten van tijd, ruimte en causaliteit bevraagd en haar personages laat balanceren in de storm van het leven.
Het resultaat is een grootse en ontroerende roman, hartstochtelijk en kundig gecomponeerd. Absolute aanrader.