Het debuut van Jane Harper “de Droogte” is een spannende thriller! Het verhaal speelt zich af in het plattelandsstadje Kiewarra in Australië. Drie leden van een gezin worden dood aangetroffen. Wat is hier gebeurd? Wie is de dader? Wie kent het geheim uit het verleden?
De auteur heeft een prettige schrijfstijl, het verhaal is goed opgebouwd. Het heden én het verleden wisselen zich af, waardoor je je als lezer telkens blijft afvragen wat er toch gebeurd is twintig jaar geleden.
Jane Harper beschrijft de personages en situaties interessant en beeldend. Hierdoor zie je de gebeurtenissen als het ware voor je en voel je de hitte van het platteland. Je voelt de wanhoop, de beklemming en de dorpsmentaliteit. De spanning wordt langzaam opgebouwd richting het einde van het boek.
Hoewel het einde van het boek voor mij niet echt verrassend was, vond ik dat het verhaal wel spannende en mysterieuze elementen bezat. Het boek heb ik met veel plezier gelezen: zeker een aanrader!
Ik geef het boek 4 sterren.

Met dank aan #hebbanbuzz