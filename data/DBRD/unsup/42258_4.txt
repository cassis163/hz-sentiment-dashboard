Dit boek (helemaal niet zo heel lang in de ‘Abridged Edition’ waarin ik het las) is het persoonlijke relaas van de man die inmiddels in de hele wereld zo’n beetje heilig is verklaard, Nelson Mandela.

Je zou zeggen dat het lange tijd niet zo leek, als je zijn levensverhaal leest. Want Nelson Mandela was binnen de ANC, zo blijkt uit zijn boek, wel één van de eersten die het gewelddadige verzet predikte. Niet dat ik daarmee diens essentiële rol in de afschaffing van de apartheid wil bagatelliseren. Want hierin speelde Mandela natuurlijk een centrale rol, door, na tientallen jaren gevangenschap, als een van de eerste ANC’ers, vredesbesprekingen te beginnen.

Dit boek lezend besef je nog maar weer eens hoe wonderbaarlijk het was, dat de apartheid betrekkelijk geweldloos geëindigd is. Want alles had makkelijk kunnen ontaarden in een bloederige burgeroorlog, als waarlijk grote leiders als Mandela niet over hun eigen schaduw waren gestapt.

Daarmee is dit boek zeer interessant om eens te lezen. En in deze ingekorte versie ook zeer bondig en kernachtig. Een aanrader!