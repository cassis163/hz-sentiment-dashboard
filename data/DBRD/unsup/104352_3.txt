Wat zou Martin doen? is een inspirerende young adult roman die een erg belangrijk thema aansnijdt: racisme. Een thema dat aandacht verdient en daar heeft Nic Stone leuk invulling aan gegeven in het verhaal doordat Justyce, het hoofdpersonage, middels zijn dagboek ten rade gaat bij Martin Luther King. Justyce komt in oneerlijke situaties terecht en wordt anders behandels vanwege zijn huidskleur. Voordat hij verder handelt bedenkt hij zich steeds: "wat zou Martin doen?" Hierdoor wordt er ook aandacht besteed aan een belangrijke pionier.

Desondanks is het boek weinig diepgaand, wat je al snel doorhebt aangezien het slechts zo'n 200 pagina's telt in een groter lettertype. Er had ook iets meer pit in het verhaal gemogen, waardoor het overtuigender was geweest. Ik zou het boek aanraden aan tieners van ongeveer 10-15 jaar Daarvoor is dit een erg toegankelijk boek en een goede kennismaking met het thema racisme. Het is wel een belangrijk thema om ook aan de jeugd al mee te geven. Ook zij hebben waarschijnlijk gekleurde klasgenootjes in hun klas. En pesten en racisme speelt ook bij hen. Voor 16+ zijn er andere zeer spraakmakende romans met meer diepgang en die discussie eromheen stukken beter overbrengen.