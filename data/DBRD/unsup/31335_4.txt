Na Sneeuwwitje moet sterven, wat ik een supergoed boek vond, was ik benieuwd naar meer van Nele neuhaus. Ook dit boek is in mijn ogen een echte aanrader. Het verhaal kun je totaal niet vergelijken maar dezelfde hoofdpersonages von Bodenstein en z'n assistente Pia zijn terug. Ook de korte tijdspanne waarin alles gebeurt en de manier waarop de spanning wordt opgebouwd is heel herkenbaar. Het leest misschien wat minder vlot door de vele personages en gebeurtenissen, waardoor je je aandacht erbij moet houden. Aan de andere kant zorgt dit ook juist voor een hoog tempo waardoor je in het verhaal meegezogen wordt. Het verhaal neemt gaandeweg verschillende wendingen waarbij je meedenkt maar ook telkens op het verkeerde spoor zit. Nele Neuhaus bezit echt de kunst om op een spannende manier beetje bij beetje tot een verrassend einde te komen. En is dit niet waar een goed boek rond draait? Laat de vertalingen van Nele Neuhaus' andere boeken maar komen! Ik ben alvast een fan.