Sami Macbeth heeft echt alles tegen. Hij is net vrij uit de gevangenis en vastbesloten op het rechte pad te blijven. Dat lukt eigenlijk al vanaf de eerste minuut niet. Hij had verwacht dat zijn zus hem zou afhalen en dat was niet. Ze is verdwenen en gezien de hechte relatie die ze hadden is dat toch wel heel vreemd. Hij gaat op zoek naar haar en ziet al snel in dat hij gebruikt wordt in een spel dat hij nooit kan winnen, waarin hij als pion naar voor en achter geschoven wordt en vooral van alles de schuld krijgt.

Alhoewel Sami dingen doet die crimineel zijn, kan je toch niet anders dan sympathie voor dit personage hebben. Er zit ook veel humor in dit boek.