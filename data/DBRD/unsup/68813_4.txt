Iris is 12 jaar en zit in groep 8. Het is bijna zomervakantie en er wordt druk gerepeteerd voor de eindmusical. Iris heeft zin in de zomervakantie. Dan kan ze haar verzorgpony Binkie nog vaker zien. Het is bijna het einde van de dag en Iris kan niet wachten om naar Binkie te gaan. Gelukkig is Erik er niet vandaag. Erik is de eigenaar van Binkie en de beste vriend van Iris' vader. Sinds een tijdje merkt Iris dat Erik anders tegen haar doet. Hij zit naar haar borsten te staren en maakt vervelende opmerkingen. Een paar dagen later is Erik helaas wel thuis als Iris naar Binkie gaat. Ondertussen durft Iris niets aan haar ouders te vertellen. Ze is erg bang dat ze haar niet geloven. Ook is ze bang dat Erik haar dan niet meer bij Binkie langs laat komen. Ze kan Binkie niet missen... Gelukkig gebeuren er ook leuke dingen. De ouders van Iris hebben een pannenkoekenrestaurant en er komen twee jongens op sollicitatiegesprek voor een vakantiebaantje. EÃªn van die jongens is Daan. Vanaf het eerste moment dat Iris hem ziet vindt ze hem ontzettend leuk. Vindt Daan haar ook leuk? Wat kan Iris doen tegen Erik? Zal Iris het aan haar ouders vertellen?

Mijn mening: Het is een verhaal over een meisje die lastig gevallen wordt door een man. Je komt er achter wat je in zo'n geval kunt doen. Seksueel misbruik is een belangrijk onderwerp. Het is belangrijk dat kinderen & jongeren weten dat ze niet de enige zijn bij wie dit gebeurt. Vertel het altijd aan een volwassene! 

Mijn uitgebreide recensie vind je op Ikvindlezenleuk