Levenslijn is weer een aangenaam boek met Myron Bolitar in de hoofdrol. Ook in dit boek krijgt Myron weer het nodige te verwerken en komt er weer niet zonder de nodige kleerscheuren vanaf. Coben heeft dan ook weer een goed boek neergezet met levensechte personages die spitsvondigheid en een vleugje humor bezitten. Een goed plot en een verrassende ontknoping doen de rest. Coben heeft een prettige schrijfstijl die ervoor zorgt dat je door de boeken heenvliegt. Kortom, weer een goed boek dat garant staat voor de nodige uurtjes spanning en ontspanning.