Dit boek kwam ik op internet tegen. Je kon je opgegeven om een recensie te schrijven en daarvoor het boek gratis toegestuurd te krijgen. Helaas werd ik hier niet voor uitgekozen, maar het plot sprak me erg aan en het boek bleef hangen. Uiteindelijk heb ik het boek gereserveerd bij de bieb en ik moet eerlijk bekennen dat ik erg onder de indruk ben. Het verhaal zit goed in elkaar en is erg prettig geschreven, waardoor het boek makkelijk weg leest. Ik hoop echt dat er binnenkort meer boeken van haar vertaald worden, want in haar thuisland schijnt ze erg populair te zijn. Na het lezen van dit boek snap ik wel waarom.

Door gebeurtenissen uit haar jeugd is Yu-jeong nog altijd ongelukkig. Haar tante Monica stelt haar uiteindelijk voor de keuze. Óf ze gaat in therapie, óf ze gaat op bezoek bij een gevangene die wacht tot de doodstraf wordt uitgevoerd. Ze kiest, met grote tegenzin, voor het laatste. Ze ontmoet de jonge Yun-su die vast zit voor een drievoudige moord en verkrachting van één van de slachtoffers.

Het verhaal wordt geschreven uit de ogen van de jonge vrouw. Daarnaast worden is er om de zoveel pagina’s een quote te lezen. Veelal komen deze voort uit andere literatuur. Daarnaast zijn er nog stukken die afkomstig zijn uit wat genoemd wordt ‘het schriftje’. Dit bevat kleine fragmenten, geschreven door de gevangene aan wie Yu-jeong bezoekjes brengt. Beetje bij beetje krijg je het gehele verhaal achter zijn veroordeling te horen.