Hoofdpersoon: Elin........een therapeut, ze gaat werken bij een TBS kliniek, vanwege haar eigen agenda.

Ze is er namelijk achter gekomen, via een tante, dat haar echte vader een tbser zou zijn. En haar echte moeder kon niet voor haar zorgen.

Het verhaal grijpt je meteen beet en laat niet meer los.
Haar kennismaking met de mensen in de kliniek, haar kijk op hen, met het idee in haar achterhoofd......zou hier mijn vader misschien zitten?
Zo heeft ze wel een klik met een man daar, die ze begeleiden moet op zijn proefverlof. Er is een constante spanning tussen die twee, dus waar gaat dat op uit draaien?
Dan is daar nog een irritante collega, die veel verder gaat dan normaal......waarom?

Met haar ouders heeft ze geen goede band en haar moeder wil nooit ingaan op vragen van Elin.
Dat is moeilijk te verkroppen en maakt Elin des te meer vastbesloten om de waarheid te achterhalen.

De spanning wordt er goed in gehouden en de ontwikkelingen volgen elkaar snel op.

De ontknoping zag ik niet echt aankomen, al is er wel een en ander bij Elin aan het broeien, wat betreft haar ouders.
Kortom, een echte pageturner, met een rauw randje.