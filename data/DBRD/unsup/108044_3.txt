De zorgverzekeraar Zorg en Zekerheid heeft aan Nederlandse schrijvers gevraagd een verhaal te schrijven dat je in zes minuten kunt lezen. Zes minuten lezen zou namelijk je stressniveau al 68% kunnen verlagen. De boekjes zijn ongeveer zo groot als een smartphone en worden o.a. uitgedeeld op een aantal treinstations. In plaats van op je smartphone kijken kun je dus een boekje lezen, leuk bedacht.
We kregen acht verschillende verhaaltjes te lezen:

De kinderpopster van Tim den Besten- Een simpel, maatschappijkritisch verhaaltje over een dik popsterretje dat contractueel niet mag afvallen.

Dienstkeuring van Herman Koch- Leuk verhaaltje over een jongeman die naar die niet goedgekeurd wil worden voor dienst.

Middelpuntvliedende kracht van Niña Weijers- Een somber verhaaltje over een vrouw die niet tevreden is met haar leven.

De varkens van Elfie Tromp- Een leuk verhaaltje waarin er twee varkens als project een plek krijgen in een achterstandswijk. Het einde is verrassend.

De corrector van Mano Bouzamour- Een verhaaltje over twee ‘stoere’ mannen en gebroken glas.

Rikki van Marieke Lucas Rijneveld- Een verhaaltje in de duidelijk herkenbare sfeer van Rijneveld.

Balora met het Grote Hoofd van Thomas Olde Heuvelt- Een verhaaltje met bizarre elementen waar Olde Heuvelt zo goed in is.

Vathorst van Anna Drijver- Een ontroerend verhaaltje over een Oekraïense moeder die naar Amersfoort (Vathorst) reist.

Of je stressniveau er nu echt van daalt, of niet, het was erg leuk om de boekjes te lezen.