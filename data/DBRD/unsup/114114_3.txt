Of Spoor een goed boek is, is lange tijd onduidelijk gebleven. Een oordeel is bij dit boek namelijk pas bij afloop te geven. Tijdens het lezen van Spoor kan het namelijk erg verwarrend zijn te merken dat de verhaallijnen niets met elkaar te maken lijken te hebben. Dit kan de motivatie om het boek uit te lezen bij sommigen wellicht negatief be√Ønvloeden. Bedenk echter dat het hele boek zeer ingenieus in elkaar zit. Dit blijkt zeer zeker uit het laatste deel van het verhaal. De spanningsopbouw is door deze aparte verhaallijn ook heel anders dan je wellicht in andere thrillers gewend bent. De eerder genoemde spanningsboog heeft eigenlijk voor de eerste drie verhaallijnen een zeer vlak verloop. Het zijn allen meer beschrijvende delen waar nog niet echt heel veel spanning inzit. Wie echter graag een spannend boek leest, wordt met Spoor toch zeker niet teleurgesteld. Het verhaal raakt namelijk tegen het einde in een soort stroomversnelling. De spanning loopt (zeer) sterk op en het wegleggen van Spoor wordt steeds lastiger tot haast onmogelijk. Je wilt weten hoe het afloopt. Waar heeft het lange spoor uit eindelijk naartoe geleid? Het boek is het uitlezen zeker waard. De plot zit uiterst vernuft in elkaar. Ook de hoofdpersonen zijn haast tot in perfectie uitgewerkt. Wellicht is het soms lastig om de verschillende, echt Afrikaanse, namen uit elkaar te houden, maar dat moet je op de koop toe nemen.

Spoor kan zich zeker kwalificeren als een goed boek. Lezers met een lange adem zullen er waarschijnlijk van smullen.