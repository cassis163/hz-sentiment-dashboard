Alweer het derde deel in de serie over Helen Grace. Op persoonlijk gebied van de rechercheurs is er veel gebeurd, maar toch is Helen nog steeds aan het werk bij hetzelfde team.

Ook in Pluk een Roos gaat Helen achter een seriemoordenaar aan. Door de korte hoofdstukken vlieg je door het boek heen. Elk hoofdstuk heeft een ander perspectief, vanuit een ander personage, wat het spannend maakt. Langzaamaan kom je er achter welk van de personages die je volgt de moordenaar is. De laatste 100 bladzijden zijn weer ijzersterk en super spannend!

Ik vind de Engelse titel: The Doll's House, veel beter passen bij het verhaal. Maar dat ter zijde. 5 sterren voor dit boek! Op naar deel 4.