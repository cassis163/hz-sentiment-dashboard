Paula Maguire is in dit boek moeder van een dochter, een peuter van twee. Ze woont samen met Aidan en er is sprake van een huwelijk. Iedereen is ermee bezig, behalve Paula zelf. Die heeft geen tijd, lees, steekt haar kop in het zand. Ze helpt mee aan een zaak van een verdwenen studente, Alice. Niemand schijnt ongerust te zijn, maar op de plaats waar ze verdwenen is, wordt wel een plas bloed gevonden. Het is in een kerk en om de verdwijning nog wat dramatischer te maken is er ook een relic verdwenen. De zaak heeft wel iets weg van een verdwijning van jaren geleden, van tijdens de hongerstakingen van de IRA leden in de gevangenis.
Ook in dit boek is er een link met de terreur van de IRA en leer je weer iets bij over de strijd. Daarnaast is Paula ook nog altijd op zoek naar haar moeder, zeker nu ze zelf een dochter heeft en op het punt staat te trouwen.
In haar persoonlijke leven staat haar een drama te wachten.

Weer een spannend boek al duurt het lang voordat er enige richting gegeven wordt aan de speurtocht. Het is ook voor het team lang wachten voordat er een doorbraak is. Tijdens dat wachten wordt het priv√©-leven van Paula verder in beeld gebracht.
Het zit haar toch echt niet mee. Ze is een heel ander soort personage dan een keiharde onderzoekster die opgebracht is in een weeshuis bijvoorbeeld. Menselijker maar toch ook met haar eigen problemen en die zijn niet min.