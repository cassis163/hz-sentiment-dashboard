Rachel, een tienermeisje, verdwijnt op een avond. Niemand weet wat er gebeurt is, dus wordt Jonathan Stride op de zaak gezet. Het feit dat er nog een onopgeloste zaak loopt over een verdwijning van een tienermeisje, helpt de zaak niet echt. De media springt onmiddellijk op de nieuwe zaak en dwingt Stride om antwoorden te zoeken. De zoektocht is niet evident, tot er een paar getuigen opduiken en in de richting van Rachels stiefvader, Graeme wijzen. Op Graemes computer wordt een naakt foto gevonden. Hij beweert hier niets van te weten en ontkent ook het feit dat hij met Rachel meerdere malen naar bed is geweest. Het komt tot een proces tegen Graeme. 4 jaar later komen er echter meer bewijzen boven water wat de zaak er niet makkelijker op maakt. Stride zit in een gigantisch kluwen van leugens en bedrog en hoopt toch de waarheid te ontdekken.

Ik vond het einde wat vergezocht, maar het was zeker en vast de moeite waard om dit boek te lezen. En één ding is zeker: ik had een andere verdachte in gedachten. Het verhaal greep me aan van in het begin en ik moest en zou het uitlezen. De personages zijn goed beschreven en het feit dat ze elk wel hun verleden hebben, maakt hen best wel interessant. Het smaakt naar nog, dus ik zal zeker en vast nog boeken van Freeman lezen!