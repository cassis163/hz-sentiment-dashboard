Niet enkel een boek maar een heel project, een spel tussen fictie en feiten.
Enkele personages hebben een Facebook-account gekregen. De vogelbeschermingsdienst van het dorp heeft een eigen website gekregen. Het boekje Dein Erfolg van de in het boek veel geciteerde ‘managementgoeroe’ Manfred Gortz, is van twijfelachtige afkomst… Opnieuw een pareltje uit de Duitse literatuur, ditmaal een moderne roman!

Gerhard en Jules verhuizen naar het dorp ‘Unterleuten’ in de deelstaat Brandenburg, een uurtje rijden van Berlijn, de grote stad. Er is nog een koppel nieuwkomers. Daarnaast heel wat inwoners die er geboren en getogen zijn, ofwel er al jaren wonen. We volgen de gebeurtenissen in het dorp dat wordt geconfronteerd met opgedrongen windmolens, door de ogen van de verschillende personages, verdeeld over de verschillende hoofdstukken.

Een verhaal over een gemeenschap, over Die Wende. De confrontatie tussen stad en land, tussen generaties, tussen nieuwkomers en blijvers. Een heerlijke ‘Gesellschaftsroman’!