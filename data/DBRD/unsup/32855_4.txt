De wortels van het kwaad was voor mij de eerste kennismaking met deze schrijver.
Het is een boek dat geen doorsneethriller is maar politiek vermengt met moord en drama.
Michele Balistreri zijn jeugd wordt herbeleeft en zowel de mooie als de minder schone kanten (misdaad en zelfs moord) worden haarfijn uitgediept. Tijdens zijn leven gebeuren er verschillende drama's (een vriendin wordt vermoord,zijn moeder sterft,...) en al deze dingen wil Mike zijn hele leven oplossen.
Uiteindelijk wordt hij zelfs commissaris bij de politie hoewel zijn leven ook niet bepaald over rozen liep.
In het boek zijn de thema's politiek,corruptie en misdaad voortdurend aanwezig en op de achtergrond is er het moordgegeven. Hoewel het geen typische vlotte thriller is,heeft dit boek mij geraakt door het verteltalent van de auteur. Je wordt meegezogen naar de verschillende plaatsen en levensstijlen en wil gewoon weten wat er nu eigenlijk allemaal gebeurt is.
Dit boek is een aanrader voor wie een intelligent verhaal wil dat meer is dan een thriller en geen hapklare brok. In ruil krijg je een diepgaand verhaal dat mooi opbouwt en fraai afsluit. en doet verlangen naar meer.