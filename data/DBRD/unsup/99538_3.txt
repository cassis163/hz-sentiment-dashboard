De cover van dit boek nodigt naar mijn idee heel erg uit om dit verhaal te lezen. Het wekt nieuwsgierigheid.

Het boek begint bij Noah die zijn vriendin Sara heeft verloren bij een auto ongeluk. Noah gebruikt drugs en drank om zijn verdriet weg te stoppen. Als hij door de circusdirecteur slapend wordt gevonden in de circustent verandert zijn leven. Hij wordt uitgenodigd mee te gaan met de circus familie. Hier ontmoet hij Emily. Emily heeft ook een verdrietig verleden, maar daarover wil ze niks kwijt. Terwijl Noah zich erg thuis voelt in het circus voelt Emily zich steeds verdrietiger worden. Alles krijgt een snelle wending als er iemand uit Emily haar verleden bij een optreden in de circustent zit……

Bij het lezen raakte ik de nieuwsgierigheid toch heel langzaam aan kwijt. Ik vond vooral de eerste helft van het boek niet meer dan een opsomming van feiten die in het circus gebeuren. Het geeft een kijkje in het leven van een circusartiest. Spanning miste ik geheel in ongeveer driekwart van het boek. Na driekwart van het boek komt er toch enige spanning terug en vooral in de laatste paar hoofdstukken wordt je nieuwsgierigheid weer gewekt. Het einde vond ik vreemd, weet niet zo goed wat ik er mee moet! Er komt een tweede deel, of ik die ga lezen……………… Ik denk van niet.
Het boek krijgt van mij 3 sterren. De derde ster haalt het vanwege het einde van het boek. Waar de nieuwsgierigheid toch weer gewekt wordt en waar het boek mij toch even begon te pakken.