Teleurstellend. Chiaverini trapt in de valkuil van veel serieschrijvers: ze gaat te lang door zonder veel nieuws te vertellen. De karakters die we in eerdere boeken zijn tegengekomen en de opbouw naar het quiltcentrum uit de vorige boeken vallen in dit boek volkomen in het niet bij het - weliswaar zeer interessante - verleden van de familie van Sylvia. De schrijfster heeft geprobeerd er een leuk verhaal van te maken door heden en verleden door elkaar te laten spelen, maar waar het verleden indringend is beschreven, voegt het heden weinig tot niets toe aan het verhaal.
Toch 3 duimpjes voor het hele mooie verhaal uit het verleden dat tot uiting komt in de dagboeken van een voorouder van Sylvia, maar verder is het boek nauwelijks de moeite van het lezen waard.