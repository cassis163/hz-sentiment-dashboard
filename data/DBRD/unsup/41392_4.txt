Dit boek is realistisch beschreven als je je inleeft in hoe de situatie zou kunnen zijn, mocht jij de moeder zijn van het kind. Dit vind ik heel knap neergezet van de schrijfster. De moeder handelt uit impulsen, wat het verhaal mooi neerzet en mooi in het verhaal past. Ik had de neiging om dingen tegen de moeder te willen zeggen, maar als je je dan verplaatst in de moeder, zou ik misschien wel precies hetzelfde doen. Ook in dit boek van Tatiana de Rosnay kon ik me dus goed inleven in de personages, eigenlijk wel in alle personages van belang. Ze zijn allemaal geloofwaardig neergezet, en eenieder heeft zijn manier van verwerken. Het is een kwetsbaar verhaal, ik vond het niet langdradig. Het blijft aantrekken om verder te lezen. De vraag in het boek is dan: is de waarheid wel de waarheid die je wilt horen? Dit boek krijgt van mij vier sterren.