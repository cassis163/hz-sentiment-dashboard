Hardboiled is dit boek zeker en vast!
Eerder had ik in een verslag van een collega-blogger gelezen die aanwezig was bij de boekvoorstelling van Château Fatale dat de auteur zijn boek Quentin-Tarantino-stijl is. Hier heeft hij niet mee overdreven.
Het verhaal begint met een sterk proloog waarna een kennismaking met het hoofdpersonage wordt aangegaan. Daarna gaat het van kwaad naar erger.
Een origineel verhaal dat handelt over wijnfraude, waar ik nog nooit van had gehoord, aangevuld met de kennis van Ilja Gort over wijnen en de wijnstreken, dit alles overgoten met een stevige portie actie maakt van dit boek een sterke actiethriller.
En ik moet mijn excuses aanbieden aan Ilja want ik ben aan dit boek begonnen met vooroordelen. Ik ging ervan uit dat iemand die een hele rits wijnboeken heeft gepubliceerd niet echt een serieuze thriller tot stand kon brengen. Please, Ilja, accept my apologies :) Dit is een verrekt goede thriller en hopelijk komen er nog meer van jouw hand!
Enigste minpuntje, en dit vond ik niet alleen, maar iedereen in mijn huiskring… de cover toont iets te goedkoop voor zo’n sterk boek. Iedereen heeft natuurlijk een andere keuze maar qua verkoop denk ik dat een andere cover de verkoopscijfers van dit boek nog meer de hoogte laten inschieten.