Abel Kaplan is een 49-jarige schrijver van een zeer bescheiden œuvre.
Hij schreef al lang niets meer. Hij is afgegleden in een onduidelijk,
administratief baantje aan een Islamitische middelbare school. En zijn
glijtocht omlaag is nog lang niet afgelopen. Het noodlot is hem, met een
grimmige genoegzaamheid, behoorlijk onwelwillend. 'The plot thickens' als
Kaplan een brugklasser in bescherming moet nemen. En als hij zich het
ooggetuigeverslag van een Auschwitz-overlevende toeëigend weet de lezer
het zeker: dit verhaal gaat niet goed aflopen. 'De laatste oorlog' is een eigentijdse, uiterst ambitieuze roman die veel vragen durft te stellen over
discriminatie, het vluchtelingenprobleem en onze Westerse 'beschaving'.