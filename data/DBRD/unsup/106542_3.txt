Belofte maakt schuld is de nieuwste thriller van de succesvolle schrijfster Sarah Pinborough. In dit boek maken we kennis met Lisa, haar dochter Ava en collega/vriendin Marilyn. Het is geschreven vanuit een steeds wisselend perspectief en al gauw wordt duidelijk dat deze vrouwen allemaal een geheim bij zich dragen. Door middel van flashbacks komen we ook steeds meer te weten over het duistere verleden van Lisa. Zij is op de vlucht en leeft onder een andere identiteit. Haar dochter Ava is zwanger en spreekt via sociale media af met een onbekende. Marilyn lijkt een gelukkig leven te lijden, maar wordt mishandeld en vernederd door haar echtgenoot. Op een gegeven moment wordt de identiteit van Lisa bekend en moet zij onderduiken. Dan verdwijnt Ava en gaat Lisa op zoek naar haar dochter. Vervolgens gaat Marilyn op zoek naar Lisa en raken de gebeurtenissen in een stroomversnelling.

Vanaf het begin van het boek hangt er meteen een onheilspellende sfeer. Door het wisselende perspectief krijgt de lezer een inkijkje in het hoofd van de diverse personages. Hierdoor wordt er steeds maar een klein stukje van de sluier wordt opgelicht. De spanning wordt goed vastgehouden, maar het verhaal is wel wat vergezocht en soms echt ongeloofwaardig. Toch is het een prettig leesbaar boek en een aanrader voor deze zomervakantie.