Hilde Vandermeeren neemt ons mee naar de duistere wereld van de huurmoordenaars. Wat een spannend boek, je zit meteen vanaf de proloog in het verhaal.
Ik vond het een zeer indrukwekkende thriller en dit smaakt naar meer. Nu nog “De toeschouwers” lezen van deze schrijfster en dan heb ik ze allemaal gehad.
Fantastische thrillers, vooral ook deze, die je op het puntje van je stoel laat zitten.

De personage Michael is een intrigerend persoon en zijn karakter is goed uitgediept. Als je leest in cursieve letters waarom hij een huurmoordenaar is, dan begrijp je direct de reden en gaat je sympathie uit naar deze persoon. Ook Gaella krijgt het behoorlijk voor de kiezen, als zij ontwaakt in een psychiatrische in stelling..
Je vraagt je af waarom haar man niet op bezoek komt en waarom niemand antwoord geeft als zij vraagt wat er met haar zoontje gebeurd is..
Zijn de huurmoordenaars uit op haar of willen ze haar zoontje ombrengen? De antwoorden blijven lang geheim en de spanning loopt enorm op!
Heerlijke korte hoofdstukken en een vlotte schrijfwijze, maakt dat je dit boek in één adem uitleest.
Dit boek is een absolute aanrader en krijgt van mij 5*