Voor mij was dit de eerste keer dat ik een boek voor de thriller leesclub las en beoordeel. Voor mij dus een primeur. En ik was ook wel benieuwd hoe het zou zijn om een boek te lezen dat ik “moest” lezen. Dit was echt geen straf! Ik vond het een unieke thriller met een uniek plot. Een sterk uitgewerkt verhaal met personages waar je je goed in kunt verplaatsen. De personages hadden op zichzelf wat beter uitgewerkt mogen worden, maar het doet verder geen afbreuk aan het verhaal. Het is ook niet noodzakelijk.
Het boek is filmisch geschreven, waardoor je je al heel snel een voorstelling kunt maken van situaties en de omgeving waarin het verhaal zich afspeelt.
Het leuke aan het boek vind ik, dat ondanks het een Zweedse auteur is, je dit niet kan merken aan het verhaal. Ja, het speelt deels af in Zweden, maar grotendeels in andere landen, waaronder Nederland!
De spanning wordt goed opgebouwd en wordt pas op het allerlaatst duidelijk wat nu precies de oplossing is voor de code.
Een aanrader!