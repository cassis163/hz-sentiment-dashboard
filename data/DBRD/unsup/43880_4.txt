Het nieuwste boek van Hakan Nesser is een roman met spannende elementen. Leonard Vermin reist met zijn levensgezellin Maud Miller af naar Londen om zijn laatste weken te slijten. Hij kijkt terug op zijn leven door te vertellen over zijn jonge jaren in Londen waarin hij verwikkelt is geraakt in een spionage-drama voor Tsjecho-Slowakije. Daarnaast zijn er nog zeker tien andere verhaallijnen, de kinderen van Maud Miller, Gregorius en Irina, hebben hun leven en problemen en wie is die mysterieuze Milos?

Nesser heeft met dit boek weer een fantastisch verhaal neergezet waarin alle verhaallijnen uiteindelijk samen komen en hij een prachtig einde weet te fabriceren. Er zitten wel iets te veel verhaallijnen in, het had met minder gekund en dan was het verhaal sterker geworden. Mooi hoe Nesser een spannende roman weet te combineren met het thema ’wat is realiteit binnen een boek?’