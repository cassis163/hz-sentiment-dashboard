Tik tak is de debuut thriller van de Engelse schrijver Chris McGeorge.
Het boek heeft dan ook wel allerlei dingen in zich zodat het spannend is,
Een kamer, een lijk en vijf verdachten, ook nog een aflopende klok om de moordenaar te vinden.

Het verhaal draait vooral om televisiepresentator Morgan Sheppard, die op 11 jarige leeftijd de moord op zijn wiskundeleraar heeft opgelost.
Op een dag ontwaakt hij in een hotelkamer, heeft geen idee waar hij is, maar hij is ook niet alleen.
Even later ontdekken ze dat er een lijk ligt in de badkamer.
Morgan Sheppard is de aangewezen persoon om dit op te gaan lossen.
Maar lukt dit hem....

Chris McGeorge gebruikt hele korte hoofdstukken om zijn verhaal te vertellen, maar ook gaat hij terug naar de jeugd van Morgan Sheppard, zodat we wat meer te weten komen over deze televisie presentator, maar ook naar zijn geesten van het verleden.
Af en toe en zeker in het begin deed het boek denken aan bepaalde andere thrillers, van bijvoorbeeld M.J Arlidge, hier in was het zeker in het begin voor mij niet origineel, maar wat de schrijver dan wel weer knap heeft gedaan, 5 personen in een kamer zetten, het op een manier schrijven dat de lezer steeds in zijn hoofd gaat twijfelen wie het nu gedaan heeft, dat blijft tot op het laatste moment toch verassend.
Zijn schrijfstijl is prettig, ook is het een boek dat mede door de korte afwisselende hoofdstukken, makkelijk leest, ideaal dus om met zonnige weer op je handdoek op het strand te lezen, of tijdens een vakantie in een hotelkamer.

Dit boek is een handige voor als je meedoet met de reading challenge en nog niet precies weet wat je daarvoor moet lezen.
challenge categorie #21 een schrijver jonger dan 30