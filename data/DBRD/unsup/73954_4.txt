Gwendys knoppenkist me tweede King boek, na nog niet zolang geleden de vier seizoenen gelezen te hebben.

De cover van dit boek vind ik prachtig de gele kleur, de man met de bolhoed, de trap, het dorp… het ziet er wat sprookjesachtig uit.

Het verhaal gaat over Gwendy die in Castle Rock woont. We leren haar kennen op twaalfjarige leeftijd wanneer ze de suicide stairs oprent. Het is de zomer van 1974. Ze rent alle dagen de trap op omdat ze wilt vermageren, ze wil niet meer uitgescholden worden voor zeppelin in de middelbare school.
Op een dag wordt ze aangesproken door een mysterieuze man in zwart pak met een bolhoed die op een bankje in het park zit.
Hij heeft haar een knoppenkist die ze moet beschermen.
Vanaf nu veranderd Gwendy zijn leven.

Dit boek had ik in één avond uit, het is een kortverhaal van een 109 pagina’s als e-book. Wat een prachtig neergezet verhaal.
King weet het zo over te brengen dat je als lezer geen enkel moment je aandacht verliest. Het verhaal brengt een boodschap over dat we niet hebberig moeten zijn en dat wanneer we onzeker zijn, dat als we ergens een houvast vinden of ergens in geloven ons zelfvertrouwen kan groeien.
In het verhaal komt Gwendy met een paar keuzes te maken wat ze moet doen met de knoppen, hier gaat ze heel verstandig mee om. Ze wordt heel mooi neergezet. Je ziet haar ook echt groeien van onzeker meisje naar een zelfverzekerde vrouw.

In het boek vinden we ook een paar prachtige illustraties. Dit is een leuk extraatje in het boek. Het heeft je als lezer een extra beeld van de gebeurtenissen in het boek.

Het boek is een aanrader, het zorgde bij mij ervoor dat ik volledig fan geworden ben van schrijfstijl van King. Er zullen nog boeken volgen van hem.