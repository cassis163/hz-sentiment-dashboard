Een vader die zich verkiesbaar stelt als premier, een koele stiefmoeder en een onverschillige halfzus. Een grootmoeder die in haar eigen huis door de hoofdpersoon (Nina) dood gevonden wordt; ze is vermoord. Dit zijn de ingrediënten van de spannende thriller ‘In de familie’. Nina stelt alles in het werk om de dader te ontmaskeren, waarbij de lezer wordt meegesleurd in haar zoektocht. Gaandeweg wordt duidelijk hoe de familieverhoudingen in elkaar steken en blijkt er bovendien een groot familiegeheim te zijn die onthuld wordt in oma’s dagboeken. Het boek is geschreven in ultrakorte hoofdstukken die van de ene cliffhanger naar de andere overgaan. Dat maakt dat je het boek niet kunt neerleggen en door wilt lezen totdat je weet hoe het in elkaar steekt ! De schijfstijl is zeer vlot en scherp .… alsof je een filmscript aan het lezen bent. Hoewel het plot mij na tweederde van het boek duidelijk was, heb ik dit boek tot de laatste letter met veel plezier gelezen. Als een vlotte en spannende thriller je genre is, dan heb je met ‘In de familie’ een goed boek in handen !