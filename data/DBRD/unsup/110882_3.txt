titel: De kortste nacht
auteur: René Appel
pagina's: 265
uitgeverij: Ambo/Anthos Amsterdam
ISBN: 9789026329234
jaar van uitgave: november 2014
recensie door: Belinda Kühles

René Appel behoort al meer dan 25 jaar bij de top van de Nederlandse thrillerauteurs. Hij werd meerdere keren genomineerd voor de 'Gouden strop'. Met de boeken 'De derde persoon', en 'Zinloos geweld' heeft hij deze prijs dan ook mogen winnen.

Rob Klootwijk heeft na bijna twintig jaar, weer eens afgesproken met zijn jeugdvriend Edwin Basthoven, in café De Kruising. Nou ja afgesproken, hij werd door Edwin gebeld met de mededeling dat hij om negen uur daar moest zijn, en toen werd de verbinding verbroken. Waarom daar in dat café, in the middle of nowhere was voor Rob een vraag. Zelf was hij manager in partycentrum 'The Bubble', van zijn schoonvader dus waarom niet in 'The Bubble' afspreken. Na die avond zou het leven van Rob er heel anders uit komen te zien.

Rob is getrouwd met Tensy en samen hebben ze drie kinderen. Tensy heeft een administratiekantoor aan huis, ze doet ook de boekhouding voor het partycentrum. Toen Rob en Edwin in het vierde schooljaar op kamp waren, heeft er een tragisch ongeval plaatsgevonden. Wat weet Edwin van Rob, waarmee hij Rob manipuleert? Hoe ver laat Rob het komen, komt de waarheid uit het verleden boven water, of weet Rob dit voor zijn vrouw verborgen te houden?

Het boek is vanaf de eerste bladzijde spannend, je wordt meegezogen in het verhaal. De hoofdpersonen wisselen zich per hoofdstuk af, zodat ieder hoofdstuk het verhaal volgt vanuit een ander perspectief. René Appel weet de spanning er goed in te houden, en door de korte hoofdstukken is het prettig te lezen.

De gebeurtenissen die zich afspelen zijn van deze tijd. Het einde van het boek is voorspelbaar, maar daardoor niet minder geloofwaardig. Zelf had ik eigenlijk op een ander einde gehoopt, en is het meer een 13 in een dozijn boek. Al met al een spannende thriller. Voor mij 3,5 sterren waard.

plot:             3
leesplezier:   4
schrijfstijl :   4
originaliteit:  3