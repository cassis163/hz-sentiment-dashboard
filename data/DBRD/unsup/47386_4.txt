In 2014 verscheen al 21 zomers en andere verhalen. Een jaar lang werkte Chantal aan de wintereditie. In 2015 verscheen dit boek.

Winter in New York is het langste verhaal. Terwijl in 21 zomers we Lucy volgden naar New York, volgen we nu haar beste vriendin Eloise. Hierdoor kunnen Lucy en Kasper ook weer in het verhaal verschijnen. Dit verhaal is onderverdeeld in meerdere hoofdstukken. Chantal van Gastel laat je genieten van het winterse New York. Je waant je zo op bijvoorbeeld Fifth Avenue.

Stop! is de spin-off van Ik wist het. Hoe zag het leven van Mia eruit voordat ze aan haar winkeltje begon? Maar ook schoonbroer Milo en schoonzus Tess komen in een verhaal terecht, namelijk in Love Shack. Tess wordt "ontvoerd" om deel te nemen aan een tv-show waarin koppels die ver van elkaar wonen weer herenigd worden.

Daarnaast zijn er nog kortere verhaaltjes, die ooit in een tijdschrift zijn verschenen.

Ik vond alle verhalen leuk, al konden de langere verhalen mij meer bekoren. Chantal, waar blijft je volgende boek?? :-)