Een boekje,niet om voor te lezen maar om samen de wereld te ontdekken !

Voordat ik dit boekje toegestuurd kreeg , had ik geen idee wat ik hiervan kon verwachten. Wat moet ik mij nu voorstellen bij een eerste atlas voor peuters?? Ik was best wel verrast bij het zien van dit boek , het ziet er aantrekkelijk uit met heldere kleuren. De zachte omslag en de stevige, gladde, kartonnen bladzijden maken het een echt handzaam peuterboek. Makkelijk voor die kleine handjes om zelf te 'lezen'. En hierdoor gaat het boek ook wat langer mee ;)

Het boek

Het is een echt ontdekboek met leuke paginavullende illustraties. De tekeningen zijn eenvoudig, niet te gedetailleerd en zijn helder van kleur. Op elke twee bladzijden staat een werelddeel afgebeeld met daarin en omheen tekeningen die typerend zijn voor dat werelddeel /land. Bv de Eiffeltoren(Frankrijk) en de stier (Spanje) in Europa , de piramides (Egypte) en de Tafelberg (Zuid Afrika) in Afrika. De werelddelen zijn op een leuke herkenbare manier nagetekend zonder de grenzen van de landen weer te geven. Per werelddeel is er heel veel te ontdekken en te benoemen. Hierdoor vergroot je de woordenschat van je peuter en maken ze ook kennis met het begrip wereld. (Wat best een moeilijk begrip is, staat nog ver weg van hun belevingswereld.) Ook geef je de peuter al wat culturele informatie mee op een speelse manier. Alleen bij het werelddeel Australië staat Oceanië ??? (collectieve naam voor en groot aantal eilanden in de Grote of Stille oceaan).

De peuter

Voor de jongste peuter is het een leuk boek om zelf door te bladeren, ze kunnen de dieren benoemen en de kleuren van de bladzijden. Vaak is dat ook al genoeg voor een jonge peuter. Wanneer de peuter wat ouder is komt er ook wat meer interesse voor andere details die er te zien zijn zoals; het Kremlin. de verboden Stad, de Niagara watervallen etc. Ouders kunnen dit zelf verder uitdiepen.( Leuk om met een oudere peuter op het internet levensechte afbeeldingen op te zoeken die overeenkomen met dit boekje.)

Al met al een boekje wat niet te duur is en het aanschaffen wel waard voor de kleine wereldreiziger.