Een bijzonder verhaal over een Duitse vrouw die getrouwd is met een zigeunerman. Wanneer haar man en 5 kinderen worden gedeporteerd gaat zij vrijwillig mee naar Auschwitz. Daar wordt ze meteen van haar man gescheiden maar kan ze wel bij de kinderen blijven.De beruchte doktor Mengele zorgt ervoor dat deze vrouw de leiding krijgt over een schooltje en creche. Wanneer de moeders aan de arbeid moeten kunnen de kinderen naar de school gebracht worden waar ze zelfs wat extra eten krijgen. Dit isheel bijzonder geweest, dat die kinderen daar onderwijs kregen en een dak boven hun hoofd. Voor mij was het bestaan van een schooltje in Auschwitz een onbekend gegeven en daardoor vond ik het toch mooi om er over te lezen.
Het verhaal op zich is natuurlijk heel bijzonder maar het heeft mij niet kunnen raken. De schrijfstijl is wellicht iets te oppervlakkig . Wat ik ook apart vond is dat in het nawoord wordt gezegd dat het einde van het boek bewust afwijkt van de werkelijkheid.
Misschien waren mijn verwachtingen te hoog maar naar mijn idee had er meer in dit verhaal kunnen zitten.