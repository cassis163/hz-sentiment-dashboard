Het hoofd van de immigratie wordt vermoord. Uiteraard is zijn vrouw de eerste verdachte. Volg het geld, dat is ook altijd een goede. Iets later wordt een dood kind gevonden, neergeschoten. Is er een verband tussen beide moorden?
Onderzoeksofficier Jana Berzelius is een ijzersterke koelbloedige vrouw met een eigen agenda. Wat heeft haar verleden met deze zaak te maken? Hoe kan ze voldoende informatie verzamelen voor haar eigen onderzoek zonder dat het opvalt?
Henrik Levin en Mia Bolander zijn verantwoordelijk voor de zaak, zaken. Er is iets heel vreemds met Mia, ze heeft constant geld te kort en voor een rechercheur is dat toch raar, het brengt je in verleidingen en in een zwakke positie.

Het aantal doden is amper bij te houden in deze vlot lezende thriller. Toch is het wat ongeloofwaardig. Illegalen uit Chili, werkelijk, Chili? Ook de rol van Jana komt niet echt geloofwaardig over, niet voor iemand met zo'n job.
Toch heb ik wel genoten van dit boek. Het is spannend en leest heel vlot.