Buiten zinnen is een geweldig spannend boek die je in een ruk uitleest. Ik vind de schrijfstijl heel veel weg hebben van Simone van der Vlugt, Saskia Noort en Esther Verhoef. Het leest heerlijk weg en zo’n boek zou ik dan ook iedere week wel willen lezen! Eva en Karlijn zijn al jaren beste vriendinnen, maar wanneer Karlijn naar de middelbare school gaat groeien ze uit elkaar. Karlijn krijgt een ongeluk en overlijdt. Van Karlijn’s moeder krijgt Eva haar dagboeken. Wanneer Eva daarin begint te lezen krijgt ze steeds meer de indruk dat het geen ongeluk was en gaat op onderzoek uit. Steeds verdenk je iemand, maar dan blijkt dat je het toch weer bij het verkeerde eind hebt. Een zeer prettig geschreven jeugdboek maar wat ook zeker voor volwassenen heerlijk leesvoer is. Buiten zinnen is het eerste boek wat ik gelezen heb van Mel Wallis de Vries, maar zal zeker niet het laatste boek zijn!