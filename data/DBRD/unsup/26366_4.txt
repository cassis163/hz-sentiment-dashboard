Mijntje heeft een leuk leven totdat ze ziek wordt, haar hart kan er elk moment mee ophouden. Ze kan gelukkig geopereerd worden en hersteld. Daarna besluit ze haar leven om te gooien en ontmoet 3 andere vrouwen via een chatsite. Ze bespreken alles met elkaar en besluiten elkaar te ontmoeten. Allemaal dezelfde leeftijd (ongeveer) en dezelfde levensfase.
Ze vindt herkenning maar vertelt niets over haar hartprobleem. Ze gaan elkaar elke dinsdag ontmoeten en hebben leuke avonden met elkaar. Dan vertelt een van de vriendinnen het verhaal van een pedofiel, ze besluiten hem een lesje te leren maar voor ze het weten loopt het uit de hand. Hoe geraffineerd deze dames de mannen aanpakken en hoe graag je ze eigenlijk zou willen helpen.dat is zo mooi aan dit boek want je kunt je zo goed verplaatsen in de gevoelens van de hoofdpersonen. Dan ontwikkeld het groepje zich tot een soort reddende engelen en er volgen meer mannen die zon lesje nodig hebben. Ze willen ermee stoppen maar dat lukt niet. Dan gaat het helemaal mis. Het blijkt allemaal anders te zijn dan de dames dachten en ze raken in een complot verzeild waar je als lezer echt je aandacht even bij moet houden. Ik vond het heerlijk en kon op een gegeven moment niet meer stoppen met lezen.
Ze heeft het zo mooi in elkaar gezet en zet je aan het denken. Je leest in het begin de dagboekfragmenten en beseft later pas hoe belangrijk deze zijn voor het verhaal. Je krijgt medelijden maar weet niet zo goed met wie. Is moord rechtvaardig? Mag je voor eigen rechter spelen? Siska Mulder gaf mij geen antwoord op deze vragen maar wel stof tot nadenken en een aantal heerlijke leesuren op de bank!