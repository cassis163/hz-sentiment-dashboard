Wat een fantastische summerread!!
Last van een dipje? Dit is hét boek om er vanaf te komen! Tevens hét boek om nog een paar landen van de landenchallenge door de krassen, want ze komen niet alleen in bijvoorbeeld Londen, Amsterdam, Parijs en Rome, maar ze blijven er ook een paar dagen. Dus aanrader, op meerdere punten!

De twee jeugdvriendinnen Leela en Sydney gaan 4,5 week citytrippen door Europa. Allebei laten ze hun problemen achter zich in Amerika, maar allebei treffen ze nieuwe problemen...

Het is heerlijk beeldend geschreven en je waant je samen met de personages in de steden. Je proeft nog net het eten niet zeg maar, al loopt het water je wel in de mond! De auteur heeft echt gigantisch haar best gedaan om land- en stadselementen (denk aan het Red Light District van Amsterdam, overheerlijke wafels in Brugge, ijs in Italie, and so on) weer te geven en daarom zijn haar kleine Nederlandse (ver)taalfoutjes haar vergeven. Het was gewoon heerlijk om me weer in deze steden te wanen, al was het slechts in mijn fantasie...
Af en toe was Sydney wel een beetje teveel een muurbloempje en was Leela egoïstisch bezig en soms werd dit vervelend. Maar aan de andere kant: 4,5 week op vakantie gaan zonder trammelant. Doesn't happen!
Ook is er de nodige humor in verwerkt. Gewoon, echt, een boek die je móét lezen met tropische temperaturen en een lekker koud glas wijn!!

Heerlijk boek, 4*.