'Ze is daarbinnen. Maar voor je haar gaat zien kun je maar beter een van deze in de aanslag houden.' Hij pakte een rol vuilniszakken van de plank, scheurde er één af en gaf die aan mij. 'die zul je nodig hebben, denk ik' p. 164

Achter gesloten deuren is geen typische thriller, de spanning in het boek is een onderhuidse spanning die je kippenvel bezorgt.

Grace trouwt met haar Jack, de man van haar dromen. Hij accepteert haar en haar zusje Millie met het Sydnroom van Down. Als Jack haar ten huwelijk vraagt zegt ze volmondig ja. Samen gaan ze op huwelijksreis naar Thailand. Echter komt hier de ware aard van Jack naar boven en vreest Grace voor haar en het leven van Millie. Ontsnappen is onmogelijk en bij aankomst in Nederland blijkt dat het allemaal nog erger kan.

Het debuut van BA Paris werd in Groot-Brittannië heel goed ontvangen. Het is zeker een sterk debuut met een aangrijpend verhaal waarvan je hoopt dat het niet op waarheid berust. Tijdens het lezen probeer je mee te denken met Grace maar dat laat zien hoe lastig het is en hoe geraffineerd Jack is. Het verhaal is geschreven vanuit 2 perspectieven. Het heden en het verleden. Telkens als je terug gaat naar 1 perspectief gaat het verhaal ook verder. Ondanks ik me geen beeld kan vormen hoe Grace eruit zou zien is het karakter mede daardoor zo goed neer gezet omdat je zo met haar mee leeft en haar paniek voelt. Dit vind ik heel knap.

Jack speelt met de gevoelens van Grace en haar voorwaardelijke liefde voor haar zusje. Grace heeft alles voor haar over en dát weet Jack maar al te goed.

Het boek is vlot geschreven en het wekt een bepaalde spanning en nieuwsgierigheid op.

De spanning zoals je die van een thriller verwacht zijn hier anders, dit is niet erg, in tegendeel zelfs, maar wel goed om te weten.

Ik geeft het boek 4 sterren ****