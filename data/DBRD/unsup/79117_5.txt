Met “Het meisje zonder naam” schreef Disney Costeloe een prachtig verhaal over het Joodse meisje Lieselotte Becker dat op de vooravond van de tweede Wereldoorlog door haar moeder op de trein gezet wordt om te ontkomen aan de nakende gruwel van het Hitler-regime tegenover de Joodse bevolking in Duitsland. Lieselotte 13 jaar oud, komt terecht in een buitenwijk van Londen bij het kinderloze gezin van Dan en Naomi. Het leven is niet eenvoudig, gelukkig is er Harry, een Duitse jongen die door zijn stoere houding optreedt als beschermengel voor Lisa.
Maar dan gaat het fout. London komt onder de bombardementen van de Duitsers te liggen nadat Engeland en Duitsland elkaar de oorlog verklaard hebben. Lisa wordt het slachtoffer van een bomaanslag en weet niet meer wie ze is. Opnieuw moet ze leren omgaan met het hele proces van gewenning, verstoten worden, aanvaarding ... En zo gaat het leven verder, met ups en downs, met prettige en minder prettige wendingen.
Wie de rest van het verhaal wil kennen, moet het boek lezen.
Disney Costeloe schrijft in een eenvoudige stijl, die je als het ware meezuigt in de gebeurtenissen. Je voelt mee met de personages, die elk hun rol vertolken in dit mooie verhaal over de gruwel van WOII.