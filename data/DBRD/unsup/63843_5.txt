Mannen die vrouwen haten telt meerdere verhaallijnen die zich gedurende de trilogie langzaam ontrollen. De belangrijkste verhaallijn in dit boek gaat over het mysterie rond de verdwijning van Harriët Vanger, het nichtje van de bekende industrieel Henrik Vanger.
Hoofdpersonage Mikeal Blomkvist, journalist van het tijdschrift millennium, is veroordeeld wegens openlijke smaad jegens Wennerström, een andere bekende succesvolle industrieel. Wanneer Henrik Vanger hem aanbiedt een jaar in Hedestad te komen wonen om te werken aan een biografie over de familie Vanger, gaat hij daar op in. Naast de opdracht om te schrijven krijgt hij nog een andere taak, namelijk het oplossen van de verdwijning van Harriët. De riante beloning voor de laatste taak zou de redding van zijn tijdschrift, dat door zijn veroordeling in diskrediet is gebracht, op financieel vlak betekenen. Naast de monetaire beloning zou Mikael ook belastende informatie over Wennerström verwerven. Deze informatie zou hem in ere herstellen en de clandestiene praktijken van Wennerström een halt toeroepen. Mikeal begint vol moed aan zijn taak, maar deze blijkt veel moeilijker te zijn dan verwacht.
Lisbeth salander is een 24 jarige vrouw die voor het bedrijf Milton security werkt. Ze is een privédetective. Lisbeth heeft 2 grote geheimen. Ze staat onder toezicht van een voogd en is een van de beste hackers ter wereld. Na een half jaar moedeloos zoeken naar de oplossing vraagt Mikeal Hendrik Vanger om een extra hulpje. Hendrik raadt hem Lisbeth aan, die het persoonsonderzoek naar hem heeft gedaan. Samen zetten ze de zoektocht voort en komen tot enkele lugubere onthullingen.
Mannen die vrouwen haten is een goed boek. Het is met veel zorg voor details geschreven. Stieg Larsson heeft een aangename schrijfstijl die je van begin tot einde vastgrijpt. De personages hebben sterk uitgewerkte karakters, wat ervoor zorgt dat je hen echt levendig kan voorstellen. Je ontwikkelt een soort van sympathie voor Lisbeth Salander, die alles behalve een gewoon meisje is. Het is een zeer meeslepend boek. Eens je in het verhaal gevangen zit, wil je het niet meer wegleggen. Gelukkig staat het aantal paginas dit niet toe. Laat je vooral niet afschrikken door de 560paginas. Het is een boek dat vlot leest en vol actie zit. In het boek wachten vele mysteries op leesgrage ogen. Soms is het boek wel moeilijk te volgen door de vele verhaallijnen die door elkaar beschreven worden.
Het boek eindigt waar het volgende boek begint. Dat deel zal waarschijnlijk net zo spannend zijn als het eerste. Het verbaast me weinig dat deze trilogie een bestseller is geworden. Ik raad iedereen die van een beetje spanning en goede literatuur houdt dit boek aan. Voor wie niet graag leest is er natuurlijk ook nog de film.