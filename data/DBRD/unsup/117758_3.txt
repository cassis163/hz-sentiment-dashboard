Toen ik vernam dat ik "het masker van dimitrios" van Eric Ambler mocht lezen, ging er bij de auteur geen lampje branden. Na wat opzoekwerk kon ik hem via een omweg nl. de film. Hij schreef nl. mee aan de scenario's van bekende films als "Topkapi" en "A night to remember".

Het boek beloofde een thriller te zijn en de korte inhoud was veelbelovend. De wetenschapper/schrijver Latimer raakt gefascineerd door Dimitrios, een crimineel die recent dood aanspoelde. Latimer wordt een echte amateur-detective en reist heel europa door in de voetsporen van Dimitrios om diens geheimen te ontrafelen. Maar brengt hij zo zichzelf niet in gevaar ?

Al gauw bedacht ik dat ik het toch eerder een detective, een whodunnit vond dan een thriller. De schrijfstijl is lekker ouderwets en na een poosje zat ik toch echt in het verhaal. Ik maak me wel de bedenking dat dit boek eerder voor een iets oudere generatie is dan voor de jongeren. Echt flitsend kan je zijn stijl niet noemen !

Het was ook wel fijn dat een detective echt opsporingswerk deed zonder de huidige communicatiemiddelen : geen internet, smartphone of email. Bibliotheken, tolken, registers, ... zo gebeurde het in die periode.

Er komen enkele franse termen in het boek voor maar voor een belgische is dat natuurlijk geen beletsel. Maar ik zou het niet erg vinden om van tijd tot tijd eens iets te moeten opzoeken. Lezen is ook een beetje leren is zo mijn mening.

Conclusie : ik geef het boek *** - ik zou het wel eerder promoten als detective dan als thriller. Maar als je een degelijk, nostalgisch misdaadverhaal wil lezen, dan is dit uw boek.