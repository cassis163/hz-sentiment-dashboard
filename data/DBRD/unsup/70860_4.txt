Harry Quebert is een van de grootste schijvers in Amerika. Zijn boek 'De wortels van het kwaad', wordt alom beschouwd als een meesterwerk. Op een dag wordt in zijn tuin het stoffelijk overschot gevonden van Nola Kellergan, een vijftienjarig meisje, dat dertig jaar daarvoor van de ene op de andere dag verdwenen was. Harry Quebert is verdachte nr. 1 en wordt gearresteerd. Zijn pupil, Marcus Goldman, gelooft in zijn onschuld en reist af naar zijn woonplaats Aurora in New Hampshire. Hij lijdt onder een writer's block en hoopt dat het schijven hem wel lukt in het rustige dorpje in New England. Bovendien gelooft hij dat zijn mentor Harry Quebert onschuldig is en hij is vastbesloten dat te gaan bewijzen. Dit is een heerlijk leesboek. Ruim 600 blz lang vraag je je af wie Nola vermoord heeft. Verschillende daders worden aangewezen, maar steeds als je denkt de waarheid te kennen, kantelt het verhaal weer. Tot op de laatste pagina spannend. Prettige geschreven, af en toe een beetje kinderlijke taal, maar dat vergeven we Joel Dicker. Het springen in de tijd maakt het boek levendig, zonder dat de auteur verraadt wat er precies gebeurd is en wie de moordenaar is. Knap geconstrueerd. Een aanrader