Dit boek heb ik mogen lezen voor de thrillerlezers leesclub.

Yara word bewusteloos achtergelaten in haar eigen tuin. Haar buurvrouw vind haar en de dader weet net op tijd te ontkomen. Yara weet niet wat er is gebeurd en waar ze is geweest. Haar buurvrouw brengt haar in contact met een hypnotiseur, welke een ex vriend van Yara blijkt te zijn. In de hypnose keert ze terug naar de plek van de ontvoering, maar ook naar haar verleden en wat er toen is gebeurd. Komt Yara erachter wat er met haar is gebeurd en door wie?

Dit is mijn eerste kennismaking met de schrijfster Melissa Skaye, nog niet eerder had ik een boek van haar gelezen. Ik begon dus zonder verwachtingen in het boek en was erg benieuwd.
Het boek begint direct goed, het is spannend en het roept meteen vragen op, wie heeft haar ontvoerd, waarom is ze ontvoerd. Het nodigt meteen uit tot doorlezen.
Melissa Skaye heeft een fijne schrijfstijl, het leest vlot en de hoofdstukken zijn niet te lang, wat ik zelf altijd erg fijn vind.
Tijdens de hypnose word Yara teruggebracht naar haar ontvoering en door haar ontvoerder wordt haar opgedragen terug te denken aan haar jeugd. Aan de zomer die ze doorbracht met haar vrienden in een vakantiepark. Een tijd waaraan ze liever niet meer wil worden herinnerd, wat oud zeer omhoog brengt. Deze afwisseling zorgt ervoor dat je geboeid blijft lezen. Wat heeft haar verleden te maken met de gebeurtenissen in het heden?
Tijdens het lezen kreeg ik wel al snel een vermoeden hoe het een en ander in elkaar zat en dit bleek uiteindelijk te kloppen. Toch doet dit niks af aan het leesplezier en zorgt Melissa Skaye hier en daar nog wel voor wat twijfel. Het verhaal is ook zeker niet voorspelbaar te noemen.
Al met al was dit voor mij een goed boek en zal ik zeker meer boeken gaan lezen van deze schrijfster.

Ik geeft het boek 4 sterren!