De opzet van dit verhaal is erg goed, en het is knap hoe het verteld wordt vanuit Libby, broer Ben en moeder Patty met voor ieder van hen een eigen toon. Op deze manier wordt de spanning vanzelf opgebouwd: de lezer weet natuurlijk dat de moorden destijds niet gepleegd zijn op de manier die toen zo voor de hand leek te liggen, maar wat is er dan wel gebeurd?
En daarmee kom ik op het punt waar Flynn bij mij een ster kwijtraakt; bovenstaande levert vier sterren op, maar in de laatste 40 bladzijden komt er een deus ex machina uit de lucht vallen. Het motief is misschien nog wel acceptabel (hoewel de toon van een van de drie personages dan toch wel wat anders had moeten zijn), maar de uitwerking is ronduit onwaarschijnlijk. En dat is jammer voor een verhaal dat verder zo logisch leek, zelfs met alle bizarre figuren waar Flynn een voorkeur voor lijkt te hebben.