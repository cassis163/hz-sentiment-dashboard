Het boek De man die zichzelf in Auschwitz liet opsluiten is een interessante vertelling van de geschiedenis. In dit boek vertelt Pascal Vanenburg verschillende bizarre gebeurtenissen die plaatsvonden in onze geschiedenis.

Het boek bevat verschillende korte verhalen met rare, mooie, bijzondere, grappige gebeurtenissen. Er komen in het boek personen voor die je nog niet kende, maar na dit boek vergeet je ze nooit meer.

De schrijfstijl is vlot met een dosis humor. Soms zit je hardop te lachen en het liefste vertel je alle verhalen gelijk door aan familie en vrienden. Door de geschiedenis op deze manier te presenteren, laat Vanenburg zien dat geschiedenis niet saai is. Er is zo veel gebeurd!

Er gebeurt veel in dit boek en er worden heel veel jaartallen gebruikt in de verhalen. Het was soms even lastig switchen tussen de verschillende jaren en eeuwen. Maar het werkt wel voor de afwisseling in het boek, want het is heel gevarieerd.

Dit boek is een aanrader voor de geschiedenisfanaat, maar ook zeker voor de lezer die van interessante boeken houdt. Een lach is gegarandeerd tijdens dit boek!