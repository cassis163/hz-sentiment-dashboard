Dit prachtige, unieke boek heeft me diep geraakt. Ik heb gelachen om de grappige uitspraken die Mila post op haar facebookpagina maar ik heb ook tranen met tuiten gehuild om haar verdriet. Het was lang geleden dat ik gehuild heb bij een boek. Het fijne lettertype en de makkelijke manier van schrijven zorgde ervoor dat ik door wilde lezen. Ook al was het midden in de nacht. Tel daar de bijzondere kaft en de fotobladzijdes bij, die met een speciale app tot leven komen en je hebt een pareltje in handen. Dit boek verdiend een plekje in iedere boekhandel!
Mila is met haar gezin naar Frankrijk verhuisd vanwege het werk van Lucien en hoopt daarmee haar huwelijk een impuls te geven want na het verlies van hun zoontje Liam, is de relatie tussen Lucien en Mila niet meer zoals vroeger. Ze is advocate van beroep maar heeft haar kantoor verkocht. Ze wilt in Frankrijk graag een Bed & Breakfast met Olijfboomgaard maar veel steun krijgt ze niet van Lucien. Die heeft zich volledig begraven in zijn werk. Via facebook krijgt ze weer contact met Chris, haar oude liefde. Ook nu valt ze weer als een blok voor hem. Via Chat, Whatsapp en Skype bloeit de liefde tussen hen weer op. Tijdens een Bbq in het dorp ontmoet Mila Sebastiaan. En ook met hem is er die klik. Zowel Chris als Sebastiaan zijn erg belangrijk geworden voor Mila. Lucien lijkt zich te realiseren dat hij moet vechten voor Mila. Maar is hun huwelijk nog te redden?