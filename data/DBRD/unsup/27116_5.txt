Michael Berg neemt ons mee in het leven van cabaretière Lotte Pradel, zij is gevormd door het leven doordat haar moeder al op jonge leeftijd is overleden en zij 10 jaar geleden het contact met haar vader heeft verbroken. Als haar autistische broer Felix wordt beschuldigd van de 3-voudige moord op o.a. hun vader kan zij niets anders doen dan vertrekken naar Frankrijk waar inspecteur Fiddon haar broer Felix inmiddels achter slot en grendel heeft gezet. Michael Berg toont zich meester door zijn hoofdpersonages met al hun gedachten en twijfels tot volle bloei te laten komen. Met een brok in mijn keel heb ik de passages over Felix gelezen, zijn onmacht, zijn onvermogen tot communicatie en zijn compleet andere manier van denken… met als uitschieter zijn totaal verkeerd geplaatste onbezorgdheid als hij tijdens het vluchten heel blij zit mee te zingen met Abba. Dit in combinatie met de gruwelijke verhaallijn van vluchteling Amir en het zeer vernuft bedachte plot laat mij als lezer verbijsterd achter. Berg heeft wat mij betreft zijn doel bereikt… het boek heeft mij geroerd, laten nadenken en echoot na…