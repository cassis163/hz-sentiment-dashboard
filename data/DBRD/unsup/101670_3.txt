In haar thuisland Amerika is Lisa Scottoline al een bekend auteur. Ze won meerdere prijzen voor haar werk. Al is de leugen nog zo snel is Scottolineâ€™s meest recente thriller.

Chris lijkt de ideale man. Wanneer hij solliciteert voor een baan op een middelbare school is voor de lezer al meteen duidelijk dat hij niet is wie hij zegt te zijn. Maar wie is hij dan wel? En met welk doel probeert hij te infiltreren op school?

Chris lijkt een interesse te hebben voor enkele scholieren die tevens in het sportteam zitten. Wat is de connectie? Scottoline neemt ons niet alleen mee in de gedachtegang van Chris, ook drie moeders worden gevolgd. Elk van hen speelt een rol in het grote geheel en het mysterie.

Het mysterie wordt erg langzaam beschreven en het vergt dan ook erg veel geduld van de lezer. Het begin is traag en Bovendien maakt Scottoline veelvuldig gebruik van plotwendingen. Daarnaast worden niet alle vragen beantwoord. Dit kan de lezer achter laten met een onbevredigend gevoel.

Voor wie met Al is de leugen nog zo snel voor het eerst kennismaakt met Scottoline zal niet meteen achterover geblazen zijn. Echt spectaculair is de triller niet en het zal dan ook zeker niet voor slapeloze nachten zorgen. Scottoline weet echter wel de interesse van de lezer te wekken waardoor deze zal doorlezen om de ontknoping te weten.