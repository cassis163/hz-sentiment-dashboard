Bij het zien van de ongure types op het schip op de cover van Blauw Hout van Roland Verbiest krijg je het gevoel dat je niet zomaar een reisverhaal over een vrachtschip gaat lezen, maar dat er heel veel ellende achter zit. De titel maakt nieuwsgierig. Je wilt weten wat ermee bedoeld wordt. Is het de naam van een houtbedrijf? Gaat het over blauw geschilderd hout? Of bestaat er echt hout dat van nature blauw is? De titel zal pas ongeveer halverwege duidelijk worden en aan het eind krijg je het antwoord. Daardoor is de titel heel erg goed gekozen.
Het boek begint met de geschiedenis van De Democratische Republiek Congo in een notendop zodat je een beter beeld krijgt van Congo. Daarna begint het echte verhaal dat in vier delen is ingedeeld. Het verhaal vertelt eerst hoe de gebroeders Verbiest erop kwamen om naar Congo te gaan, waarom ze daarheen zijn gegaan en wat ze daar willen gaan doen. Dan volgt een fascinerend, indrukwekkend verhaal wat alle verbeelding te buiten gaat. Op een indrukwekkende manier kom je erachter hoe het in het begin ging, hoe ze werden tegengewerkt, hoe de Congolezen zijn, hoe het er in Congo aan toe gaat, hoe het verkeer in Congo is, hoe je om moet gaan met Congolezen, hoe moeilijk het is om te slagen in Congo, waar ze in geloven en hoe corrupt het land is.

Lees verder op https://surfingann.blogspot.com/2019/01/blauw-hout-roland-verbiest.html.