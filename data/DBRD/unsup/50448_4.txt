Een young adult thriller onder deze noemer wordt het boek verkocht. Van mij mag het gerust onder een gewone thriller verkocht worden. Door de seks die erin voorkomt en het thema spiritualiteit vind ik het publiek voor wie het boek effectief bedoeld is wat jong.

Het boek neemt je mee in het verhaal van Caro die samen met haar beste vrienden Nick, Noah en hun ouders op vakantie gaan in Portugal. 
Daar leert Caro Pia kennen de manager van het appartementencomplex waar ze logeren. 
Tijdens de vakantie wordt Caro geconfronteerd met nieuwe gevoelens zaken die ze nog nooit eerder gevoeld heeft.  Valt ze nu op jongens of op meisjes? Wat is de oorzaak van de rare gebeurtenissen waar de gezinnen door geteisterd worden?

Het verhaal begint met een spannende proloog waardoor je onmiddellijk verder wilt lezen. Je blijft gans het verhaal de spanning voelen, je hebt geen enkel moment dat het verhaal op een zijspoor raakt. Het tempo is perfect. 
Als lezer blijf je op het puntje van je stoel zitten omdat de ontknoping echt maar in de laatste hoofdstukken gebeurd. 
Zelf had ik een vermoeden van mmm zou…. hier met alles iets te maken kunnen hebben. En ja mijn vermoeden werd bevestigd. Dit drukte de pret van het lezen zeker niet want wanneer die bevestiging kwam, kwam er nog een verrassing van formaat aan, iets dat ik niet had zien aankomen. 
De schrijfster heeft dat hier mooi aangepakt met deze wending. De spirituele stukken die in het boek komen zorgen voor de nodige kippenvel momenten, samen met de thema’s die de schrijfster aanhaalt zoals de eerste seksuele gevoelens die Caro voelt voor zowel jongens als meisjes en hoe ze hiermee omgaat. Je voelt als lezer haar onzekerheid aan. Je voelt haar tijdens het verhaal ook groeien als persoon, wanneer ze haar eigen ik ontwikkeld. Vriendschap is in dit boek ook van groot belang, dit boek toont ook aan dat vriendschap tussen een vrouw en man niet altijd makkelijk is als er bepaalde gevoelens beginnen op te spelen, maar dat echte vriendschap ook alles kan overwinnen.  
Het boek bevat hiermee moderne thema’s en zorgt ervoor dat bepaalde zaken ook meer bespreekbaar worden in boeken, het is gedurfd om van het klassieke patroon af te wijken maar zeker geslaagd.  

Alles wordt ook mooi afgewerkt je blijft met geen vragen zitten na het lezen van het boek