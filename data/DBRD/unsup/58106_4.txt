Sugar is een jong hoertje in een achterbuurt in Londen, ze valt op omdat ze geen grenzen kent, en alle behoeften wil vervullen van de klant, ook de welgestelde William Rackham komt haar vereren met een bezoek, maar dat gaat niet helemaal zoals het moet, toch raakt hij door haar geobsedeerd.
William heeft thuis een ziekelijke echtgenote, Agnes en een kind, Sophie, waar niet naar wordt omgekeken behalve dan door de gouvernante.
William koopt Sugar weg uit het bordeel en geeft haar alles wat haar hartje begeert, zelfs een huis wordt haar toebedeeld, dit alles gebeurt in het geheim, niemand behalve zijzelf zijn op de hoogte van dit alles en hun relatie.
Als de gouvernante vertrekt, ziet Sugar haar kans schoon en werpt zij zich op als gouvernante en gaat ze zich steeds meer met Sophie bemoeien, het komt de relatie echter niet ten goede, zelfs niet als zijn vrouw Agnes komt te overlijden onder nogal vreemde omstandigheden.
De min of meer moeder-dochter relatie Sophie-Sugar wordt wel steeds sterker.
Als Sugar ook nog eens zwanger van William blijkt te zijn, krijgt ze ontslag, en probeert William zo de schande weg te wissen, maar dat gaat niet zo makkelijk als hij dacht.

Vaak lees je over een vuistdikke roman, nou ik heb mijn vuist er tegen aan gehouden, en deze is echt vuistdik (heb overigens niet zulke grote handen), vaak is het zo dat bij deze pillen het lastig wordt die ellenlange weg de aandacht vast te houden, maar daar heeft dit boek geen last van, het is dan wel allemaal heel uitgebreid verwoord, het verveelt echter niet en het houdt flink de vaart er in, het waren prima uurtjes die ik heb doorgebracht met Sugar. (en de rest)