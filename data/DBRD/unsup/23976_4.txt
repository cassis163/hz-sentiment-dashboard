Dolores Thijs beschrijft in deze roman de laatste jaren van de schrijfster Karen Blixen vanuit het oogpunt van haar huishoudster. Zij weet het excentrisme, de eenzaamheid, het lijden en het heimwee naar Afrika van de schrijfster van 'Een lied van Afrika' goed weer te geven. Je leeft mee met de huishoudster die alle nukken van de schrijfster moet ondervinden en daardoor niet alleen maar bewondering maar ook diep medelijden voor 'de barones' heeft. Interessant, informatief en boeiend.