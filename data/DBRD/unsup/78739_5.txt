Na het overlijden van zijn moeder krijgt Jarko, een single in zijn twintiger jaren, een briefje van zijn moeder in zijn bezit. Jarenlang had zijn moeder hem wijsgemaakt dat z'n vader gestorven was bij een verkeersongeval, terwijl hij eigenlijk na een levenslange veroordeling zelfmoord heeft gepleegd in zijn cel. Samen met 3 vrienden gaat hij op onderzoek uit, zoeken naar antwoorden op talloze vragen. Waarom heeft zijn moeder gelogen ? Was zijn vader echt zo slecht ? Wat is er in het verleden allemaal gebeurd ?
'Over mijn vader niets dan goeds' is geen gewone thriller, het is een spannend boek met een overvloed aan ironische kwinkslagen waardoor ik meermaals luidop heb zitten lachen. Heel vlot geschreven door het talent Pieter Helsen en nu heel vlot (en met uitermate veel plezier) gelezen door mezelf. Dit prachtwerk zal zeer zeker in mijn top 3 van 2015 zitten.
Pieter Helsen, ik hoop ten zeerste dat je al volop bezig bent aan je 2de boek...laat me aub niet te lang wachten.