Dit boek leest als een filmscript, hetgeen niet zo vreemd is aangezien Mankell aan een boek begon om het vervolgens tot een script voor een tv-serie om te werken en het daarna ook weer als boek te schrijven.
Onderwerp is het onvermogen van de Zweedse staat om vermogensdelicten in het land te berechten. Korte hoofdstukken en een constante, onderliggende spanning maken het een doorleesboek dat, alhoewel het niet tot zijn beste werk behoort, toch zeer de moeite waard is om te lezen.