Mensje Kramer wordt door chirurg Wim geopereerd, het gaat om een borstbesparende operatie als gevolg van borstkanker. Mensje ligt op een kamer met 3 andere vrouwen die allen kanker hebben. Daar leert ze Chantal kennen en ook de man van Chantal, Hamilton. De operatie slaagt en Mensje herstelt goed. De chirurg blinkt uit in communicatief gehandicapt zijn, hij kan zijn patiÃ«nten niet eens aankijken.
Nadien gaat Mensje als psychologe aan de slag in hetzelfde ziekenhuis. Ze werkt er mee aan een project om de communicatie tussen patienten (klanten) en dokters te verbeteren.
Haar baas, is Rita Jansen, een druk mens, haar wil is wet die bovendien een niet zo frisse relatie heeft met de baas van het ziekenhuis wat haar de nodige immuniteit geeft.
Mensje en Rita clashen over de aanpak. Rita is keihard, wie niet mee wil moet eruit en dan heeft ze het vooral over dokters van de oude garde zoals Wim.
Scott, een Amerikaan die ook in het team van Mensje zit, fungeert een beetje als buffer tussen Mensje en Rita. Hij probeert de kerk in het midden te houden, de boel te sussen. Hij woont samen met een Nederlandse man.
Na een harde woordenwisseling, wordt Rita dood op de trap teruggevonden. Gevallen? Geduwd? Door wie? Kandidaten genoeg lijkt het.
Tijdens het onderzoek bemoeit Mensje zich en loopt ze de politie wat voor de voeten. Ze komt daar Hamilton ook terug tegen ...

Dit is een leuk boek dat door de korte hoofdstukken vlot leest. Ieder hoofdstuk wordt verteld vanuit een ander personnage en vanuit een ander moment in de tijd.