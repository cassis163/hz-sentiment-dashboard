Het boek Hogere Kringen is mijn eerste kennismaking met Vivica Sten. Hogere kringen speelt zich af in de jetset van Zweden en dan vooral in de zeilwereld. Het boek begint spannend met de moord op Oscar Juliander, de vicepresident van Koninklijke Zweedse Zeilvereniging en advocaat. Thomas en Margrit zijn de inspecteurs die zijn dood onderzoeken. Het boek kabbelt dan voort, er zijn mooie beschrijvingen van omgeving. En er worden heel veel zeiltermen gebruikt, ik ken de zeilwereld niet, dus dat was totaal nieuw voor mij, ook wel eens verwarrend, want het lijkt wel of in het boek iedereen zeilt. Maar dan ineens halverwege wordt het boek spannend als er bepaalde feiten boven komen drijven en dan is de ontknoping een totale verrassing. Tot het einde toe word je in het ongewisse gehouden over de dader. En aan het einde ontrafelen zich ook andere ontdekkingen.
Het boek leest gemakkelijk, als je de termen van de zeilwereld laat zoals ze zijn. Het woordgebruik is behalve de zeiltermen gemakkelijk maar ook voorbeeldig, er worden weer eens mensen met u aangesproken, een verademing met je en jij. Ik kan het boek aanraden als ontspanning, dus in de vakantiekoffer bijvoorbeeld of gewoon als je niet teveel wilt nadenken maar lekker wilt lezen. Ik ga absoluut meer van haar lezen als ik een boek wil lezen dat niet zoveel inspanning kost.