Zomer 1985. Door een vreselijke gebeurtenis ligt Johannes vriendje Henrico in coma. Hij is waarschijnlijk zijn geheugen kwijt, en Johanne is bang dat hij zich niets meer herinnert van haar, en van hun tijd samen. Die tijd samen begon een paar maanden eerder, op de dag waarop Johanne met haar moeder en broertje Paulie vanuit Utrecht verhuisde naar Warsum, een klein dorp in het oosten van het land. Als ze 's avonds patat haalt in de plaatselijke snackbar en daar Henrico ontmoet, weet ze dat ze verloren is. Op cassettebandjes - in de hoop dat die Henrico's geheugen opfrissen wanneer hij wakker wordt - vertelt Johanne Henrico over de lange, broeierige zomer die volgt. Vanaf die eerste blik in de snackbar tot aan die afschuwelijke dag waarop...

Henrico ligt in coma en zal zijn geheugen kwijt zijn. Zijn vriendin Johanne besluit hun verhaal te vertellen vanaf het moment dat zij hem heeft leren kennen. Ze spreekt het verhaal in op cassettebandjes. Daarnaast is er het verhaal van haar broertje, die een speciale relatie heeft met de buurman die bijen heeft. Het verhaal wordt door Johanne chronologisch op de cassettebandjes ingesproken. Naast de muziek die een rol speelt in het verhaal, duidelijk een jaren tachtig element. Maar het inspreken wordt steeds onderbroken door gebeurtenissen in de tijd dat zij de bandjes opneemt.

De bijenvader is een verdrietige maar op zich een mooi verhaal. Vond hem wel rommelig af en toe, waardoor ik niet wist in welke tijd we zaten. Met name de stukken van Paullie met de bijen, maar tegen het eind van het boek valt alles toch op zijn plaats.
Het boek is geschreven voor 15 jarige. Vraag mij wel af of deze doelgroep dit boek zou uitkiezen, daar de kaft en titel niet echt aantrekkelijk zijn. Pas wanneer je het boek uit heb snap je de titel en de kaft. Het boek speelt zich af in de jaren 80, en ik denk dat dit de jeugd niet aanspreekt. Cassettebandjes, ze weten niet wat het is. De genoemde muziek zal veelal onbekend zijn.
Ik vind het boek ook soms lastig geschreven en vraag mij af of 15 jarige dit doorlezen. Zelfs ik als een veelvraat lezer had soms echt moeite, en wanneer ik hier geen recensie over had hoeven schrijven, had ik hem waarschijnlijk al lang aan de kant gegooid.
Maar ik heb ook veel goede recensies gelezen, zo zie je maar weer smaken verschillen gelukkig.