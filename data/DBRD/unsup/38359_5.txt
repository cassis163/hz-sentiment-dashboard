Drakenzieler, Sluimergeest Boek 2
Dit tweede deel van de trilogie Drakenzieler, geschreven door Cocky van Dijk, was net als deel 1 weer heerlijk vlot geschreven. De wereld van de Drakenzielers, met de Drakenburcht en de Schemerwereld geeft echt een wereldbouw te zien die goed uitgedacht is. Fenna heeft te kampen met allerlei ongemakken en voelt zich niet "lekker in haar vel" zitten. Dat komt doordat een deel in haar niet op een lijn staat met haarzelf. Om dat goed te krijgen heeft ze hulp nodig, bijvoorbeeld van een Draak Aureolis, de Draak van Meester Brann. Ze heeft ook even tijd nodig en wil alleen zijn, daardoor stoot ze Arlan af. Het zit helemaal niet mee en dat vind ik knap, want het lijkt wel op situaties die mensen in het echte leven ook mee kunnen maken. Het maakt het allemaal erg geloofwaardig. De enige persoon die van De Kring is overgebleven is Gille, die de boeken en amuletten van zijn Meester vindt. Hij wil in diens voetsporen treden en het werk verder afmaken. Daardoor gebeuren er gruwelijke dingen waarbij de Schemerwereld weer een belangrijke rol speelt. Op het eind komt het tot een vreselijk gevecht en maakt Fenna een enorme ontwikkeling door. Leuk is het verhaal van Eames die de verantwoording heeft gekregen over de Drakenburcht maar toch de tijd vindt om vriendschap te sluiten met Helena en een zorgzame vader blijkt te kunnen zijn. Meester Vorric voelt zich gepasseerd en doet domme dingen. Pas aan het eind, toen ik het boek uitgelezen had, viel mij de naam Yrrab op. Grappig dat hij ook een rol krijgt in dit boek en hij doet het helemaal niet gek.
Er zijn uit dit verhaal weer belangrijke thema's te halen en ik vond het een prachtverhaal. Ik ben nieuwsgierig naar deel 3. De Drakenzielerboeken van Cocky van Dijk vind ik echte aanraders!