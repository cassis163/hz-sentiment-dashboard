Verrassend is het…..je maakt het boek open en je ontmoet een kip. Een kip die denkt, dat je zijn familie beledigt door te zeggen dat hij in het verkeerde verhaal zit. Je hebt toch immers een boek over Dino’s gepakt? Om ons te overtuigen dat ze een dino is laat de kip ons haar fotoalbum zien. We maken kennis met de ene na de andere dinosoort en lezen bijzondere weetjes. Aan het eind van het verhaal is ze overtuigd dat wij haar geloven…
Guido van Genechten heeft mij weer verrast. Een verhaal met veel informatie en een grappig einde. Fantastisch om de illustraties in een fotoalbum weer te geven. Ze zijn kleurrijk en de kenmerken van dino’s zijn er goed op te zien. Dino fans zullen ervan smullen.
En wat denk jij… is een kip een dino?
Tip: neem snel een kijkje in het ongelooflijke maar waargebeurde verhaal over DINO’S.