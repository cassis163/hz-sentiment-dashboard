Ik heb enkele jaren geleden het boek 'Stuurloos' van Yrsa Sigurdardottir gelezen en dit was me toen goed bevallen.
Vandaar dat ik met een zekere verwachting aan dit eerste deel van de 'Children's House' reeks ben begonnen.

In Reykjavik wordt een vrouw op gruwelijke wijze vermoord.
Commissaris Haldur wordt met het onderzoek belast. Het is zijn eerste grote zaak en daarbij moet hij samenwerken met de psychologe Freyja, met wie hij een onaangename ervaring uit het verleden heeft.
Kort daarop wordt nog een tweede vrouw op dezelfde gruwelijke wijze vermoord.
Gecodeerde berichten die een radioamateur ontvangt blijken ermee in verband te staan.

Het boek kent een sterke inleiding met een flash back uit het verleden. Het verhaal komt daarna echter moeilijk op gang en oogt bij momenten zelfs wat langdradig (o.m. bij de hoofdstukken rond de radioamateur).
Pas in de tweede helft komt de spanning er opnieuw in.

Yrsa Sigurdardottir hanteert een meer beschrijvende verhaallijn met zeer weinig dialogen. Daardoor leest het toch wat minder vlot en werkt meer afstandelijk.

Wel sterk is de mooie karakteruitwerking van de hoofdpersonages. Dit is zowel voor commissaris Haldur als voor de psychologe Freyja het geval. Beide zijn echte levensechte personages met hun twijfels en verwachtingen.

De ontknoping is verrassend. Pas op het einde vallen alle puzzelstukjes op hun plaats en wordt ook het verband met de inleiding duidelijk.

Mijn slotsom is toch dat dit boek niet echt aan mijn verwachtingen voldeed. Vandaar toch maar drie sterren.