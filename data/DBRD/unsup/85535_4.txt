Eind mei 2016 kreeg ik van uitgever Luitingh-Sijthoff een ongecorrigeerd leesexemplaar van Weg zonder genade van John Hart opgestuurd. Ik had nog nooit iets van deze schrijver gelezen maar ik had de enthousiaste aankondiging van zijn nieuwste thriller in de voorjaarsbrochure voorbij zien komen. Omdat ik al wat andere boeken op het oog had, heb ik ‘m destijds niet aangevraagd. Gelukkig kreeg is alsnog de kans om dit bijzondere werk te lezen want het enthousiasme is meer dan terecht. Wat een geweldig goed geschreven, ingenieuze, broeierige, donkere thriller is dit!

De tweevoudig prijswinnaar begint zijn Weg zonder genade met de ontvoering van een mooie vrouw die wordt opgesloten in een silo. De toon is meteen gezet! Vervolgens schakelt hij over op een jonge knaap die gewapend met een pistool op pad gaat om de moordenaar van zijn moeder neer te schieten. Daarna maak je kennis met de twee belangrijkste hoofpersonages uit het verhaal. Allereerst is daar Elizabeth Black, een gewaardeerde politieagente die wordt verdacht van het gebruik van excessief geweld bij het bevrijden van een tiener uit een kelder waarbij de twee daders de dood hebben gevonden. De andere hoofdpersoon is Adrian Wall een voormalige agent die na dertien jaar detentie wegens moord vrij komt. En dan wordt er weer een lijk gevonden…

Lees de rest van de recensie op http://www.spanningzoeker.nl/alfabet/h/hart_j/2016weg.htm