Het is een boek dat heerlijk wegleest en dat je zo uit hebt. Ideaal als je een reading challenge te halen hebt. Het einde is voorspelbaar en mierzoet, maar als je daarvan houdt of dat je even een boek wilt lezen waar je niet bij na hoeft te denken, dan is dat niet erg. Desondanks staan er in het verhaal wel een paar gebeurtenissen in die je verrassen. Toch zaten er ook genoeg gebeurtenissen in die erg ongeloofwaardig overkomen, je merkt dat het niet echt is. Ondanks dat, heb ik toch genoten van het boek. Aan de nodige humor is ook gedacht, je moet geregeld lachen op de manier hoe Hannah & Eduardo af en toe reageren op elkaar. De flashbacks naar het verleden van beide hoofdpersonen, zodat je ze allebei nog beter gaat begrijpen, doen het hem ook. Zonder dat, was het boek niets.