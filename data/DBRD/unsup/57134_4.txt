In Schotland werken McKagan en Craig als rechercheurs. Samen doen ze onderzoek naar een aantal bijzondere sterfgevallen.

Carl Watergate, een Amerikaanse journalist, is één van de slachtoffers en hij wordt dood gevonden op de heide. Net als alle andere slachtoffers had een angstaanjagende gezichtsuitdrukking.

Vlakbij ligt kasteel Macdor en de verhalen gaan de ronde dat het daar spookt. Dorpelingen hebben vreemde geluiden en groene lichten gezien. Het kasteel schijnt een duistere geschiedenis te hebben.

Floris van Muiden en zijn ex Gwyneth Allwright gaan een weekje op vakantie naar Ierland. Floris is erg geïnteresseerd in kasteel Macdor, maar na zijn bezoek aan het kasteel gebeuren er vreemde dingen. Floris werkt mee aan een ruimtevaart race op de Bahamas, waarbij de strijd wordt gestreden wie als eerste toeristen vervoerd. Het lijkt alsof zijn werk wordt gesaboteerd, maar door wie?

Het boek is in overzichtelijke hoofdstukken geschreven. Het is een spannende thriller met een vleugje science fiction. Het verhaal is geloofwaardig geschreven, wat erg fijn is.

Floris en Gwyneth zijn exen van elkaar en de spanning tussen die twee is goed neergezet. De personages in het boek zijn goed uitgewerkt, maar missen emotie om zo empathie te krijgen bij de lezer.

Het recherchewerk is goed opgezet. Erg gaaf zijn de instrumenten die ze gebruiken, zoals hologrammen van het plaats delict.

De titel ‘Voodookind’ past goed bij het boek. De titel suggereert dat het een spannend verhaal is en dat is het ook.

Het slot is verrassend en zeer goed bedacht. Een echte aanrader!