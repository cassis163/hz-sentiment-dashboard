Dit is het eerste boek van Baldacci met King en Maxwell in de hoofdrol. Beiden zijn Secret Service-agenten en beiden zijn ze in de problemen gekomen nadat de persoon die ze moesten bewaken iets was overkomen: bij King werd de presidentskandidaat doodgeschoten en 8 jaar later werd de presidentskandidaat bij Maxwell ontvoerd.
De gebeurtenissen hebben een grote impact en een directe impact op hun carri√®res. King is advocaat geworden en Maxwell wordt op non-actief gezet maar laat het er niet bij zitten. Wanneer ze op zoek gaat naar de achtergronden, zet ze precies dat in gang wat de ontvoerders wilden.

Spannende thriller zoals bijna alleen Baldacci die neer kan zetten: vlot, verschillende intriges die door elkaar heen spelen en boeiende hoofdpersonen. Het is altijd een genot om zijn boeken te lezen.