Eva.

Eva heeft een uitdagende baan, een leuk huis en de ideale vriend. Na een onbegrijpelijke boodschap van een vreemdeling blijkt dat haar leven niet zo stabiel is als ze dacht. Ze begint moe te worden, heeft black-outs op haar werk en laat glazen uit haar handen vallen. Eva herkent deze persoon niet die tranen uit haar ogen laat ontsnappen. Deze persoon kan Eva niet zijn. Eva is zichzelf kwijt.

Debuut.

Lara Mohn zet met deze roman een verhaal neer waarvan de betekenis dieper gaat dan wat ik ooit eerder heb gelezen. Op een bijzonder mooie manier wordt het verhaal op papier weergegeven. Daarmee worden de personen levendig en hun herinneringen tastbaar. Je gaat echt nadenken over het verleden en de levenservaringen van de karakters. Daardoor beleef je het verhaal intenser. Een verrassend debuut van hoge kwaliteit.

Emoties.

Teken van thuis is een verhaal over vriendschap, liefde en vertrouwen, teleurstelling en verdriet. Iets voor een ander overhebben. Maar ook over herinneringen, het verleden leren kennen, vergeving en leren jezelf te zijn. Er komen emoties naar boven en misschien ga je nadenken over je leven hoe het is en hoe je zou willen dat het was.

Durf jezelf te zijn!