Ik heb Peter mogen ontmoeten op Elfia Haarzuilens 2017. En heb hem als hele fijne aparte en lieve man leren kennen. Een man met een hart voor zijn boeken, maar ook voor zijn lezers, zijn fans.
Peter is in 1974 geboren in Zaandam. Hij werkt onder meer als docent voor verschillende theater en filmopleidingen en maakt voorstellingen in het theater en op locatie. Hij traint jongeren die willen gaan studeren aan een kunstvakopleiding.
Peter heeft nooit ambitie gehad om auteur te worden. Leuk weetje dat hij dan nu bezig is met het tweede deel van Griezel en Co, en dat hij daarnaast bezig is met een fantasyserie Terra Fabula, waarvan reeds drie boeken zijn verschenen en die uit 8 delen gaat bestaan. Deze recensie gaat over deel 2, binnen de Terra Fabula serie.
Waar gaat het boek over? Achterflap
De magische wereld verkeert aan de rand van de afgrond. Griselda heeft de oorlog verklaard aan iedereen die haar tegenwerkt en deinst nergens voor terug. De volkeren verzamelen zich om de heerseres te verslaan, maar de verboden Magicae krijgt Terra Fabula steeds meer in zijn greep.
Williams leven wordt door het gif van een eeuwige slaap bedreigd. De tijd is ongenadig en de zoektocht naar hulp is niet zonder tegenslagen. Martha doet wat ze kan, maar gelukkig staat ze er niet alleen voor.
Koning Eldrick heeft overal mysterieuze aanwijzingen verborgen die kunnen helpen in de strijd tegen Griselda. Het vinden van de raadsels lijkt een onmogelijke taak. Laat staan de ontcijfering daarvan. Ze verschuilen zich in oude boeken en betoverende objecten. De geheimen stapelen zich op.
Tijdens de reis over de eilanden bemoeilijken nieuwe gevaren de tocht. Alles is onzeker. Een onvermijdelijke confrontatie komt dichterbij. Het lot is nog onbepaald en de krachten van de duistere koningin worden sterker. De verhalen die de wereld haar verbeelding hebben gegeven, staan op het spel.
Wat vind ik van dit boek?
Dit boek begint exact waar het eerste deel is geëindigd. De personages worden prima uitgewerkt, je merkt dat er ontwikkeling in het verhaal zit, niet alleen gaat het verhaal verder, maar de personages groeien ook. Ze worden ouder, zowel in uiterlijk als in gedrag. Wel vind ik op het einde de sprong van drie jaar wat veel van het goede.
Het boek is druk. Er gebeurd heel erg veel. En eigenlijk is er geen moment rust. Dit zorgt ervoor dat je blijft lezen en dat het boek geen moment verveeld. Maar ik heb wel het idee dat de verhaallijn in het boek, te dicht op elkaar zit. Je had dit uit kunnen smeren, er twee boeken van kunnen maken. Hierdoor was het verhaal minder chaotisch geweest, en had er op het laatst ook niet die grote tijdssprong van drie jaar hoeven zitten. Aangezien, deze serie uit 8 boeken komt te bestaan, had een 9de niet heel erg geweest.
Het verhaal klopt wel op alle kanten,….
Gewoon een leuk boek op te lezen en een heerlijk vervolg. Ik ben zeker benieuwd naar deel 3, die ik ook deze maand nog zal lezen en een recensie over zal plaatsen.
Door het hele drukke verhaal krijgt deze iets mindere beoordeling dan deel 1.
3.5*