Het nieuwe boek van Veronique Puts is weer TOP. Veronique heeft er weer op haar eigen creatieve manier een pareltje van gemaakt. Met een nieuwe look, frisse, leuke tekeningen en haar prachtigste oogstrelende fotoâ€™s illustreert Veronique haar zo herkenbare verhaaltjes uit het leven gegrepen. Iedereen die katten heeft zal wel bij meerdere verhalen denken, inderdaad, de onze doet dat ook.
Ons verplaatsen in de wereld van Pernod en Cootje, die door het leven wandelen als onbezorgde levensgenieters, zorgt voor uren ontspanning. Neem daarbij je eigen kat op schoot die ligt te spinnen van geluk en je gaat helemaal op in hun avonturen.
Samen met haar andere boeken prijkt hij in mijn boekenkast. Weeral eentje om regelmatig eens opnieuw uit te halen, een paar bladzijden te lezen en dan met een glimlach terug te zetten om de dag spinnend verder te zetten.
Met dit boek heeft Veronique zichzelf nog maar eens overtroffen !
(Trees, Missy, Bolleke)