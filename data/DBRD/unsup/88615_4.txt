Bij Brian Haig weet je zo ondertussen wat je krijgt en ook deze keer weer haalt ie een meer dan acceptabel niveau. Wederom is een van de hoofdpersonen in het verhaal, de van origine JAG-jurist van het Amerikaanse leger Sean Drummond. Deze zich tegen bijna elke autoriteit verzettende en door sarcastische humor uitblinkende personage maakt voor mij elk boek van Haig lezenswaardig. Dit keer wordt hij uitgeleend aan de CIA, net op het moment dat er een grote tereurdreiging is gericht tegen het leven van de president van Amerika. Het boek heeft heel veel vaart, is zeker niet origineel, misschien zelfs wel wat voorspelbaar maar desalniettemin toch een page-turner. Kortom werderom gewoon goed, zonder ook maar ergens in de buurt te komen van absoluut top.