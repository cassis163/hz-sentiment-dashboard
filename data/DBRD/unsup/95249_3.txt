Nadat een uitgehongerd meisje , dood, wordt aangetroffen in een kooi wordt FBI-neuroloog Sayer Alistair aangesteld als hoofd van het onderzoekstam. Als blijkt dat het meisje de dochter is van een senator wordt de politieke druk opgevoerd en ligt de voortgang van het onderzoek onder een vergrootglas. De druk wordt nog groter als blijkt dat er nog een meisje gevangen is, wiens lot even gruwelijk kan zijn. Als snel lijkt het team verstrikt te raken in een kat en muis spel met de dader. Zal het Sayer en haar team lukken het meisje te redden?
Gekooid is het eerste boek van Ellison Cooper met Sayer Alistair als hoofdpersoon. Net als haar hoofdpersoon heeft zij o.. een achtergrond in neurowetenschappen , hetgeen ook een belangrijke rol speelt in het boek. Ondanks de hiermee samenhangende “medische termen ” leest het boek vlot, mede door de korte hoofdstukken.
Als lezer wordt je aanvankelijk gepakt door het spannende verhaal. Halverwege het boek krijg je echter al een vermoeden naar de dader en wordt het verhaal wat voorspelbaar. Jammer, want de uitwerking van de plot, mede door de achtergrond van Sayer ,heeft een originele invalshoek.
Desondanks , goed voor een paar uur leesplezier en het maakt je zeker benieuwd naar het tweede deel, wat in juli uitkomt.