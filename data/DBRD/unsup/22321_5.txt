De Perfecte moeder leest als een boek van de Engelse auteur Samantha Hayes. Het verhaal heeft een diepe boodschap en weet de lezer te raken. Het verhaal zit erg goed in elkaar. In het begin is het wel moeilijk te volgen omdat er verschillende momenten in het leven van beide hoofdpersonen gebruikt worden. Maar zodra het verhaal loopt kun je het boek niet meer neerleggen.
De grote onderwerpen zoals kindermishandeling en verwaarlozing door alcoholmisbruik gooit een taboe open. Op een bepaald punt in het boek komt ook het onderwerp alzheimer ter sprake, dit raakte mij op een persoonlijk vlak. Dit is een boek dat laat zien hoe mishandeling door generaties nog effect kan hebben. Een erg goed en spannend boek. Heb zelfs af en toe een traan gelaten. Een aanrader. Ik wil Esther Boek en Hamley Books bedanken voor de kans om mee te doen aan deze blogtour.