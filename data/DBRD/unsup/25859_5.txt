In Over alles worden dertig onderwerpen uitgebreid uitgelegd. Van atomen tot orkesten, van wolken tot schroeven, alles komt aan bod.

Het boek is erg mooi ingericht. Elk onderwerp bestaat uit twee bladzijdes. Op de linker bladzijde wordt het onderwerp uitgelegd. Ook staan er leuke weetjes op deze bladzijde. Op de rechterbladzijde staat een illustratie wat het geheel duidelijker maakt.
Zo staan er planeten, schroeven, enveloppen, wolken, knopen en het menselijk lichaam uitgebreid ge√Øllustreerd in het boek.

Alle bladzijdes hebben een eigen kleur, wat het gehele boek erg kleurrijk maakt. Het boek heeft een mooi groot formaat, alleen kan dit soms erg onhandig zijn in kleine kinderhandjes.

Het boek is echt een boek voor iedereen, voor jong en oud. Samen met je broertje, zusje, dochter, zoon, kleindochter of kleinzoon dit boek lezen en samen dingen ontdekken is erg leuk. Samen knopen leggen, letters schrijven en de weg die je eten aflegt ontdekken. Kennis is nog nooit zo leuk geweest!