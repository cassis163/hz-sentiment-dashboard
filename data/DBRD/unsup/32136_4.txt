De zeven zussen is het eerste deel van een reeks van zeven over de geadopteerde dochter van Pa Salt. Een boek, wat toch wel wat buiten mijn comfortzone ligt, maar ik ben onder de indruk. Wat heb ik genoten van dit boek!

In het eerste deel maken we kennis met de dochters nadat Pa Salt is overleden. Maia, de oudste dochter, heeft de onwelkome taak om haar zussen van zijn dood in kennis te stellen. Zij komen vervolgens stuk voor stuk terug naar hun ouderlijk huis. Als iedereen is gearriveerd wordt door de notaris van Pa Salt het testament van Pa Salt bekend gemaakt.
De zussen ontvangen allemaal een envelop met daarin een brief van Pa Salt. Tevens ontvangen ze allen een cryptische verwijzing naar hun afkomst. Het is aan de zussen wat zij hiermee willen. Als zij willen kunnen zij op zoek naar hun roots.

Maia's verwijzing brengt haar naar Rio de Janeiro, waar zij op zoek gaat naar haar afkomst..

Het verhaal speelt zich wisselend af tussen het heden, de zoektocht van Maia en de twintiger jaren, het leven van de voorouders van Maia. Lucinda Riley weet een prachtig beeld te scheppen van die tijd: de verhoudingen tussen man en vrouw toentertijd , de bouw van het wereldberoemde beeld Christo...
Dit op een dusdanige manier geschreven dat je als lezer meegezogen wordt i n die tijd. Als lezer ervoer ik de gevoelens van Izabela en haar twijfels. Door kennis te maken met het leven van Izabela voel je je als lezer ook zeer verbonden met de zoektocht van Maia.

Alles valt samen en Maia, die door omstandigheden vrij onzeker in het leven stond, wordt door de zoektocht naar haar verleden, uiteindelijk sterker en durft beslissingen te nemen die een, positieve, invloed hebben op haar leven.