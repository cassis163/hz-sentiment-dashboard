Voordat Tess Gerritsen begon met schrijven aan de beroemde serie Rizzoli & Isles, schreef zij negen romantische thrillers. Eerder zijn er al acht delen als pocket uitgegeven voor IBS en Meisje Vermist is de negende uitgegeven door de House of Books.

In Meisje Vermist maken we kennis met patholoog anatoom Kat Novak. In het mortuarium worden verschillende overleden vrouwen binnen gebracht. Allemaal lijken ze dezelfde symptomen te hebben en Kat Novak besluit een verder onderzoek in te stellen.

Patholoog anatoom lijkt al een beetje op Maura Isles, niet tevreden met een simpel antwoord en pas tevreden als de onderste steen boven is. Meisje Vermist is een boek in volle vaart geschreven, geen moment saai en boeiend. Nog niet zoveel oog voor detail en diepgang, welke we gewend zijn in de Rizzoli & Isles serie, maar wel heel prettig om te lezen. Het talent van Tess Gerritsen is al duidelijk zichtbaar. Ze heeft met Meisje Vermist al een pageturner afgeleverd.