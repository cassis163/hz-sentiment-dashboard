Fijn geschreven verhaal met uitstekende uitgediepte personages.

In het eerste deel stond de spanning en de plotwendingen centraal en nu gaan we de hoofdpersonen beter kennen. Aan het einde blijven voldoende vragen over om het derde boek snel te willen lezen.

Andermaal gaat Olivia Rönning, die zich inmiddels Rivera noemt op avontuur zonder zichzelf rechercheur te mogen of willen noemen. Deze keer gaat ze achter een vermeende zelfmoord aan, overtuigd van het feit dat er meer aan de hand is. Abbas el fasi heeft een persoonlijke tragedie te verwerken die hij eigenhandig gaat oplossen. Tom Stilton en Mette Olsäter laveren tussen beide avonturen en Hebben hun eigen sores.

Heerlijk boek.