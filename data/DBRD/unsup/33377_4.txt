PAS OP, BEVAT SPOILERS!!

Ik kreeg dit boek als leesexemplaar om het te beoordelen voor de winkel waar ik werk, maar ik zal mijn review hier ook plaatsen. Ik heb lang getwijfeld of ik 3 of 4 sterren zou geven, maar de karakters gaven voor mij de doorslag. Laat ik daar dan ook mee beginnen: ik ben een volwaardige Crime Noir lezer en begeef me eigenlijk vooral op Scandinavische (en soms Britse) bodem. Amerikaanse thrillers lees ik niet tot nauwelijks en ik denk niet dat dat snel zal veranderen, maar waar de personages in recente Scandinavische thrillers voor mij nog wel eens tekort schoten (ik snap dat die mevrouw uit de Bridge leuk was, maar nu lijkt iedere vrouwelijke rechercheur inmiddels een beetje op de ander) had ik dat met Atlee Pine helemaal niet.

Ik had gedacht dat ik haar vervelend zou vinden, maar dat was niet zo. Eerst vond ik haar t√© sterk, en toen dacht ik even na of ik dat ook zou denken als de hoofdpersoon een man was geweest. Nee, dan had ik er geen vraagtekens bij gezet dat hij bepaalde trappen uit zijn hoofd kende of af en toe iemand uit een treinraampje mieterde. Dus ik stelde mijn vooroordeel bij: Atlee Pine was een mens.

Het plot... tja, het is niets voor mij. Het was niet slecht, maar de 'stakes' waren veel te hoog wat mij betreft, en net een beetje vergezocht.. Zeker voor een eerste deel. Dit is het soort plot waar je een hele serie lang naartoe werkt, want wat gaat Atlee hierna doen? Als je je land eenmaal hebt gered ben je wel zo'n beetje klaar. Aan de andere kant kan het ook juist goed uitpakken: voor de lezer lijkt het Amerikaanse landsbelang wellicht het grootste goed, maar voor Atlee is dat het vinden van haar zus, waar ik heel benieuwd naar ben.

Ondanks het feit dat de materie me totaal niet trok hebben de personages het voor mij toch een fijn boek gemaakt. Ik zal het volgende deel zeker lezen, want ik ben veel te nieuwsgierig hoe Carol en Sam Atlee in het volgende deel zullen bijstaan.

Kleine voetnoot: Als Sam Kettler ooit wordt vermoord stop ik, hoor. Wat een lieve, lieve man.