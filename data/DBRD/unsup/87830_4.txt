'Puck is zijn lieveling.
Het is hun geheim.
Maar soms worden geheimen te groot om
te bewaren en willen ze gevonden worden.'

In Lieveling, gebaseerd op het verhaal van Pauline Barendregt, geeft Kim van Kooten een stem aan het meisje Puck, en weet ze dankzij haar lichtvoetige, maar haarscherpe toon het onvoorstelbare voorstelbaar te maken.

Het verhaal is té pijnlijk, maar ondanks dat toegankelijk. Het verhaal laat je lachen, terwijl het hartverscheurend is. Je wilt je ogen sluiten, maar moet doorlezen.

Kim Van Kooten vertelt het verhaal vanuit het perspectief van het meisje. Ze zet een geloofwaardige verteller neer met het begrip en het vocabulaire van een vijfjarige die de ongepaste aanrakingen van haar stiefvader gedetailleerd, in onbeholpen bewoordingen beschrijft.

Puck is overgeleverd aan volwassenen die vooral druk bezig zijn met geld, macht, status en zichzelf.

'Na het lezen van dit boek wil je Puck niet meer alleen laten'. Tijdens het lezen wil je Puck niet alleen laten en lees je het in één zucht, met emoties die alle kanten op gaan, uit.