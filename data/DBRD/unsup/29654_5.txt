De nachtmerrie van iedere ouder, inclusief mijzelf, er gebeurt iets met je kind... Je moet er niet aan denken, maar als het je nu eenmaal toch overkomt en je krijgt maar geen grip op de situatie, dat is toch echt verschrikkelijk! Zo overkomt dit ook de hoofdpersonen uit het thrillerdebuut ‘Cody’ geschreven door Bernice Berkleef. Wat is er met de kleine Cody gebeurd, en kan Jelka Oscar wel vertrouwen? Het verhaal wordt uitgeschreven door de ogen van meerdere mensen, een ieder heeft zijn eigen kijk op de situatie en zaken waarvan ze liever niet hebben dat dit aan het licht komt. Het is geen boek waarvan je van meet af aan weet wie wat gedaan heeft, er zitten prachtige plotwendingen en verrassingen in. Richting het einde van het boek wordt je als lezer toch weer op het verkeerde been gezet, en dat maakt dat ‘Cody’ een echte pageturner is. Waarschuwing, zodra je eraan begint is het lastig deze thriller weg te leggen! Een echte aanrader om lekker mee te nemen op vakantie, maar pas op, zodra je begint te lezen laat het je niet meer los...