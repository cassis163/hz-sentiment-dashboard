Met erfenis zet het nieuwe schrijversduo Henk Apotheker en Kirsten van Dissel een thriller neer die naar meer smaakt. In erfenis maakt priv√© detective Chris Meijer haar opwachting. Chris werkt voor zichzelf, maar wordt wel heel vaak bijgestaan door Max en Zehra, haar vroegere collega's. In erfenis krijgen we te maken met een verzoek om opsporing van een nu 10-jarige jongen, die al 4 jaar verdwenen is. De vraag wordt gesteld door de vader, de miljonair Mirko Noorman. Waarom hij dit nu vraagt wordt al snel duidelijk en door de eigen wijze van onderzoek van Chris, wordt het voor haar ook al snel persoonlijk. Daarbij krijgt ze tevens te maken met haar verleden en met een gevreesde misdaadfamilie. Het boek leest makkelijk weg en alhoewel ik halverwege al het vermoeden had waarom sommige dingen gebeurden en hoe een en ander zou af lopen heb ik met veel plezier het boek uitgelezen. Het karakter van Chris moet zich nog wat meer vormen, maar gelukkig blijkt erfenis het eerste deel uit een reeks over haar, ik kijk uit naar het vervolg.