Samenvatting
George werkt bij een carwash waar hij onder andere verantwoordelijk is voor het onderhoud. Op een dag tijdens een onderhoud klus wordt zijn aandacht getrokken door gesis in een put. Er blijkt een dier in te zitten dat George niet herkent. Hij voert het dier en stukje bij beetje raakt het dier aan hem gewend. Als hij op een dag dit dier in zijn tuin aan treft wil zijn vrouw zich over het dier ontfermen. Helaas wordt ze gebeten. De beet heeft gevolgen voor de relatie met George. Ze lijkt een andere persoonlijkheid te worden. George wil alles op alles zetten om de relatie te herstellen maar dat valt niet mee.

Leeservaring
Het verhaal leest makkelijk weg door niet al te lange zinnen en hoofdstukken geschreven in alledaagse taal. Wel met enkele Vlaamse termen maar die zijn goed te begrijpen voor de Nederlandse lezer en dus niet storend.
Heel veel diepgang zit er niet in de personages. Je leert ze goed kennen maar ze blijven enigszins aan de oppervlakte. De Beet doet het karakter van personages veranderen, dit had wat meer uitgewerkt mogen worden om het spanningsgehalte van het verhaal toe te laten nemen. Super spannend is het verhaal niet maar het leest makkelijk weg. Een leuk tussendoortje.
Het papier van het boek voelt prettig aan. Er is een goede kwaliteit papier gebruikt.

Conclusie
Een makkelijk lezend boek. Niet echt spannend. Een leuk tussendoortje.