"De schaduwmannen" is het tweede deel in de reeks rond de voormalige oorlogsheld Niels Oxen.
Hij leeft nu ondergedoken op een visserij boerderij op het Deense platteland. Hij is nog altijd in het bezit van zeer bezwarende documenten voor de geheime 'Danehof' groep van machtige industriëlen en politici.
Ook de chef van de Deense inlichtingendienst PET Axel Mossman wil hem nog steeds spreken.
Wanneer dan de museumdirecteur Malte Bulgjerg wordt vermoord komt alles in een stroomversnelling.
Niels Oxen moet weer op de vlucht en wordt zowel door de politie als de Danehof groep gezocht. Hij vertrouwt enkel nog Margrethe Franck, lid van de PET.
Op het einde lijkt het toch verkeerd af te lopen, maar het slot laat een opening naar een ontknoping in het derde deel.

"De schaduwmannen" is een actiethriller. De spanning ziet hem vooral in de vele actiescènes en de afloop ervan.
Het boek heeft een eerder traag en moeizaam begin.Pas na een honderdtal bladzijden komt het echt op gang en stijgen het tempo en de spanning, mede via vele actiemomenten.
Het spanningsveld tussen Niels Oxen, Margrethe Franck en Axel Mossman wordt goed uitgewerkt. Het geeft daardoor een zekere diepgang aan deze actiethriller.

Ik had het eerste deel een tweetal jaren terug gelezen; was uiteraard veel ervan vergeten. Toch is dit geen nadeel om dit tweede deel te lezen. De schrijver geeft in de loop van het verhaal voldoende elementen om de achtergronden te begrijpen en de verbanden te zien. Enkel in het begin is het soms wat zoeken.
Als je nog niets van deze Oxen trilogie hebt gelezen, is het uiteraard aan te bevelen met het eerste deel te beginnen.