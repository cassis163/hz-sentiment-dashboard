Met het boek Geestverwanten laat auteur Hilda Spruit maar mooi even zien wat ze in haar mars heeft! Er bestaat een stigma… Dat stigma is: “Selfpublishers schrijven pulp!” Hilda Spruit bewijst het tegendeel. Dit boek is van een zeer hoge kwaliteit. Ze heeft met recht de jongejury debuutprijs gewonnen.

Het verhaal zit meesterlijk in elkaar. Ook al verlopen de eerste drie hoofdstukken wat traag, zit je vanaf hoofdstuk 4 op het puntje van je stoel. Hilda Spruit heeft er voor gekozen om korte hoofdstukken te schrijven. Dit zorgt ervoor dat je door blijft lezen. Je denkt elke keer, ach nog één hoofdstuk. En het einde… Wauw, dat zag ik echt niet aan komen!

Hilda spruit heeft het voor elkaar gekregen om mij als ADHder 150 blz aan een stuk te laten lezen. Dan is een boek gewoon meesterlijk briljant, want normaal heb ik de rust niet om zolang stil te zitten. Hilda Spruit, mijn complimenten voor dit meesterwerk!

5 sterren!