Cesare is een 77-jarige oude knorrige weduwnaar.
Hij heeft een zoon en een dochter, een goede vriend en een gekke buurvrouw die dol is op katten.
Voor zijn mannelijke behoeften gaat hij soms naar een 'dame-van-plezier'.
Maar verder stelt zijn leven niet zoveel voor.
Hij is snibbig naar de buitenwereld.

Tot hij nieuwe buren krijgt...

Het verhaal kabbelt de eerste helft van het boek langzaam voort, soms te langzaam naar mijn idee.
Maar later klopte dat langzame wel.
Zo leerde ik in het tempo van deze 77-jarige langzaam zijn omgeving, familie en vrienden kennen.

'You're young. When you get old and work out how little time you have left, you want it to be easy to change things!'

En dan ineens grijpt het boek je.
De gebeurtenissen volgen elkaar snel op.
En dan...
Plots is het boek uit en slaakte ik een zucht.
Niet alles is wat het eerst lijkt...