Bij het zien van de schitterende cover van Eindelijk gewoon Hayat verwacht je een verhaal te lezen dat zich afspeelt in zowel Nederland als in Marokko of ander islamitisch land. Het is geen verhaal, maar een boek vol met columns van Hayat die eerder verschenen in Volkskrant Magazine.
Hayat vertelt in dit boek hoe ze begonnen is bij de Volkskrant en waarom. In haar columns vertelt ze over de verschillen (zoals bijvoorbeeld hoe men kinderen opvoedt), maar ook over de gelijkenissen (zoals bijvoorbeeld de bagage die mee moet op vakantie) tussen Nederlanders en Marokkanen, hun gebruiken, hun vooroordelen en de geloven, maar ook vertelt ze soms iets over haar werk als advocaat wat ze daar mee maakt. Ze houdt beide culturen geregeld een spiegel voor en geeft haar eigen mening die soms voor sommigen hard over kunnen komen. Ook vertelt ze in haar columns hoe zij het heeft ervaren om op te groeien en te leven in twee werelden. Hoe ze op een gegeven moment geconfronteerd werd met vooroordelen en hoe zich daarbij voelde en hoe ze zich daar heden ten dage bij voelt, daarmee omgaat. Hoe ze op een gegeven moment erachter kwam dat Nederlanders ook zo hun problemen hebben, dat het niet alleen de Marokkanen zijn die problemen hebben.

Lees verder op https://surfingann.blogspot.com/2018/06/eindelijk-gewoon-hayat.html.