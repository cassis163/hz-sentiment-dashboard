Na nog geen boeken te hebben gelezen van deze schrijfster gaf ik mezelf op voor de leesclub van Samenlezenisleuker.

De cover trok me enorm ( duhuh ) en toen ik de achterflap ging lezen raakte ik ook geboeid door het verhaal.

Wie is deze knappe jongen genaamd Liam ? Wie is Charlize ? En hoe staan zij in verband met elkaar ?

Zonder verwachtingen sloeg ik het boek open en meteen bevond ik mij in de wereld van Liam. Mijn eerste indruk was ''wat een arrogantie en wat een over het paard getilde kwal. " Ontzettend brutaal en weet de vrouwen niet op waarde te schatten. 
Even betrapte ik mij erop dat ik teleurgesteld was, ik bedoel, het is toch echt een afknapper als je zo'n karakter hebt.
Gelukkig wist Miranda dit heel mooi te verwerken in het verhaal en leer je een hele andere kant kennen van deze "mooiboy'' en langzaam aan raakte ik gecharmeerd van deze jongen.
Typische grote mond maar klein hartje geval. 


Charlize is een meisje die zich niet van de wijs laat brengen door Liam.
Zij gaat niet in op zijn avances, en dat vindt Liam niet leuk !
Zonder dat ze het van elkaar weten maken zij deel uit van elkaars leven.
Er is briefcontact tussen die 2 en dit verandert later naar sms verkeer.
Dit zorgt voor erg leuke en grappige momenten.
Echter is er soms ook een beetje strijd te proeven.
Er is hier sprake van een haat - liefde verhouding.

Ik vond de schrijfwijze erg fijn.
Je hoeft er niet al te veel bij na te denken wat maakt dat het verhaal heel erg makkelijk te volgen is.
Erg leuke toevoeging is, zoals hierboven al benoemd, het schrijf en sms verkeer tussen Liam en Charlize.
Ik heb menig keer zitten giebelen.

Ik heb van dit boek genoten en ga ook zeker Miranda haar andere boeken lezen.

Met dank aan Samenlezenisleuker leesclub en Miranda Hillers