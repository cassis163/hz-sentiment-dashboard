Ik vind het knap dat je een boek vol kan schrijven over een jonge vrouw, die met een enorm schuldgevoel rondloopt over een ongeluk wat zij heeft veroorzaakt en waarbij een meisje van 3 jaar is dood gereden. 
Haar gevoelens en gedachten zijn op een bijzondere wijze beschreven en tot op zekere hoogte leef je helemaal mee met Irene en voel je haar pijn en haar enorm groot schuldgevoel.
Het verhaal leest vlot door de prettige schrijfwijze...   Wel had ik halverwege het boek zoiets van ja,ja, nu weet ik het wel! Ik had het boek 4* toebedacht totdat ik bij het plot kwam, die was voor mij over de top en ongeloofwaardig. Ik moest de laatste bladzijden opnieuw lezen of het wel goed tot mij doordrong...
Conclusie: een ontzettend goed geschreven boek, momenten van kippevel en toch is het niet helemaal mijn boek, vanwege het einde...