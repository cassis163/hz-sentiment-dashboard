Buwalda is ongetwijfeld een hele goede schrijver. Ik zou 'Bonita Avenue' zeker 5 duimpjes willen geven voor zijn uitstekende en spannende schrijfstijl. Helaas vond ik het boek zo deprimerend dat ik niet kan spreken van enig leesgenot, dus daarom geef ik het maar 4 duimpjes. Zelden zoveel onsympathieke personages in zo'n onsympathieke omstandigheden tegengekomen als in dit boek. Dat zou op zich geen bezwaar moeten zijn, ware het niet dat Buwalda gespeend is van ook maar het kleinste greintje ironie en dat is nou precies wat het boek voor mij verteerbaar zou hebben gemaakt.