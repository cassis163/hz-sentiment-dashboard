Lees mijn recensies ook op mijn blog: www.deboekentrommel.nl
Korte inhoud:

Judith Rashleigh werkt overdag als assistent in een gerenommeerd Londens veilinghuis en om rond te kunnen komen is ze ’s nachts hostess in een chique club in de West End-buurt. Als ze een vervalsing ontdekt, wordt ze bij het veilinghuis ontslagen en vlucht ze met een welwillende en rijke klant van de nachtclub naar de Franse Rivièra. Als ze daar, zich lavend tussen de rich and famous, op de fraudezaak stuit die haar uit Londen heeft doen vluchten, zint ze op zoete wraak...

Auteur

L.S Hilton komt van oorsprong uit Engeland. Ze heeft onder andere gewoond in Parijs, Milaan, New York en Florence, maar inmiddels woont zij weer in Londen. Heeft Engels en kunstgeschiedenis gestudeerd. Maestra is het eerste deel in een trilogie. Het boek wordt vertaald in 26 landen en de filmrechten zijn verkocht aan Colombia Pictures.

Mijn mening

Vol verwachting begon ik aan het boek. Het boek begint eigenlijk midden in het verhaal, wat je na hoofdstuk 1 achterlaat vol met vragen.

Hij nam me mee naar een bank, wachtte tot ik zat en gaf me toen een eenvoudig kristallen glas met witte wijn, licht en mineralig. De formaliteit was ouderwets, maar de choreografie stond me wel aan.

In het begin van het boek komt Judith over al een puberaal tienermeisje die over zich heen laat lopen en niet voor zichzelf opkomt. Gedurende het boek zie je dat dit niet helemaal klopt. Ze blijft zichzelf te ontplooien tot een meedogenloze vrouw welke enkel haar eigen belangen behartigd. Judith gaat letterlijk over lijken voor haar eigen geluk en succes.

Het klinkt misschien grappig, maar ik wist dat er iets mis was toen James ook niet verscheen voor de lunch.

Het boek bevat een opeenstapeling van compleet uitgedachte strategieën en complotten, alleen ten gunste van Judith.

Hilton heeft naast spanning ook de nodige erotiek toegevoegd aan het boek. Enigszins bezorgde mij dat een prikkeling om verder te lezen. Anderzijds lijkt het compleet overbodig in het boek. Het verhaal heeft het niet nodig om de aandacht van de lezer vast te houden. Het lijkt erop alsof Hilton door dit element meerdere doelgroepen wil bereiken; de thriller-lezers en de liefhebbers van reeksen als Vijftig tinten grijs. Hoewel het voor de nodige vermaak zorgt, had Hilton het ook kunnen houden bij het thriller element.

De zinnen zijn regelmatig opgebouwd uit veel woorden, waardoor je echt je aandacht erbij moet houden om niks te missen. Dit spoorde mij aan het boek aandachtig te lezen, omdat ik reuze benieuwd was naar het volgende plan van de 'Femme Fatale' Judith.

Ondanks de al wat negatieve kritiek op Maestra, kon het boek mijn aandacht zeker weten wel vasthouden. Ik heb het boek met plezier en nieuwsgierigheid uitgelezen, en kon de uitgedachte acties van het hoofdpersonage erg waarderen.

Maestra is geen katje om zonder handschoenen aan te pakken.

Maestra

ISBN: 9789044348989. Uitgeverij: The House of Books. Vertaald door: Yolande Ligterink. Aantal pagina's: 317.