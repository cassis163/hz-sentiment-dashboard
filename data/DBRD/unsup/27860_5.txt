Dit soort zaken trekken altijd mijn interesse. En ik moet zeggen: Dit is echt leuk om te doen!
De schrijfster legt je alles stap voor stap uit. Eerst leer je van alles over orakelen en alles wat ermee te maken heeft. Er zijn immers meer van dit soort dingen, denk aan Tarot en I-Ching. Maar engelenkaarten is toch in mijn ogen echt heel anders. Het is positiever. De engelen geven je berichten door op een positieve manier. Je krijgt dus oplossingsgerichte boodschappen door. Vaak vertellen ze je wat je volgende stap moet zijn. Of wat je beter kunt doen. Ze zullen nooit zeggen, dat de dood om de hoek kijkt enz. De engelenkaarten zien er ook positief uit, dat voel en zie je meteen. De tekst en de plaatjes zijn mooi en kunnen je net dat duwtje geven in de goede richting!
Je leert hoe je de kaarten het beste kunt gebruiken en dat je vooral je gevoel moet volgen. Door middel van een heldere kanalen test kom je erachter of je bijvoorbeeld heldervoelend , horend, ziend of sprekend bent. Je krijgt allerlei goede tips om je eerste kaart te trekken.
Mijn eerste kaart zei me al genoeg. Heel apart is dat! Je moet een vraag stellen en dan krijg je antwoord als je een kaart trekt. Maar er zijn heel veel manieren om de kaarten te leggen. Verschillend van 3 kaarten tot en met 11 stuks per keer. Voor de liefde, gezondheid maar ook een vraag die je dwars zit en waar je antwoorden op wilt! Ik vond het heel apart dat bij mij 1 bepaalde kaart steeds terug kwam. Dat is bijna geen toeval meer! De boodschap heb ik begrepen. Je moet wel veel oefenen en ook met andere mensen. Ik heb dat ook gedaan de afgelopen tijd. En het werkt echt. Al snap je soms zelf de boodschap niet, jij geeft het immers alleen maar door. De persoon waarvoor jij je kaarten legt, die snapt het wel.

Ik vond het heel apart en ik weet zeker dat iedereen een dosis positiviteit kan gebruiken. Dit boek met kaarten, geven je de tijd om te leren en ook om je hoofd leeg te maken. Wat we immers allemaal ook te weinig doen. Het is pure ontspanning. Ik ga hier zeker mee verder, vind het leuker dan Tarot (dat vond ik moeilijk). Dit past iets beter bij me. Soms vertellen ze je dingen die je allang wist. Maar je wilde het niet weten. Achterin staat nog een woordenlijst met uitleg. En welke kristallen je kunt gebruiken en wierrook. Heel leerzaam en ontspannend! Compleet en ik wil het ook 5 sterren geven. Deze uitgave is prachtig!!