The Fire Child.

Het verhaal komt in eerste instantie wat langzaam op gang, dit komt voornamelijk door de levendige beschrijving van voornamelijk de omgeving waar het verhaal zich afspeelt. De auteur neemt de tijd en moeite om het landschap tezamen met de gebouwen en oude mijnen zodanig te beschrijven dat je de grimmige sfeer van het landschap voor je ziet. Al vrij vlot wordt de titel uitgelegd en de betekenis doet vermoeden dat het verhaal een paranormale wending krijgt. Hierdoor wordt je echter wel op een verkeerd been gezet. Ondanks de vele omschrijvingen van de omgeving mis je dit bij de personages. Als hier iets meer aandacht aan was besteed had het net iets meer diepgang kunnen hebben. Ondanks dat is het verhaal goed opgezet en krijg je door de voorspellingen en het aftellen naar Kerstmis net dat extra beetje spanning. Hierdoor blijf je de neiging houden om door te blijven lezen. Ook de manier waarop de auteur op een gegeven moment de gedachtegang van Rachel zo weet te verwoorden dat je zelf twijfel of het inderdaad plaatsvind of het echt in haar hoofd afspeelt. Dit bracht toch een bepaalde verwarring mee wat het net weer iets spannender maakte. Het plot kwam mooi samen al heeft het eind meer weg van een feelgood dan van een thriller. Al met al een heerlijk boek zo vlak voor de kerst en zeker een aanrader.