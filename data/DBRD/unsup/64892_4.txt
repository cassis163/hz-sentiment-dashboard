De kracht van zes is de opvolger van Ik ben nummer vier. De Aliën Pittacus Lore vertelt verder over zijn strijd tussen ruimtevolkeren de Loriëns en de Mogadoren. Tijdens de oorlog met de Mogadoren zijn 10 kinderen en hun begeleiders naar de aarde gebracht. Rond hun achttiende verjaardag zullen bij deze kinderen hun erfgaven (superkrachten) ontwikkelen. Dankzij deze krachten kunnen de kinderen in de toekomst de Mogadoren verslaan. Voor hun veiligheid zijn ze over heel de aarde verspreid. Drie kinderen zijn inmiddels door de Mogadoren vermoord. Bij de overige kinderen gaan de erfgaven zich nu openbaren. Het wordt tijd dat de kinderen elkaar opzoeken..
Na een flinke confrontatie met de Mogadoren (in Ik ben nummer vier), waarbij een school in Ohio is verwoest maakt de politie jacht op nummer 6 (Maren Elisabeth), nummer 4 (John) en hun vriend Sam. De drie beseffen dat ze nergens meer veilig zijn en dat niemand meer te vertrouwen is. Gelukkig ontmoeten ze nummer 9 en kunnen zij hun krachten bundelen. Op hetzelfde moment openbaren de erfgaven zich bij nummer 7 (Marina). Nummer 7 heeft een groot deel van haar leven in een afgelegen klooster gewoond. Vlak voordat zij 18 wordt en het klooster moet verlaten meldt nummer 10 (Ella) zich bij haar. De Mogadoren hebben zich inmiddels over heel de wereld verspreid en doen er alles aan om 4, 6, 7, 9 en 10 te vermoorden.
De kracht van zes is een ontzettend spannend boek. Ik vind het vervelend dat ik weer een paar maanden moet wachten tot het volgende deel uitkomt. Ik ben nu met een heleboel vragen blijven zitten. Waar zijn nummer 5 en 8 (geadopteerd dor André Kuipers en zijn vrouw?). Vindt Sam zijn vader weer terug? Bestaat de planeet Loriën nog wel? (misschien kunnen we Kuipers vragen om een kijkje te gaan nemen). Ik kijk erg uit naar de volgende delen. Jammer dat de schrijver hier nog niet zoveel over vertellen wil http://www.youtube.com/watch?v=lFmDPL6V3Nc .