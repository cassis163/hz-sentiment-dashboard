Dark Pines is geschreven door Will Dean. Dit boek is één van de zes genomineerden voor The Not the Booker Prize 2018. In 2012 verhuisde hij van het Verenigd Koninkrijk naar een klein stadje in Zweden. Daar woont hij in een houten huis op een open plek in een bos zonder een wateraansluiting of directe buren, op de elanden na. Het grootste verschil tussen 'zijn' bos en het Utgard-bos van Dark Pines is dat zijn buren allemaal erg vriendelijk zijn.

Nadat twintig jaar gelden in een periode van vier jaar de lichamen van drie vermoorde mannen zijn gevonden, waarvan de ogen waren weggenomen, wordt in het bos bij Garvik, een fictief stadje in Värmland opnieuw een op dezelfde manier verminkt lijk gevonden. Het blijkt de leraar Freddy Malmström te zijn. Tuva Moodyson, journaliste bij de Garvik Posten, probeert net als de plaatselijke politie te achterhalen wie de dader is. Ze is grotendeels doof, maar weet heel goed met deze handicap om te gaan. Tuva is jong, gecompliceerd, ambitieus, grappig en ze gaat recht op haar doel af. Verder houdt ze van gamen en eet ze veel wine gum. Voor haar krant schrijft ze over de moorden en tegelijkertijd gaat ze op zoek naar de seriemoordenaar. Heel wat buurtbewoners komen in aanmerking als moordenaar, waaronder de ghostwriter David Holmqvist, de taxichauffer Viggo Svensson, Hannes Carlsson, die de baas is van de molen en leider van de jagersclub en de zusters Alice en Cornelia, die hele enge trollen maken. Malmström zal niet het laatste slachtoffer zijn! Dean tovert een verrassende dader uit de hoge hoed. Het bijzondere hieraan is dat deze twist niet alleen verrassend, maar ook heel logische en goed verklaarbaar is.