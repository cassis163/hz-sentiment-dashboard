Bij sommige boeken ben je treurig als je aan de laatste bladzijde bent en afscheid neemt van de personages in het boek. Dit is zo'n boek. Het blijft spannend tot het einde en de hoofdpersoon, Leni, is een mens van vlees en bloed geworden.

De natuur van Alaska, mooi en gruwelijk, is een belangrijke factor in het boek. Het wordt bijna een personage, en beslist een waar je rekening mee moet houden en waar je ontzag voor moet hebben.