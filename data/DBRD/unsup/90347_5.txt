Als jongetje van negen kreeg Gordon Reece eens een stapel stripboeken waar een aantal verdwaalde afleveringen van â€˜Uncanny Talesâ€™ en â€˜Astounding Storiesâ€™ tussen zat. Deze horror- en science fiction verhalen maakten een enorme indruk op hem en waren van grote invloed op zijn latere schrijverschap. Niet alleen leerde hij van de strips hoe een spannend verhaal geschreven moest worden, ook ontwikkelden ze in hem een fascinatie voor de duistere kant van de menselijke geest. Muis is de titel van zijn debuut en verscheen onlangs bij uitgeverij Anthos.
Shelley heeft op school al jaren drie hartsvriendinnen. Als ze een jaar of veertien zijn verandert er echter iets in hun vriendschap. De andere meiden raken steeds meer geÃ¯nteresseerd in jongens, kleding en make-up en steeds minder in alles wat met school te maken heeft, terwijl Shelley school en huiswerk juist heel serieus neemt. Daardoor keren haar â€˜vriendinnenâ€™ zich tegen haar en wordt ze het slachtoffer van dagelijkse pesterijen. Pesterijen die steeds wreder worden en die op een dag zelfs bijna haar dood betekenen. Na haar herstel hoeft Shelley niet meer terug naar school en verhuizen zij en haar moeder naar een eenzame cottage op het platteland, waar ze zich kunnen verschuilen voor de boze buitenwereld. Verlost van haar kwelgeesten bereidt Shelley zich voor op haar eindexamen en leert ze weer genieten van boeken, films, eten en muziek. Maar op een nacht dient een nieuwe kwelgeest zich aan. EÃ©n waar Shelley deze keer genadeloos mee afrekent zonder de gevolgen te overzien...
In een interview legt Gordon Reece uit dat Shelley en haar moeder Elizabeth menselijke muizen zijn; Ze zijn niet in staat om te gaan met fysieke of psychische confrontaties. Dit maakt hen kwetsbaar in een wereld waarin zoveel mensen juist niets liever doen dan confrontaties opzoeken. Maar, zoals de cover van de originele uitgave vermeldt: â€˜Even mice have a breaking pointâ€™ en precies daar draait de plot van Muis om. Een plot die even eenvoudig als effectief is en messcherp wordt uitgewerkt. Shelley en Elizabeth moeten noodgedwongen hun zwakheden overwinnen. Dit proces wordt door Reece met vaart, spanning en precisie beschreven. Hij legt de duistere kanten bloot van de geest van twee menselijke muizen en dit levert een meesterlijke psychologische thriller op.