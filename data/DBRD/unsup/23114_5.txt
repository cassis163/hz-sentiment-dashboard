Raaf en Papegaai gaan deze keer op reis naar de verre vlakte. Daar vinden zij een klein dier, het diertje is zijn mama kwijt. Raaf en papegaai gaan met de kleine op zoek naar zijn moeder. Je leert weer allemaal bijzondere dierensoorten kennen en waar ze wonen. (in bomen, holen of in het water). Emoes, Kangoeroes, maar waar hoort het kleintje nu echt thuis? Het is een avontuurlijk en leerzaam verhaal. Ik vind dat elke keer weer bijzonder, een boek waar je kind (of jijzelf) ook nog iets van opsteekt. Vanaf een jaar of 6, maar voor alle leeftijden prachtig om te lezen en naar te kijken.

Achterin vindt je een Quiz met vragen. Hoeveel kun jij er goed beantwoorden?
Ook lees je een aantal zeer leuke weetjes over AustraliÃ«. De auteur gaat iets dieper in op Termieten(heuvels). Leerzaam en zo leuk om in te bladeren met de levensechte kleurige illustraties.

Deze prentenboeken zijn altijd prachtig. De illustraties passen precies bij het verhaal. Het verhaal is leerzaam en staat vol met weetjes. Deze keer is de nadruk gelegd op Samen Leren Lezen en leesniveaus: 1 jaar leesonderwijs(vriendjes van Raaf en papegaai), 2 jaar leesonderwijs (papegaai) en 3 jaar leesonderwijs (raaf). Je merkt het verschil van niveau echt. Het is net op welk niveau het kind zit. Je kunt als volwassene meelezen als ze nog niet aan jaar 3 toe zijn. Het heeft veel mogelijkheden en is hoe dan ook een leuk avontuur om samen of alleen te lezen.
Ik geef het weer 5 sterren*****. Het is een stuk dunner, dan de vorige delen in de serie. Maar het is een stapje verder voor kinderen die leren lezen. En de opzet is ook erg leuk!