Ik heb precies dezelfde ervaring als de lezer hieronder. Ik heb De Mammoetjagers meerdere keren geprobeerd te lezen en telkens lukte het niet en legde ik hem weer opzij. Maar de hele serie spreekt me wel ontzettend aan. Ik wilde ze echt graag allemaal lezen. Dus uiteindelijk heb ik me door dat eerste gedeelte geworsteld en daarna werd ik wel enthousiast! Ik ben erg blij dat ik dat gedaan heb, want nu zit ik er helemaal in en ga ik door met het volgende deel.
Ik vind dat seks een groot aandeel heeft in dit boek; groter dan van mij zou hoeven. Ook de omschrijvingen van het landschap of bijvoorbeeld bepaalde gereedschappen vind ik niet altijd boeiend en er komen zoveel namen in voor dat ik de weg meteen kwijt ben. Maar toch kon ik het verhaal wel waarderen en geniet ik van de uitgebreidheid hoe de schrijfster bij alles stil gestaan heeft. Op naar Het dal der beloften!