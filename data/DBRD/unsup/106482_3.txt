Eva is blij dat haar kinderen eindelijk de deur uitgaan: de tweeling gaat studeren. Zeventien jaar lang heeft ze achter hen aan gerend en daarbij ook voor haar man, de egoïstische en wereldvreemde astronoom Brian gezorgd. Die zat vaker in zijn 'schuurtje'dan in het gemeenschappelijke huis. In dat schuurtje kon hij dan ook gelijk zijn maîtresse ontvangen. Eva had het druk om iets te merken.
Nu is en voelt ze zich vrij. Ze stapt haar bed in en is niet van plan er nog snel uit te komen. Ze laat zich bedienen, Brian moet het kerstdiner klaarmaken, waarvan een hilarisch verslag is opgeschreven, de tweeling zoekt ook alles voortaan zelf maar uit. Het wordt haar niet in dank afgenomen. Haar moeder en schoonmoeder proberen nog wel te helpen, maar Eva moet het vooral hebben van de 'man met de bus', klusjesman Alexander. Hij zorgt voor haar en helpt haar onder alle omstandigheden.

Aardig boek, maar toch niet helemaal wat ik ervan verwacht had. Het was gewoon een beetje te lang, te veel. Jammer, want er zaten zeker heel goede stukken in.