Boek 2 van de Jack Reacher-reeks en ook nu weer een openingszin die zorgt dat je op het puntje van je stoel gaat zitten: “Nathan Rubin stierf omdat hij moedig was.”
En na Nathan Rubin komt Jack Reacher in beeld. Reacher, inmiddels 37 jaar oud en 14 maanden daarvoor uit militaire dienst gegaan, heeft een tijdelijke baan als portier in een jazznachtclub in Chicago. Terwijl hij in die stad galant een vrouw op krukken helpt, worden zij door 2 mannen met pistolen overvallen en in een bestelbusje weggevoerd. Het spannend begin van een stroom van net zo spannende gebeurtenissen. Er zijn twee verhaallijnen in dit boek en je begrijpt maar niet hoe die met elkaar verband zouden kúnnen houden maar toch komen deze lijnen langzaam maar zeker en heel vloeiend samen. Heel knap gedaan van Lee Child. Dit boek houdt je in de greep en je blijft lezen om te weten hoe het verhaal verder loopt en hoe Reacher zich uit zijn benarde omstandigheden zal weten te redden. Heel goed boek !