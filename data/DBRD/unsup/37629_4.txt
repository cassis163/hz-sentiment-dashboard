Bijzonder knap debuut! Ik moest even wennen in het begin, had het idee dat ik een kinderboek zat te lezen en hoewel ik het best aardig vond werd ik er in eerste instantie nog niet zo in meegesleept (plm. de eerste 150-200 blz.). Tot ik me op een gegeven moment ineens realiseerde dat vreselijke dorst had en het inmiddels 2 uur later was. Je kunt wel zeggen dat ik er toen helemáál in zat! Ja, het is een beetje in de Harry Potterstijl, maar toch anders. Kan me volledig aansluiten bij wat Barbara daarover zegt. Personages en karakters zijn goed uitgewerkt. Inderdaad veel details, in het eerste deel een tikje storend, maar later vond ik dat eigenlijk alleen maar ten goede komen aan het verhaal. Wat ik erg knap vind is dat alle vragen zijn beantwoord, ieder verhaallijntje is tot in de puntjes uitgewerkt (zoals bijv. de dode man in het bos; Steven). Dit kan uitsluitend wanneer de auteur heel gedisciplineerd te werk is gegaan. Het is spannend, vriendschap komt er prachtig naar voren, evenals moed en trouw, ontroerend, leuk en grappig en zo kan ik nog wel even doorgaan met superlativen. Ik heb zitten twijfelen tussen 4 of 5 duimpjes, maar voor dit eerste deel ga ik toch voor 4. Waarom; het wat kinderlijke taalgebruik, met name in het begin. Om een voorbeeld te noemen, de zin "...grinnikt schaapachtig" kwam wel érg vaak voor. (Ik heb begrepen dat de doelgroep in principe geen kinderen zijn) Ik vond het een waanzinnig goed debuut en zit met smart uit te kijken naar de volgende delen van Jermey Jago, die ik voor altijd in mijn hart heb gesloten (net als de knappe papa Jerry trouwens )