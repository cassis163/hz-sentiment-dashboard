Het is gewoon een goed boek en daar is alles mee gezegd. In Het scherp van de snede laat Jonathan Kellerman zijn alter ego Alex Delaware uitblinken in een sublieme psycho-analyse van de jeugdige, uiterst intelligente Jamey Cadmus.
Verdacht van enkele zware misdaden gaat Alex beginnen aan een schijnbare kansloze poging om, zonder Jamey in behandeling te nemen, op afstand de persoonlijkheid van hem te analyseren. Op een onwaarschijnlijk realistische wijze beschrijft Kellerman hoe dit in zijn werk gaat en hoe moeizaam het traject wordt bewandeld.
Je moet als psycholoog wel een eindeloos vertrouwen in jezelf maar ook in je patiënt hebben om dat vol te houden.
Ik ben er van overtuigd dat het door hem verteld verhaal in werkelijkheid op eenzelfde wijze plaatsvindt. En door dit boek heb ik zelfs respect gekregen voor de wereld van de psychologie. Daarnaast is de schrijfwijze á la Kellerman, precies tot in de kleinste details. Nooit onduidelijk of moeilijk te begrijpen terwijl de stof niet tot de meest concrete gerekend mag worden maar vaak in abstracte bewoordingen is weergegeven.
Ook in dit verhaal spelen Robin en Milo weer hun eigen onmisbare, niet meer weg te denken, rol.
Voor mij, met bewondering voor de kennis en schrijfstijl, weer een dikke vier sterren.