In dit boek maak je kennis met Emily die haar leven in Manchester zoals het nu is achterlaat en als Cat een nieuw leven wil beginnen in Londen. Er is iets in het verleden gebeurt wat haar tot deze drastische keuze heeft gedwongen.

Ze probeert een nieuw bestaan op te bouwen en ontmoet nieuwe vrienden en vindt een leuke baan. Alles heeft ze zo uitgewerkt zodat ze niet gevonden kan worden door degene uit haar verleden. Toch blijft het verleden aan haar knagen en kan ze het niet loslaten. Hoezeer ze haar best ook doet.

Op de kaft staat de tekst: "literaire thriller". Niet iedereen zal dit boek als zodanig ervaren maar meer als een spannende roman.

Het verhaal is in de tegenwoordige tijd geschreven met flashbacks. Zo kom je langzaam achter de reden waarom Emily/Cat tot de beslissing is gekomen om haar leven, zoals die was, achter te laten. Het plot is zeer verrassend en kunnen enige vragen bij de lezer oproepen.

Al met al blijft het verhaal boeiend en wacht je met spanning op het antwoord. Waarom ging zij weg?

Het boek waardeer ik met drie sterren. Dit omdat het af en toe wat verwarrend overkomt. En de zinsbouw en lengte van de zinnen wat onlogisch lijkt.