In mijn bloed november 2014
Auteur Milou van der Will
Eerste deel uit de Benthe berg serie
Gelezen voor de Hebban leesclub
De cover van het boek sprak me ondanks de eenvoud aan. De roze letters en het vogel kooitje met het kleine gele ontsnapte vogeltje.
Het verhaal wil ik graag lezen omdat in ons dorp dit ook gebeurd is. De pedofiel was mijn overbuurman, die tegen de lamp liep doordat er foto’s van ons buurjongetje op de pc van Robert M. (van het Hofnarretje in Amsterdam) waren gevonden . Mijn ene dochter speelde met het pleegzoontje van de man en mijn oudste dochter paste op dit kind. Toen de buurman werd opgepakt was ook het hele dorp in rep en roer, alleen werd hij niet verdedigt en hoeft hij zich hier nooit meer te vertonen. Wat er door alle ouders heen ging en de impact die dit had op ons dorp was enorm. Ik was heel erg benieuwd hoe de impact was bij de ouders en het dorp waar dit verhaal zich afspeelt.
De journaliste Benthe Berg woont samen met haar man Raoul en dochtertje Céline in het kleine rustige dorpje Ringerdam. Zij werkt bij het blad De Vrije Pers. Benthe is door seriemoordenaar Stefan van Weezel benadert om zijn verhaal te schrijven. Hij heeft DNA afgestaan en het zal niet lang meer duren voordat hij wordt gearresteerd. Wanneer Benthe hem na het interview afzet op de parkeerplaats bij zijn auto en weg rijd ligt er op de passagiersstoel een blz uit een kinderboek. Na dit interview verdwijnt Stefan spoorloos met vrouw en kinderen.Stefan is verdwenen, maar Benthe wordt wel steeds geconfronteerd met uitgescheurde blz uit een kinderboek.
Ondertussen wordt er een pedofiel opgepakt in Ringerdam , Benthe haar woonplaats. De man, Stefan,van W. blijkt een gym leraar op de basisschool te zijn waar Benthe haar dochter ook op zit. Ondanks dat Benthe er eigenlijk te erg bij betrokken is heeft zij toch de opdracht gekregen samen met haar collega Ron het verhaal te onderzoeken en te maken. Wanneer er foto’s op de pc van Rick V. worden gevonden blijken daar ook naakt foto’s van het dochtertje van Benthe op te staan. Ondanks dit, mag Benthe door gaan met haar verhaal. Doordat er maar weinig aangiften worden gedaan, krijgt Rick maar een lage straf. Benthe zint op wraak. Onder tussen duikt ze in het verleden van deze Rick. Hij blijkt uit een gezin te komen waarvan de dochter verdwenen en vermoord is, maar waar nooit iets van terug gevonden is. Benthe raakt geobsedeerd door dit meisje en probeert te achter halen wat er met haar is gebeurd.
Maar Benthe is haar leven niet meer zeker in Ringerdam. De bewoners houden de hand boven het hoofd van Rick.
Wanneer Rick terugkeert naar huis wordt hij vermoord op de oprit bij zijn vader.
Bente wordt opgepakt en is de hoofd verdachte, want in een stukje in de krant had zij geschreven dat ze hem zou vermoorden.

Het boek bestaat eigenlijk uit twee verhalen, die van de seriemoordenaar Stefan en die van pedofiel Rick. De verhalen lopen door elkaar heen, maar zijn toch duidelijk los te koppelen.
Het was een lekker lezend boek, wat je maar moeilijk weg kon leggen. Na ieder hoofdstuk was je benieuwd hoe het verder ging. Als je er goed bij nadenkt had Benthe natuurlijk nooit het onderzoek naar Rick verder mogen doen en had ze zich bij Stefan moeten houden. Toch snap je dat zij alles op alles wilde zette om Rick aan te klagen. Door de lage straf wilde zij het recht in eigen hand nemen. Dat een dorp zo’n man beschermt begrijp ik niet helemaal. Was men zo bang voor dit gezin dat er geen actie werd ondernomen?
“In mijn bloed” staat bij mij zeker inde top van dit jaar en ik geef het dan ook 5 sterren. Ik was tot het laatst toe verrast door het einde. Het verhaal van de pedofiel had wel de boventoon, maar ik was blij dat het verhaal van Stefan ook een einde kreeg en niet werd vergeten.
Milou je bent een top schrijfster en ik hoop nog heel veel van je te mogen lezen.
Dank je wel voor het boek.