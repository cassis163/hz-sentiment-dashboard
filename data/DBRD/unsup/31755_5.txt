Gefascineerd als ze is door de hersenen neemt Kaja Nordengen (1987) de lezer van haar boek mee in de wondere en vaak nog onvoldoende begrepen wereld van ons brein. Het resultaat van haar enthousiasme is te lezen in haar eerste boek ‘Je onvervangbare hersenen’. De illustraties zijn verzorgd door Kaja’s zus Guro.
Kaja is nog maar 17 jaar oud als ze aan de studie neurologie begint.
Haar boek begint ze met de oude Egyptenaren. Deze verzorgden en balsemden het lichaam van hun overleden heersers maar gooiden de hersenen weg. Er werd gedacht dat de hersenen geen waarde hadden. Hoe anders is dat nu.
Gaandeweg het boek wordt je meegenomen door de verschillende gedeelten waaruit ons brein bestaat. Keer op keer met duidelijke uitleg van de werking van dit gedeelte van het brein. Maar ook; waarom het werkt zoals het werkt. En waarom het brein bij de ene mens of bevolkingsgroep zo werkt of reageert en bij het andere mens of bevolkingsgroep niet.
Elk denkbaar onderdeel van onze hersenen en de invloed die onze omgeving, ons eten en opleiding op de werking heeft van ons brein komt aanbod. En ook; hoe verantwoordelijk zijn wij hiervoor en wat kunnen wij hier aan veranderen?
Kaja legt uit dat ons brein werkt als een sorteermachine. Wat gaat er in het korte termijn geheugen en wat in het lange termijn geheugen? Dit is noodzakelijk om gebeurtenissen of het geleerde te onthouden.
Verder laat Kaja zien dat voedselfabrikanten ware kenners zijn van hoe ons brein reageert op voedsel en toevoegingen.
De voedselfabrikanten verdienen met deze kennis veel geld.
Producten worden op een bepaalde manier gemaakt zodat de consument denkt deze producten nodig te hebben.
Het boek ‘Je onvervangbare hersenen’ is een zeer toegankelijk boek. Er wordt een goed beeld geschetst van de werking van de hersenen. En dit allemaal in begrijpelijke taal. Een ware aanrader voor iedereen die geïnteresseerd is in de meest complexe en interessante computer; Ons Brein.