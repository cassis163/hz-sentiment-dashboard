Het vijfde deel van deze prachtige reeks. Ik heb in 2018 de andere vier delen gelezen en ik keek reikhalzend uit naar deze. Ik heb er opnieuw van genoten!
Het verhaal gaat over de vijfde zus, Taygete, oftewel Tiggy. De kleine stukjes over Tiggy in de andere boeken, spraken me al enorm aan. Tiggy is zachtaardig, spiritueel en erg gevoelig, ook houdt ze ontzettend van dieren.
In tegenstelling tot de andere boeken, gaat dit boek meer over het heden, dan over het verleden. Terwijl juist dat verleden mij zo aanspreekt. Dat stukje geschiedenis dat zo knap door het verhaal geweven wordt.
Tiggy gaat net als de andere zussen op zoek naar haar roots en vindt deze bij de gitanos, de zigeunergemeenschap van Spanje.
Ook werkt ze in Schotland op een landgoed en valt ze als een blok voor de Laird. Dit geeft ze niet toe, maar is overduidelijk. Dat gedeelte vind ik wat zoetsappig en een beetje te romantisch. Het is vrij voorspelbaar.
Toch heb ik weer ontzettend genoten van dit boek en ben ik nog steeds erg benieuwd naar het raadsel dat Pa Salt heet. Ik had gehoopt in dit boek al wat meer duidelijkheid te krijgen, maar we mogen nog wachten. Dus kom maar op met boek 6!