"Het leven is soms een prachtige rozentuin waar eenhoorns doorheen huppelen en soms is het een regelrechte horrorshow." ~ p22.

Niets zo lekker als een heerljk liefdesdrama op zijn tijd! En hopen we niet stiekem allemaal dat  de liefde uiteindelijk zijn weg vindt?

"Realiteit met een extra glanslaag, de magie op het juiste moment toegevoegd om de warmte te scheppen die we in deze koude tijd allemaal zo nodig hebben." ~ p100.

Verblind vertelt het verhaal van Melissa, een jonge meid met een grote passie: de wereld van zang, dans en drama. De musicalopleiding is hard werken, en wanneer ze wordt gevraagd voor een groots afstudeerproject slokt dit haar laatste beetje vrije tijd op. Terwijl haar oude jeugdliefde Rick aan haar blijft trekken, is daar nu ook ineens Nathan, de rijzende musicalster en een ongelovelijke flirt, die haar aandacht geeft. Of is dat slechts de rol die gespeelt moet worden?
Het is weer eens heel iets anders, om te lezen over een musicalopleiding. Je merkt dat Mary K. Franklin zelf de nodige ervaring heeft op dat vlak, want zelfs voor een leek voel je dat alle details kloppen. De personages zijn toegankelijk, het leest heerlijk weg en als lezer zou je het liefst de voorstelling zien waar ze zo hard aan gewerkt hebben. En toch miste ik iets.

"Een enkele nacht vol passie was de ellende van het verlies niet waard en toe kijken dat hij daarna met andere deed wat zij met hem zou willen doen, al helemaal niet." ~ p156.

Ik heb het verhaal lang naast mij neergelegd om te proberen achterhalen waarom ik maar tot een 3 sterren gevoel kom, want ik heb zeker wel genoten van tijdens het lezen. Ik denk dat het verhaal er voor mij niet genoeg vanaf spatte, mede doordat ik niet de kriebels voelde zoals Melissa die voelde. Ook het gedeelte Rick wordt onnodig lang vaag gehouden, en de bom is uiteindelijk weer te snel. Hoewel alle emoties van de personages zeker wel kloppen, miste ik iets in de opbouw daarvan. Absoluut geen slecht verhaal, en ik heb er zeker van genoten, maar ik denk dat er nog meer uitgehaald had kunnen worden.