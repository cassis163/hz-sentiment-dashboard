Samen met Marleen mocht ik deze New Adult-roman lezen voor een buddyread op de WeLoveFeelgood spot!

Zodra je begint met lezen, duurt het niet lang voor de dynamiek tussen Hannah en Garrett van de paginaâ€™s spettert. En alhoewel het taalgebruik erg direct is, is het geen moment storend en geeft het juist wel een spannend element in het verhaal. De eerste echte erotische scene laten even op zich wachten, dus tegen die tijd past het echt goed in het verhaal en zorgt de scenes ervoor dat het verhaal een meerwaarde krijgt. Dus mocht je geen fan zijn van steamy scenes, dan zou ik je De deal toch aanraden!

De wisseling van perspectief tussen Hannah en Garrett is erg goed gedaan. Hannah wordt neergezet als een sterke vrouw die niet over zich heen laat lopen, ondanks haar verleden. Een aspect die we in New Adult-romans niet vaak tegenkomen en het daardoor weer net even wat anders maakt. Meer uniek dan een zwakke, vrouwelijke hoofdpersoon. Het is geen origineel verhaal, maar laten we eerlijk zijn: dat is het dagelijkse leven ook niet. Maar juist de sterke hoofdpersonages en de dynamiek tussen Hannah en Garrett zorgt ervoor dat het een bijzonder verhaal is. De hoofdstukken die vanuit het oogpunt van Garrett zijn geschreven zijn ook erg goed geschreven en erg vermakelijk. Beide personages zijn niet op hun mondje gevallen en dat zorgt voor spetterende en hilarische scenes.

De sterke personages, humor en chemie tussen Hannah en Garrett zorgen ervoor dat het een geweldige roman is geworden die je zeker weten aan je lijstje toe moet voegen.