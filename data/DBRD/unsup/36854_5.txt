Wie origineel en geweldig boek over het tegemoet treden van het onbekende wil lezen, kan niet om ‘Rheya’ van Arwen Mannens heen. Het is een fantastisch boek van zeldzame klasse, dat de lezer van het begin tot einde weet te boeien.
Een sterk punt van het verhaal is de relatie tussen symbolische motieven in het verhaal met het hoofdpersonage. Met betrekking tot Rheya hebben de orchidee (symbool van vriendschap, wijsheid en schoonheid), het oog (verwijzing naar licht, schoonheid, reinheid, helderheid) en de letter x (staat voor het onbekende, oriënteren, viervuldigheid en met het snijpunt erbij vijfvuldigheid) een speciale betekenis. Vooral dit laatste symbool is sterk aanwezig.
Vooral dit laatste symbool is sterk aanwezig en de manier waarop de meervoudige duiding van de x verwerkt is in het verhaal is zeldzame klasse. Deze veelvuldigheid komt niet alleen aan bod door de elementbeheersing (water, aarde, lucht en vuur), maar ook in de relaties van Rheya. Er zijn vier vrouwen die dicht bij haar staan en zijzelf (als snijpunt) zorgt voor vijfvuldigheid, waarbij de vijf een verwijzing is naar morele eigenschappen: liefde, plichtsgevoel, wijsheid, betrouwbaarheid en ceremonieusheid.
‘Rheya’ heeft ook overeenkomsten met de spirituele ethiek van Julian van Norwich. Dit geldt met name voor Julian’s standpunten over het kwaad. Hoe de auteur dit op verschillende manieren in het verhaal terug laat komen is intrigerend, omdat ze hierdoor laat zien hoe subtiel en geraffineerd het kwaad te werk gaat.
Kortom, wie een geweldig boek met een originele diepgang wil lezen kan en mag ‘Rheya’ van Arwen Mannens niet laten liggen.