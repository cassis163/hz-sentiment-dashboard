Het kwaad in ons is de derde thriller in de IJssel moord trilogie van Corine Hartman. Alle thrillers zijn losstaand te lezen en hebben als leidraad de regio waarin de thriller zich afspeelt. Het kwaad in ons brengt ons naar het rustige Hattem aan de IJssel. Een rustig pittoresk dorpje waar de Familie Steenbeek woont. Ze zijn er ongeveer 5 jaar geleden gaan wonen na het overlijden van de heer Steenbeek. De familie Steenbeek bestaat uit Simone en Richard en de kinderen DaniÃ«l, Nina en Veerle. Ik heb het kwaad in ons geluisterd via Storytel. Het boek staat nu te stralen in mijn boekenkast.

Het kwaad in ons is een familiedrama die je niet vaak tegenkomt in een boek. Het verhaal is ruw, tragisch en soms met humor geschreven. Corine Hartman heeft ons een kijkje gegeven in de wereld van adoptie en in welke problemen een gezin tegen kan komen. Ieder lid van de familie heeft zijn eigen problemen en verliest daarin ook de ander. Door een krampachtige manier van vasthouden verlies je jezelf en de ander uit het oog. In Het kwaad in ons leef je als lid met de familie Steenbeek mee. Je bent even een van de Steenbeekjes. De fijne voorlees stem van Hymke de Vries speelt hierin een grote rol.

Corine Hartman heeft met het Kwaad in ons de lat weer een stukje hoger gelegd. Het familiedrama past net zo bij haar als de harde thriller. Met een teder gevoel van drama brengt Corine Hartman de familie Steenbeek bij de lezer binnen en door herkenbare gezinsperikelen en groter problemen houdt ze de lezer alert en zorgt ze dat dit boek niet loslaat. Het kwaad in ons geeft me het gevoel dat het drama ook in mijn familie kan afspelen en dat maakt dit boek bijzonder en ijzersterk. De liefde tussen broer en zussen is sterk beschreven. Ze kunnen niet met en niet zonder elkaar.

Met het kwaad in ons heeft Corine zichzelf weer overtroffen. De bijzondere persoonlijke tint in deze thriller maakt het boek onweerstaanbaar en een echte aanrader dit voorjaar.