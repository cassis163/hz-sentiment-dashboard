Rommelig boek, veel personages en namen. Veel lijken/moorden in 2,5 dag tijd.
Ondanks de hoge bodycount, miste ik de echte spanningsboog. Er is veel dialoog. Vaak huis, tuin en keukengezwets over het wel of niet meerijden met de auto, wat zal ik inpakken om mee te nemen, hij/zij mag dit niet weten, wat zal hij/zij wel niet denken etc etc. Ik heb best wel gezucht tijdens het lezen en hoopte dat het allemaal wat sneller zou gaan.
Ik heb nu een aantal Karen Rose boeken gelezen en ik begin toch wel enige vorm van herhaling te merken. Alle boeken hebben hetzelfde soort script, dezelfde soort opbouw en dezelfde soort karakters.
Nu moet ik wel bekennen dat ik dit boek gelezen heb (heb er lang over gedaan) in een week waar mijn concentratie ver te zoeken was en ik teveel onrust had in mijn hoofd. Misschien heeft dat mijn mening wat gekleurd, vandaar toch nog de 3 sterren.