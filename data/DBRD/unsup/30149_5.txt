Bij het zien van de cover krijg je niet meteen een idee waar het boek over kan gaan, maar de titel maakt nieuwsgierig. Je wilt weten over welke horlogemaker het gaat en wat zijn verhaal is.
Vanaf de eerste zin zit je in het verhaal en wil je alleen maar verder lezen. In het begin is het vrij rustig, zit er niet echt vaart in, maar toch wil je verder lezen, want je wilt weten wie erachter een bepaalde gebeurtenis zit en hoe het kan dat Thaniel steeds overal goed mee weg komt. Je wilt weten wie Mori echt is en waarom hij steeds zoveel weet, wat zijn motieven zijn. Je wilt weten waarom Grace net zo'n soort horloge heeft als Thaniel, wat de link tussen Thaniel en Grace is. Je wilt weten voor wie Thaniel uiteindelijk kiest. Je leeft echt met Thaniel mee, maar ook met Grace die haar tijd ver vooruit is.
Op het moment dat Grace in zijn leven komt lijkt het verhaal in een stroomversnelling te gaan, dan gebeurt er steeds meer. Je begint van alles te vermoeden, maar steeds krijgt het verhaal een andere wending waardoor je het even niet meer begrijpt. Soms moet je een stukje twee keer lezen om jezelf ervan te overtuigen dat je het wel goed hebt gelezen omdat het verhaal dan zo'n onverwachte wending krijgt, dat je dat niet kan geloven. Je verdenkt diverse personen, terwijl je anderen wel kort verdenkt, maar uit het oog verliest waardoor je niet meer aan die persoon denkt. Het plot is dan ook een complete verrassing, maar als je heel goed hebt gelezen, dan had je het kunnen verwachten. Het is als een terloopse opmerking die je wel hoort, maar niet tot je doordringt en pas achteraf bedenkt dat je het wel hebt gehoord.
Kortom, het is een spannend verhaal die bol staat van de geschiedenis van Londen en een stukje Japan, over liefde en loyaliteit voor bepaalde personen en over hoe te overleven als vrouw die liever geen huisvrouw is. Ook kom je meer te weten over horloges hoe die in het verleden gemaakt werden en die octopus wil je ook hebben omdat hij zo leuk is.

Lees verder op https://surfingann.blogspot.nl/2017/12/de-horlogemaker-van-londen-natasha.html.