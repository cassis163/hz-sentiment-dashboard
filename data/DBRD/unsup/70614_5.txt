BETER DAN SEKS


Hier bovenstaande quote is niet van mij afkomstig, maar van Time Magazine. Beetje cheap, maar ze zitten er niet ver naast. Lelieblank scharlakenrood is van uitzonderlijke klasse. Het is nu al een moderne klassieker, waarvan je weet dat het over 150 jaar nog gelezen wordt. De klassieke Russen zijn er peanuts bij.

Deze 1000 pagina's tellende literaire soap vertelt het wel en wee van Sugar. En wow wat een top is die Sugar zeg! Nog weken na dat ik Lelieblank scharlakenrood (helaas) uit had, was ik nog iedere dag op zoek naar Sugar. In de boeken die ik daarna las, bij de bakker, bij de slager. Op de bushalte, in mijn slaapkamer. Het maakte niet uit waar, als Sugar maar ergens zou opduiken. Het is tot op heden nog niet gebeurd.

Hoe dan ook wat ik hiermee wil aangeven is dat Sugar behoorlijk verslavend kan werken. En dat de 1000 pagina's maar een ding in je los maken: een verlangen naar nog eens 1000 pagina's Sugar. Maar dat gaat niet gebeuren.

Michel Faber - een Nederlander - de schrijver van het beste boek ooit dus, heeft verklaard dat er zeker geen vervolg of een deel twee komt. Hoe spijtig ook, het toont de ultieme klasse van Faber. Hij beseft als geen ander dat het juist deze 1000 pagina's zijn die er voor gezorgd hebben dat Sugar de grootste literaire heldin ooit is geworden.

Leest allen Lelieblank scharlakenrood, Sugar zal je niet teleurstellen!

Wordt vervolgd,
Otto