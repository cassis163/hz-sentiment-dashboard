December 2016: Dit was de derde keer dat ik dit boek las. Ooit was het het eerste deel van de serie van Sue Grafton dat ik las. Daarna las ik voornamelijk nieuwere delen uit de reeks. Dit jaar lees ik ze allemaal op volgorde, vanaf het begin, de A. In de Challenge van 2016 de ene helft, de andere helft staat gepland voor 2017..
Van dit deel wist ik echt helemaal niets meer, niets kwam me bekend voor. Hoewel: ik zag al van verre aankomen hoe het zou aflopen, dus misschien was er toch iets blijven hangen. In elk geval waren de mensen in het priv√©leven van Kinsey nu bekender dan toen ik ze de eerste keer las. Ook voor deze serie geldt, dat je de delen het best op volgorde kunt lezen.

Korte inhoud: een rijk man is overleden, zijn vier zoons erven zijn geld en goederen, maar een van hen is onvindbaar. Als scholier wilde hij niet deugen, en zijn vader schreef een testament waarin deze zoon onterfd werd. Dit testament is even onvindbaar als Guy, de spoorloze zoon. Kinsey moet hem opsporen. Hij heeft nu recht op het vierde deel van de nalatenschap.
Zijn drie broers zitten er niet bepaald op te wachten dat deel aan Guy af te staan.
Als Guy vermoord wordt aangetroffen wordt de taak van Kinsey uitgebreid. Zij heeft met de broers niet veel op en voelde zich meer aangetrokken tot het zwarte schaap Guy. Samen met haar oude geliefde Robert Dietz lost ze alles weer eenvoudig op.
Ik blijf het plezierige lectuur vinden.