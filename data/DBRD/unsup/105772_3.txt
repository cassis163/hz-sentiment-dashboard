Ik heb de ongecorrigeerde versie gelezen van het boek. 'De weg van het water' was het buzz boek #2 in de Hebban Reading Challange 2016. #hebbanbuzz #hrc2016

Er zit zeker wel spanning in het boek en het boek leest heel makkelijk weg. Het verhaal gaat over drie vrouwen in een gezin. Bente een ex top model die door omstandigheden aan lagere wal is gekomen en nu met Korsakov op een verpleegafdeling verblijft. Floor, haar zus, die de beheerder van haar der financiën en bezit is geworden maar die erg met zichzelf in de knop zit onder andere na een burn-out. En tot slot de dochter van Floor genaamd Kim die de reclame/media wereld probeert te veroveren met haar eigen opgezette bureau. Het verhaal gaat in een grote lijn over de pogingen van een mislukte crimineel die geld van de rijke familie probeert te krijgen op verschillende manieren.

De schrijfstijl is lekker soepel. Ondanks dat het een ongecorrigeerde versie was, kwam ik niet heel veel fouten meer tegen. Uiteraard zijn die in de finale versie wel weggewerkt. Het verhaal is makkelijk te volgen en je kan eenvoudig met de karakters in het boek identificeren omdat de verschillende karakters goed neergezet worden. Toch zitten er in het verhaal onlogische dingen, zonder al te veel weg te geven maar waarom een reis door Europa maken voor 2 ton van een Zwitserse bankrekening te halen als je net een huis hebt verkocht en banken tegenwoordig ook gewoon overal vestigingen hebben. Het bankgeheim is Zwitserland is niet meer zo geheim dat je met geld heen en weer moet gaan rijden. Ook het verhaal van roedels wolven ergens hoog in de Duitse Moezel is best erg ver gezocht. De meeste kans op wolven is toch nog steeds in het oosten van Duitsland. Het is grappig hoe de schrijver probeert hedendaagse actualiteiten door het verhaal heen te mixen maar veel relevantie zit er voor het verhaal niet in.

De titel past voor mij helemaal niet bij het boek. Aan het einde van het boek werd de betekenis van deze titel mij wel duidelijk maar sterk vind ik hem niet. Uiteindelijk is het verhaal een haat-liefde verhouding tussen de zussen en de moeder en dochter. Maar eigenlijk is het meer een verhaal over succes en jaloezie. En tot slot over familie banden die verder gaan dan al het andere. Net als andere lezers vind ik niet veel spiritueels terug in het boek.

Het is leuk hoe het boek eindigt. Het biedt zeker een mooi optie voor een vervolg. Waarin ingegaan kan worden op de ‘goede’ doelen financiering, de buitenlandse reizen, de beroemdheden (kan pikant worden gelet op de namen die reeds genoemd worden), de weeshuizen en het misbruik voor pharma doeleinden. Zou ik ‘deel 2’ willen lezen? Ja zeker wel. Makkelijk boek leest heerlijk weg. Drie sterren is het boek zeker wel waard maar er zit zeker meer in dus Trudi Rijks, ik ben benieuwd.