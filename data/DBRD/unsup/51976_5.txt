Dit is het eerste boek dat ik van Kepler heb gelezen, hiervoor had ik nog nooit van dit schrijversechtpaar gehoord. En wauw; wat een geweldig boek! Vanaf de eerste pagina werd ik er volledig ingezogen en ik moest en zou weten wie de moordenaar was. Dit bleef tot de laatste pagina’s moeilijk te raden. Zodra ik een personage verdacht, bleek hij of zij het even later toch niet te zijn.
Maar wie dan wel? Deze vraag hield me de hele tijd vast en wat een geweldig spannende thriller.
De personages werden goed uitgewerkt. Ik wilde bijna tegen de slachtoffers schreeuwen, de personages waarschuwen over het verschrikkelijke lot dat hen te wachten stond.
‘Hij staat daar! Achter het raam! Maak dat je wegkomt!’ Oh, zelden heb ik een boek gelezen dat me zo in mijn greep hield. En dan vergeet ik bijna de geweldige pageturner op het einde. Alles valt opeens op zijn plaats en het enige wat je wilt is dat ze de moordenaar pakken en veroordelen.
Het enige nadeel was dat ik het einde nogal snel vond gaan. Opeens was de moordenaar bekend, kwam er nog een ijzingwekkende spannende eindscène aan en toen was het (helaas) afgelopen. Misschien – als ik het boek nog een keer ga lezen – dat ik dan alle kleine aanwijzingen zie en er toch wel naartoe gewerkt wordt, maar voor nu was dit het enige minpuntje dat ik kon vinden. De dikte van het boek kan voor sommige mensen eventueel ook een nadeel zijn, maar zelf vond ik dat geen probleem.
Al met al heb ik genoten van dit boek. Ik wil zeker meer boeken van het schrijversechtpaar Lars Kepler lezen! Had ik ook al gezegd hoe mooi ik de voorkant aan? Hoe langer ik ernaar kijk, hoe intrigerender ik hem vind. Geweldig! Lees mijn recensie ook op Dromenoverboeken.com