Deel drie van de serie van Jan Guillou, ik kon niet wachten. Dit zou het boek zijn waar de zoons weer bij elkaar komen. En dat gebeurt. Dat maakt het verhaal niet makkelijker, je moet nog meer personages volgen. Interessant is de verschillende leefwijze van de drie heren; elke jongen heeft de geschiedenis op een andere manier beleefd. Voor Guillou een interssant gegeven, voor de lezer een uniek verhaal.

Dit alles zie je terug in het derde deel. De schrijfwijze is nog steeds kenmerkend voor Guillou; lange zinnen, uitdagende boodschappen. Ook de geschiedenisfeiten komen terug in het verhaal: belangrijke personages nemen hun rol aan. Ook maak je kennis met de - inmiddels bijna volwassen geworden- kinderen van de drie jongens. Dit zorgt voor een nieuw perspectief.

Het einde van het boek smaakt naar meer, de laatste zin blijft in je hoofd spelen. Ik heb vragen, vermoedens, verwachtingen. Helaas moet ik nog even wachten op deel vier.. Maar dat deel komt zeker in mijn boekenkast!