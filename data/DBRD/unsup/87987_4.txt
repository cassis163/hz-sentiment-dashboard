De hoofdpersonen uit dit boek zijn Clare en Aidan. Ze wonen allebei in Amerika en kennen elkaar van de middelbare school. Ze hebben nu al een paar jaar verkering.

Het hele verhaal draait eigenlijk om dé avond en dé ochtend dat ze afscheid van elkaar moeten nemen. Ze gaan namelijk allebei naar een andere universiteit, honderden kilometers van elkaar verwijderd.

Clare en Aidan hebben besloten om de hele nacht wakker te blijven, om nog zoveel mogelijk dingen te doen en herinneringen van elkaar op te halen. Clare heeft een lijstje gemaakt met bestemmingen waar ze beslist heen wil, omdat die plekken veel voor haar en haar vriend betekenen.

Maar de avond gaat niet helemaal zoals gepland en de nacht/ochtend gaat met een sneltreinvaart voorbij.

Onderweg naar de bestemmingen praten ze veel over hoe het nu verder moet gaan tussen hen. Het is een moeilijke beslissing, gaan ze nu uit elkaar of kiezen ze voor een langeafstandsrelatie?

Hoewel ik in het begin nog een beetje in het verhaal moest komen vond ik het uiteindelijk een heel mooi boek! Het verhaal was in een fijne stijl geschreven waardoor ik het heerlijk vond om "Hallo, tot ziens en alles daartussen" in de vakantie te lezen.
Kortom: een echte aanrader! :)