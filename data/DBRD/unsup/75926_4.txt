Maarten en Nicolien wonen in een pand in Amsterdam, waar meerdere mensen wonen, als Petrus en later zijn (homo)vriend Peer zijn intrek nemen verandert er behoorlijk wat.
De fantastische dialogen vliegen je om de oren, de irritaties tussen Nicolien (draaft door in de homo-acceptatie) en Maarten (blijft nuchter, maar dat wordt steeds verkeerd uitgelegd) leiden soms tot bijna slaande ruzies.
Peer en Petrus vond ik verschrikkelijke kwalleballen ik had er het nooit bij uitgehouden en ik kan mij de gedragingen van Maarten goed voorstellen, alhoewel hij wel erg veel van zichzelf vergt om alles goed te houden, zelfs in de relatie met hun buren.

Een heerlijk boek, geregeld denk je dat je het script aan het lezen bent van een klucht, en eigenlijk is dit boek dat ook min of meer, waarbij uiteindelijk toch blijkt dat Maarten's vooroordelen de juiste zijn in dit geval (vooral niet generaliseren).

Het open einde vond ik het enige jammere aan het boek, dat had ik liever wat heftiger gezien, maar wel genoten met een hoofdletter G.