Clem Schouwenaars beschrijft het leven in een West-Vlaams dorp, Vatekapelle. Op het eerste zicht lijkt dit een ordinair dorp, tot Alban Preis, een aquarellist, er zijn intrede doet. Hij voert een woningruil door met een bevriend koppel, de Steegers. Beetje bij beetje komt de onverdraagzaamheid van bepaalde inwoners van dit fictieve dorp aan de oppervlakte drijven.
Dit boek dateert van 1979 maar toch weet de auteur hier een brandend thema aan te snijden. Onverdraagzaamheid en discriminatie zijn nu eenmaal aspecten van alle tijden. Hij laat het ook niet na tegen de schenen te schoppen van het katholicisme en de Loge.