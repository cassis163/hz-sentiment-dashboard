Na het lezen van de sneak preview was ik erg benieuwd naar het boek. Normaliter hebben e-books niet mijn voorkeur, maar deze heb ik in één ruk uitgelezen.
Een mooi, ontroerend en eerlijk verhaal over hoe een ieder op zijn eigen manier omgaat met verlies.
In 8 hoofdstukken wordt het verhaal verteld. Het verhaal van Mattias, wie hij was in de ogen van zijn vriendin, vriend, moeder en hoe zij rouwen om het verlies van hun dierbare.
Er komen ook mensen aan bod die slechts zijdelings met Mattias te maken hadden of via iets of iemand anders. Toch weet de schrijver het verhaal spannend te houden tot het laatste hoofdstuk, pas dan weet je wat er met Mattias is gebeurd.

Een mooi, beeldend boek dat ik zeker zou aanraden.