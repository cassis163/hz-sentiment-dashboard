Lekker vlot geschreven. Het boek heb je zo uit en is dan ook een lekker tussendoortje of een mooi boek voor als je een reading challenge wilt halen. Ook is het een heerlijk boek als je in de put zit en je je weer goed wilt voelen. Het verhaal is ontzettend voorspelbaar, maar dat is in dit geval niet erg. Dit is het soort boek waarbij het niet erg is dat er niet zoveel gebeurt, niet zoveel spanning in zit.
Wel hoop ik dat de volgende delen meer bladzijdes hebben, anders is het jammer dat het niet één dik boek is geworden. Anderzijds, nu heb je wat om naar uit te kijken als je wilt weten hoe het verder gaat.