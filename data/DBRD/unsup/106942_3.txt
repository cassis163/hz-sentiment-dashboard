Het nieuwste boek van Arthur Japin, De Gevleugelde, speelt zich af in Zuid-Amerika, de geboortegrond van het magisch realisme en van Gabriel Garcia Marquez. En dat past goed bij de dramatische stijl van Japin. Hij gebruikt veel ‘vergeten’ woorden op een natuurlijke manier, maar soms vliegt hij uit de bocht. (hoe toepasselijk bij het thema van dit boek). De kracht is dat, net als in zijn vorige boeken, er een voor mij volledig nieuwe wereld wordt beschreven.

Voor de duur van het lezen wordt je helemaal meegezogen in het verhaal. Na het uitlezen was het boek afgesloten. Het blijft niet nazinderen, het heeft me niet aan het denken gezet en heeft mij dus ook niet, zoals goede literatuur voor mij wel behoort te doen, uitgedaagd. En dat is waarom De gevleugelde voor mij blijft steken op een 6. Overigens wil ik de liefhebbers van dit boek, of meer in het algemeen Zuid- Amerika, de al eerder genoemde Marquez maar ook De eeuw van Carlos Moreno Amador, van de Nederlandse auteur Onno Wesseling aanraden.