Ik heb dit boek gewonnen, met de opdracht om na het lezen een recensie hiervoor te schrijven.
Ik begon vol enthousiasme aan het boek, een boek over liefde, met de nodige grappige en romantische perikelen sprak me absoluut aan.

Het was het eerste boek van deze Schotse schrijfster en ik moet zeggen dat ik in het begin wat moeite had om erin 'vertrokken' te geraken. Maar alle begin is soms moeilijk, dus zette ik door en ik heb er geen spijt van.

We leren Edie kennen die wordt uigenodigd op de bruiloft van 2 collega's, Jack en Charlotte waar ze samen met Louis een gelegenheidskoppel vormt.
Maar de bruiloft verloopt niet zoals gepland en reeds kort na de speeches wordt Edie totaal verrast gekust door de bruidegom, een man met wie ze wat heen en weer zitten chatten heeft op het werk. Als de bruid haar kersverse echtgenoot komt zoeken en hen innig zoenend betrapt is het hek van de dam.
Edie loopt naar haar kamer en vlucht 's ochtends in alle vroegte het hotel uit...
Ze denkt dat het beter is om niet meer in hetzelfde bedrijf te werken, maar haas baas Richard doet haar voorstel. Edie mag voor enkele maanden naar haar geboortedorp om een biografie te gaan schrijven over de bekende acteur Elliot Owen.
Terwijl ze vlucht richting haar geboortedorp Nottingham starten collega's, bruidsmeisjes en de bruid een heuse lastercampagne waarbij Edie niet gespaard wordt op de sociale media.
Edie verblijft tijdens het schrijven van de biografie bij haar vader en haar zus. Het leven van haar zus staat totaal haaks op haar leven en dan levert natuurlijk de nodige spanningen en belevenissen waarbij haar vader de kerk steeds in het midden probeert te houden.
Het contact met Elliot verloopt in het begin wat stroef, maar beetje bij beetje wordt de verstandhouding tussen hen beter. Als Elliot en Edie op een avond op straat ruzie krijgen en enkele fotografen dit oppikken is het hek natuurlijk van de dam... De foto's komen in tal van kranten te staan en natuurlijk speelt de kus met de bruidegom niet in haar voordeel. Komt daarboven op nog eens dat een louche journaliste ook bezig is met het schrijven van het levensverhaal van Elliot, echter niet zo rooskleurig, vooral op de roddels gebaseerd.
Maar eind goed al goed, de relatie tussen Elliot en Edie hersteld zich, net als de relatie tussen Edie en haar zus en vader. Beide relaties hebben te maken met pijnlijke gebeurtenissen uit het verleden die uiteindelijk op hun plaats terecht komen.
Ik vind het boek zeker een aanrader voor de mensen die houden van romantische boeken met de nodige dosis humor en levenswijsheid.
Ik heb er alvast van genoten.