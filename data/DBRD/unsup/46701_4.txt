Amanda Kyle Williams heeft na ‘Een onverwacht genoegen’ met de protagonist Keye Street wel haar naam gevestigd. Met het vervolg ‘De vreemde in ons midden’, lijkt ze de juiste richting te hebben gevonden en ook precies te weten wat ze met de wispelturige detective wil.

Miki Ashton, nicht van Keye Street benaderd haar omdat ze het gevoel heeft voortdurend in de gaten te worden gehouden. Maar Keye, zelf nog in therapie voor een afgezworen alcoholverslaving, weet dat haar nicht niet altijd helemaal geestelijk helder is en doet het af als verbeelding.
Als het stoffelijk overschot van een oude, 90-jarige, man en een 13-jarige jongen wordt gevonden, vragen deze moordgevallen meer aandacht en assisteert Keye haar partner Aaron Rauser.
Maar steeds komt Miki terug op haar vermoeden en Keye kan niets anders dan haar aandacht ook op haar nicht vestigen. En dat lijkt niets te vroeg te zijn...

Je hoeft geen vijftig pagina’s gelezen te hebben om vast te stellen dat Amanda Kyle Williams met haar tweede boek in de Keye Street reeks, minstens een klasse beter is geworden. In een wervelend verhaal waarin veel gebeurt en de ene verrassing over de andere tuimelt, weet ze de lezer 316 pagina’s lang te boeien en met een dwangmatig opgeheven vingertje, te stimuleren door te blijven lezen. Dat kost in ‘De vreemde in ons midden’ geen enkele moeite want de inhoud van het verhaal houdt de aandacht van de lezer zelf wel vast. Een plezier om te lezen met toch ook wel een verrassende wending.

Eindoordeel: 4 sterren

Spanning: 4 sterren
Plot: 4 sterren
Leesplezier: 4 sterren
Schrijfstijl: 3 sterren
Originaliteit: 4 sterren
Psychologie: 3 sterren