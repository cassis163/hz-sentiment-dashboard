Everless is een boek met veel plottwists wat het tot een spannend boek maakt. Ik vond het vanaf het begin goed. Het was beschrijvend genoeg zonder voor mij saai te worden. Op een gegeven moment wordt een apart dorpje beschreven en ik kon het echt voor mij zien. Zo heb ik het graag.
Je leert hoofdpersoon Jules kennen en gaat om haar geven. Zij is een moedige jonge dame met een goed hart. Zo doet ze bepaalde dingen zonder eigenbelang en soms zelfs met gevaar voor zichzelf.
Ook andere karakters worden goed omschreven en weten je soms zelfs te verrassen. Iemand waarvan je denkt dat diegene slecht is kan toch zijn goede momenten hebben en andersom. Het is dus niet zwart-wit.
De juiste dingen worden voor mij op het juiste moment toegelicht in het verhaal zodat ik niks verwarrend vond. Een fijne schrijfstijl en een goed verhaal. Ik kijk uit naar het vervolg.