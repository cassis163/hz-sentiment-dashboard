Heather Guldenkauf weet Calli, zonder dat ze zelf een woord zegt, zeer levendig en tastbaar neer te zetten. Dit weet ze ook voor elkaar te krijgen met de andere karakters in het boek. Hun emoties zijn zo echt, dat je met ze meeleeft en ze niet meer los kan laten.
Calli ziet op jonge leeftijd dat haar moeder door haar vader van de trap wordt geduwd. Haar vader heeft een alcoholprobleem en heeft te diep in het bierblikje gekeken als hij zijn woede uit. Dit heeft grote invloed op het verdere leven van Calli. Gelukkig, heeft ze op de basisschool een vriendin die namens haar praat, Petra.
Op een ochtend blijkt Calli verdwenen en even later blijkt ook Petra verdwenen. Wie heeft de meisje meegenomen, zijn ze eigenlijk wel samen meegenomen? Waar is de vader van Calli gebleven?
Guldenkauf weet de plot goed op te bouwen en dat maakt het boek prettig leesvoer.