Blut! is een boek voor tieners en gaat over omgaan met geld. Dit boek is duidelijk geschreven, heeft een thema dat tieners aan zal spreken. Geldtekort is voor de jeugd niet vreemd. Ook volwassenen kunnen hier over meepraten. Het is zo makkelijk om te lenen van vrienden, geld over te boeken zonder dat iemand het merkt.

Floortje van Assem is een tiener en zit op het Zadline College. Ze heeft twee BFF Tess en Larissa. Wanneer ze Jack van Drunen ontmoet, 16 jaar wordt ze op slag verliefd en wil indruk op hem maken. Indruk door mooie merkkleding en er goed uit te zien. Hierdoor heeft ze niet genoeg geld ter beschikking, ondanks zak-, kledinggeld en een zaterdagbaantje bij de AH. Ze leent bij haar broer en zus, vriendinnen. Ze neemt geld van haar vader en moeder. "Wat heeft ze gedaan? Is ze nou een dief? Nee, natuurlijk. Niet. Ze heeft het niet gestolen, alleen maar even geleend. Haar moeder merkt er niks van". Floortje voelt zich een dief in eigen huis.

Jack neemt het niet zo nauw, zoals hij omgaat met meiden. Zoals hij omgaat met Floortje zo gaat hij om met tig meiden. Beetje flirten, beetje lachen, handje op hun schouder... en al die meiden vinden hem geweldig. Zij ook! Ze is er net zo goed ingetrapt.

Floortje blijft, ondanks waarschuwingen van haar BFF, onder de indruk van Jack. "Haar gevoelens voor hem zijn als een toverbal, die elke keer van kleur verandert". Steeds verder raakt Floortje in de schulden. Betalingsherrineringen via de post. Uiteindelijk weet Brain, een jongen uit haar klas, Floortje ervan te overtuigen dat ze haar ouders in moet lichten. Floortje stelt dit telkens uit. "En anders vertel ik het morgen. Smoesjes, Floortje, dat zijn smoesjes. Diep in haar hart weet ze dat hij gelijk heeft. Van uitstel komt afstel". Wanneer Floortje het aan haar ouders vertelt is haar schuld opgelopen tot ongeveer â‚¬500,00.