Wilder is het eerste deel van de Renegades trilogie. Het boek gaat over Leah en Paxton. Leah krijgt de kans om te gaan studeren op een cruise schip, de enige voorwaarde is dat ze een andere student bijles moet geven. Die andere student is Paxton, hij reist met zijn stunt team The Renagades de hele wereld over om gekke stunts te doen en besteed weinig tijd aan school. Paxton merkt dat Leah een aantal geheimen heeft en probeert haar te helpen door haar te betrekken in zijn stunts, maar niet alles gaat zoals verwacht.

Doordat het verhaal uit zowel het perspectief van Leah als van Paxton wordt geschreven krijg je een duidelijk beeld van de personages en kun je je heel goed inleven en voel je echt met hun mee.

Rebecca Yarros heeft het weer geflikt, net als haar Flight & Glory serie is dit weer een heerlijke New Adult. Ook zit er de nodige spanning in het boek, waardoor het boek erg moeilijk weg te leggen is. Door de vlotte schrijfstijl is het boek makkelijk te lezen. Het liefst lees je het boek in een keer uit, en wil je gelijk door gaan met het volgende deel. Het boek is een absolute aanrader.