De voorloper van de Ringwereld trilogie. We maken kennis met de Kzin en de Poppenspelers.
Los daarvan staan de verhalen op zichzelf al spelen ze wel allemaal ongeveer in dezelfde tijd en ruime.
Sterke en originele verhalen met veel spanning gelardeerd met veel, al dan niet cynische, humor. Tot nu toe hebben de verhalen de tand des tijds erg goed doorstaan - het is allemaal nog best mogelijk naar de toekomst toe, wat toch al een hele prestatie op zich is.
De hoofdpersoon, die toch wel van het vagebond/vrijbuiter type is en het niet zo nauw neemt met de regels, wekt onmiddellijk de sympathie op en zorgt ervoor da tje als lezer echt kan meeleven.
Als Larry Niven het gevoel van oneindig vallen in het heelal beschrijft, houd je je onwillekeurig vast aan je stoel. Topper voor de liefhebbers van klassieke Sci-Fi, een werk dat het genre mee bepaalt.