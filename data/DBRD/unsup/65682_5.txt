Readinglife567 heeft meegedaan met de blogtour bloedwetten 1000 nachten.
Spannend voor mij want het is de eerste keer dat ik deelnam met mijn blog aan de blogtour.

De cover van dit is mysterieus, de halve vrouw in het wit op een zwart achtergrond. Het doet je meteen het boek omdraaien om de achterflaptekst te lezen.
Wat dan weer de nieuwsgierigheid wekt naar dit verhaal toe.
Het boek lag wat uit mijn comfortzone omdat het fantasy is. Is het me bevallen? Lees vlug verder hieronder.

Het verhaal start wanneer Katine onderweg is naar een ver land om te trouwen met een onbekende man. Onderweg wordt haar Karavaan overvallen door mannen in Indigo. Hierdoor komen ze in handen van de zwarte koningin die Rah dient.
Van deze krijgt Katine de keuze om na duizend nachten te dienen te kiezen om te sterven of het eeuwige leven te dienen.
Katine is echter koppig en legt zich niet zomaar neer bij haar noodlot. Ze gaat dan ook niet om met haar ‘zusters’, maar met de Creotim, de mannen die gebrand hebben.
Met deze krijgt ze een goeie band.
Katine blijkt al snel de mooiste vrouw van de wereld te zijn. Voor de liefde offert ze haar menselijkheid op door een Ath’vacci op. Kan ze weerstaan aan de bloeddorst die dit met zich meebrengt of heeft ze zich volledig over aan het bloed.

Zoals vermeld lag dit boek helemaal uit mijn comfort zone, maar ik heb hier zo van genoten. Na het lezen van dit boek, wil ik zeker ook de andere in de reeks van bloedwetten lezen.
In 1000 nachten, wordt beschreven hoe ver iemand gaat om een geliefde te redden. Hoe we ons zelf kunnen verliezen in een geloof.
Hoe sterk we kunnen zijn als we ergens echt in geloven en er volledig voor gaan. Jaloezie in dit boek is ook nooit ver om de hoek.

Drenth schuwt ook geen gruwel in het boek, ze worden goed beschreven waardoor je als lezer een duidelijk beeld krijgt van de pijn die de Creotim hebben.  
De opbouw van het boek is subliem, alle gebeurtenissen volgen elkaar perfect op.
Als lezer krijg je ook op al je vragen of bekommernissen een antwoord. Het boek zelf is opgedeeld in vier delen. Wat voor een duidelijke leidraad zorgt.
Je wordt helemaal ondergedompeld in de wereld van het bloed en de zwarte koningin samen met hun gebruiken en hun geloof.
Voor mij was de rode lijn doorheen het boek, de koppigheid van Katine en haar gevecht om anders te zijn dan haar ‘zussen’.
Je gaat echt van het hoofdpersonage gaan houden. Je support ook voor haar als ze weer eens tegen de wil van de zwarte koningin uitgaat.

Eens je begint te lezen, wil je echt verder lezen, het boek neemt je in zijn greep. Wat een zeer groot compliment is voor Drenth. Had echt een WOW gevoel.
Daarom raad ik het boek ook aan, het is geen standaard verhaal, het is eens iets anders waarin je je als lezer kunt verliezen. Ook al ben je niet zo’n fantasy liefhebber, dit boek is de moeite waard om gelezen te hebben.