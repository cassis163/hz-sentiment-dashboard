Vraag niet waarom is de derde thriller in de reeks met rechercheur Lois Elzenga. In dit voorlopig laatste deel met Elzenga in de hoofdrol krijgt de fanatiekeling het zowel professioneel als persoonlijk niet gemakkelijk.

In Vraag niet waarom hanteert Simone van der Vlugt een simpele schrijfstijl. Diezelfde simpele schrijfstijl is echter niet zo neergekwakt. Er is over nagedacht. Er is nagedacht over het ritme, over de woorden en zinsconstructies. In de dialogen slaat Simone een andere toon aan en merk je dat ze dat simplistische expres doet. Echt uitpakken doet ze daar, in de dialogen tussen rechercheur Lois en psychiater Onno.

Het boek is meesterlijk geschreven: het is toegankelijk, maar ijzersterk geschreven. Het verhaal zelf is niet het beste, maar dat doet niets af aan de kwaliteit. En dat einde, ja, dat is mooi. Erg mooi.