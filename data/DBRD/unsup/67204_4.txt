Fatale kus – Allison Brennan

Over de schrijfster:
De Amerikaanse Allison Brennan debuteerde in 2005 met The prey, het eerste van de Predator-trilogie. Love me to death werd in de VS gepubliceerd in 2010 en is het begin van de 12-delige Lucy Kincaid-reeks. Het kreeg een Nederlandse vertaling met als titel Tot de dood ons scheidt. Hoewel ze in totaal 72 boeken op haar naam heeft staan, werden er nog geen andere vertaald. In haar thuisland wordt ze bij de top-thrillerauteurs gerekend.

Achterflap:
Lucy Kincaid wordt door haar vriend, beveiligingsexpert Sean Rogers, gevraagd haar expertise op het gebied van cybercriminaliteit in te zetten bij het onderzoek naar een vermiste tiener. Het onderzoek loopt synchroon met de klopjacht van de FBI op de 'Cinderella Wurger.' Deze seriemoordenaar heeft het voorzien op jonge vrouwen die hij op feesten drogeert en op die manier makkelijk tot zijn slachtoffer maakt. Wanneer beide onderzoeken met elkaar dreigen te botsen, is Lucy niet van plan om een stap opzij te doen. Haar eigen pijnlijke verleden maakt haar vastbesloten jonge vrouwen te behoeden voor criminelen. Daartoe gaat Lucy niet alleen de confrontatie aan met een meedogenloze psychopaat, maar ook met haar eigen angsten. Zelfs als dat betekent dat haar carrière en haar geluk met Sean op het spel staan.

Mijn mening:
Fatale kus is het tweede deel in de Lucy Kincaid-reeks, waar deel één qua spanning nog iets te wensen overliet, komt dat in deel twee ruimschoots aan bod.
Lucy Kincaid heeft maar één grote wens en dat is FBI-agent worden, helaas draagt ze een verleden met zich mee waardoor anderen bevooroordeeld zijn in hun mening, ze heeft een stempel waar ze moeilijk vanaf komt. De vraag is of Lucy in staat is het verleden een plekje te geven.
Sean, die inmiddels zijn wilde haren aardig verloren is, heeft alle vertrouwen in Lucy en betrekt haar in de zoektocht naar zijn vermist nichtje. Hij heeft samen met zijn vriend Patrick, de broer van Lucy een goed lopend beveiligingsbedrijf op poten gezet. Ondertussen is de FBI naarstig op zoek naar de Cinderella Wurger die het gemunt heeft op tieners die uitbundige feesten bezoeken. Als snel blijkt dat deze verhaallijnen aan elkaar gekoppeld dienen te worden.
In een golf van spanning en romantiek wordt je als lezer mee getrokken naar een verrassende ontknoping.
Spanning en romantiek wisselen elkaar in rap tempo af waardoor je als liefhebber van Romantic suspence op je wenken bediend wordt. Je sluit de hoofdpersonen heel makkelijk in je armen, alsof je ze al jaren kent. Het thema van fatale kus is niet bijzonder origineel, dat ben ik al in eerder gelezen boeken tegen gekomen. Het is de romantic suspence die mij op mijn wenken bediend.
Fatale kus is het tweede deel van een 12-delige serie dus er ligt nog veel spanning en romantiek in het vooruitschiet.
Als fan van Karen Rose heb ik inmiddels ook Allison Brennan aan mijn favorieten lijstje toegevoegd.
Ben zeer nieuwsgierig wat er allemaal nog op het pad van Lucy, Sean, Patrick en de rest van de familie terecht komt, ik kijk er nu al reikhalzend naar uit.

Originaliteit: ***
Schrijfstijl: *****
Plot: *****
Spanning: ****
Leesplezier: *****
Psychologie: ***

Fatale kus krijgt van mij 4 sterren.
Bianca