De verborgen geschiedenis wordt verteld vanuit het standpunt van een man die nog maar een jaar in het dorp woont. Zijn naam wordt niet genoemd en ook niet wat hij daar doet.

Toch krijg je stukje bij beetje kleine brokjes informatie van de man, waarom hij daar is, wat er voorgevallen is.
Courtillon is een dorp met enkele hoofdrolspelers die hun rol als roddelaars perfect opnemen.

Er is de dorpsgek JoJo die iets met vuur heeft, er zijn enkele gelukkige gezinnetjes die er, eens het pantser doorbroken is, niet meer zo gelukkig uitzien, er is een gepensioneerde rechter, een politiecommisaris en er zijn roddels, verdenkingen, geheimen uit de oorlog.

Intrigerend verhaal