Aaron Falk keert na ongeveer 20 jaar terug naar zijn geboorteplaats Kiewarra, waar hij eigenlijk van plan was nooit meer te komen. Maar hij kan het niet maken om niet de laatste eer te bewijzen aan zijn jeugdvriend Luke. Er blijken nogal wat vraagtekens te kleven aan diens vermeende zelfmoord, Aaron besluit op onderzoek uit te gaan. Hij stuit daarbij op veel tegenstand van de inwoners van Kiewarra, want hij wordt gezien als moordenaar van hun vroegere vriendin Ellie. Aaron en zijn vader zijn kort na haar dood toch niet voor niets gevlucht?!
De droogte is een spannende thriller, waarbij je zeer regelmatig op het verkeerde been wordt gezet. Het verhaal wisselt af tussen heden en verleden, beide vertelt vanuit Aaron. Knap debuut, ben benieuwd naar het volgende boek van Jane Harper!