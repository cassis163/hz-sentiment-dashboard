Danielle Steel schrijft feelgood romans waar je je af en toe even heerlijk in kunt verliezen, hoewel de personen af en toe wel tenenkrommend perfect zijn. Zo ook in Het huis, waarin Sarah een slepende relatie heeft met Phil, die haar aan het lijntje houdt. Wanneer ze een erfenis krijgt en een huis koopt, barst de bom. Gelukkig voor Sarah eindigt het niet in een tragedie, zoals ze altijd heeft gedacht en waardoor ze zich aan de relatie vastklampte, maar gebeuren er alleen maar meer leuke dingen. Zelfs oude angsten kan ze onder ogen zien. Dat ze daarbij de hulp van een leuke, lieve, knappe man niet afslaat, is natuurlijk vanzelfsprekend!

Heb je zin in even niks moeilijks of verveel je je op een luie vrije dag? Dan is Het huis een perfect boek om van te genieten.