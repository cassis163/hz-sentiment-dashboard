Bij Wilbur Smith (1933) weet je nooit of de avonturenroman een happy end krijgt of niet. Voor zijn laatst verschenen boek Gouden Leeuw grijpt de Engelse auteur terug naar de Courtney-familie. Over dat geslacht heeft hij meerdere boeken geschreven en een aantal personages zoals de hoofdpersoon Hal Courtney, Judith Nazet en de Afrikaanse prins Aboli, een zoon van de Amadoda-stam, kom je ook al tegen in Roofvogels. Echt noodzakelijk is het overigens niet om die eerdere verhalen uit de reeks te lezen.

Met dit nieuwe verhaal gaat Smith terug in de tijd; naar de zeventiende eeuw. En met zijn slot houdt Smith de weg open voor een vervolg, maar ook biedt het mogelijkheden om nog verder in de tijd terug te gaan.

Veel van de boeken van Smith spelen zich af op het Afrikaanse continent, maar ook de zee is een regelmatig terugkerend thema in het werk van de Engelsman. Beide themaâ€™s komen in Gouden leeuw ruimschoots aan bod, net zoals romantiek en spanning. En dat laatste spat er vanaf de eerste pagina meteen vanaf. Vechten, stormen, wreedheid en beschrijvingen van de natuur wisselen elkaar af, waardoor dit boek mij geen moment heeft verveeld.