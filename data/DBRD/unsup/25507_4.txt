Micha Meinderts heeft ons met Aldus Sybren een fantastisch inkijkje gegeven in de worstelingen van een transgender om zijn nieuwe identiteit vorm te geven.
De prachtige cover is van Marlies Visser, grafisch ontwerper en kinderboekenschrijfster.

Sybren is zichzelf als man aan het ontdekken. Zijn onzekerheden worden op een prachtige manier beschreven. Hij kent nog niet alle facetten van zijn nieuwe ik. Hierdoor loopt hij vast in zijn hoofd met het afspelen van alle mogelijke scenario's.
En na zijn terugkeer naar Nederland voelt hij zich ook nog niet thuis en zal zich weer de Nederlandse gebruiken, taal en eigenaardigheden eigen moeten maken. En vooral oom Willem, waar hij tijdelijk bij in huis gaat wonen, ziet hem nog steeds als zijn nichtje en zorgt hierdoor voor zeer ongemakkelijke situaties.
Verder kent iedereen hem als Sybren, niet als de persoon die hij eigenlijk nooit is geweest. Zal Sybren uiteindelijk zichzelf durven zijn en omarmen wie hij is?

Dit heerlijke verhaal geeft ons een kleine blik op een man die zichzelf aan het leren kennen is en die zijn eigen plek op deze wereld aan het vormgeven is. Iedereen is het waard zichzelf te mogen zijn.