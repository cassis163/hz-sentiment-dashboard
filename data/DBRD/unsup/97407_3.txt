Zo gauw je de eerste paar bladzijden leest kom je er achter dat het hele boek zich afspeelt binnen een paar uur. Dat was voor mij direct al een afknapper, want ik hou er juist van hoe een verhaal zich ontwikkelt en dat is gewoon niet mogelijk in een paar uur.
Het gaat over Clare en Aidan die de volgende dag naar een universiteit aan de andere kant van het land vertrekken. Clare naar het oosten en Aidan naar het westen. Ze moeten in de komende uren beslissen of ze hun relatie willen laten doorgaan. Het hele boek door hebben ze daar een discussie over, daar werd ik op een gegeven moment wel zat van.
Ook kom je meer te weten over hun vrienden, ouders en hoe hun relatie is begonnen.
Hoewel het boek zich maar binnen een paar uur afspeelt was het wel boeiend geschreven. Je leeft mee en ik heb me ook zeker niet verveeld.