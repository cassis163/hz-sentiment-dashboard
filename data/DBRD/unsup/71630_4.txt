Wat een geweldige setting voor een thriller, dat Zweedse veengebied! Het offerveen waar in de ijzertijd mensen geofferd werden… Het geeft meteen een hele duistere en kille sfeer.
En dan het duistere verleden van Nathalie, die na jaren weer terugkeert naar haar geboortegebied. Ouders verloren, zus vriendin verdwenen… Nu wordt het haar en Maya de politiefotograaf, na het vinden van een neergeslagen man vlakbij een graf in het veen, langzaam duidelijk wat er gaande is in Mossmarken. Er komt een hoop ‘bovendrijven’ in het offerveen…
Een ontzettend boeiende en lekker spannende thriller die vlot wegleest (al las ik af en toe wel over wat vage gesprekken heen), met een fantastische setting en sfeer en een heerlijk vleugje mystiek. Ik hou er wel van!