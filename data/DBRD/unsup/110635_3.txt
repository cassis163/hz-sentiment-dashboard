Deel twee uit Isabel Allendes avonturentrilogie met de jonge Nadia en Alexander in de hoofdrol. Het boek had ik een aantal jaren geleden al een keer gelezen. Deel een en drie had ik toen nog niet. Omdat ik toch een totaalbeeld wilde hebben over deze trilogie heb ik 'Het rijk van de gouden draak' opnieuw gelezen. Wat ik er toen van vond weet ik niet meer.

Nu vond ik het een aardig boek om te lezen. Ik vind het in ieder geval beter dan het eerste deel van de trilogie. Het is wat minder kinderlijk geschreven dan 'De stad van de wilde goden'. Wat wel is gebleven is dat de twee jeugdige hoofdpersonen veel te volwassen worden weergegeven. Ze zijn t√© wijs voor hun leeftijd en ze doen dingen die een kind op die leeftijd niet zou doen.

Een beetje onwerkelijk, maar goed, dat heb je volgens mij wel vaker bij een avonturenroman. De werkelijkheid wordt in dit boek overigens wel meer op de proef gesteld. Ondanks dit is het, zoals ik al eerder aangaf, een aardig boek om te lezen. Maar ook nu weer meer op de jeugdige lezer gericht dan op de volwassen lezer.