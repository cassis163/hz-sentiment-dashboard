De 17 jarige Merit woont samen met haar (samengestelde) gezin in een oude kerk en ze verzamelt troffeeÃ«n voor de momenten waarop zij heeft 'gefaald'. In het begin van het verhaal deelt ze een hartstochtelijke zoen met de mooie Sagan. Ze valt meteen head over heels voor hem, en hij blijkt de vriend van haar tweelingzus te zijn. Merit en haar zus, broer, vader en moeder leven volledig langs elkaar heen. Er wordt weinig met elkaar gecommuniceerd en er is een grote afstand tot elkaar. Langzaam wordt duidelijk dat iedereen uit het gezin zijn issues heeft en de onderlinge spanningen lopen hoog op.

Merit heeft een negatief zelfbeeld en sluit zich steeds meer af voor de mensen om haar heen. De stabiele en wijze Sagan prikt daar door heen en speelt een grote rol in het verhaal en in de ontwikkelingen die volgen.

Het boek is een typische Young Adult, met de nadruk op problemen en gevoelens die bij deze categorie lezers herkenbaar zullen zijn. Het boek leest makkelijk weg maar bevat meerdere aangrijpende gebeurtenissen en maakt moeilijke onderwerpen bespreekbaar.