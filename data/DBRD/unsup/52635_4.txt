Loslaten gaat over verlies en de verwerking hiervan. Over het loslaten van het verleden en opnieuw beginnen. De titel past dan ook perfect bij het verhaal. Ria van der Ven-Rijken leeft zich goed in, haar personages zijn levensecht neergezet met hun emoties en karaktereigenschappen. Dit verhaal zou in het echte leven precies zo kunnen gebeuren.

Wanneer Nynke dodelijk verongelukt stort de wereld van Timon, haar man, in elkaar. Niet in staat om voor zijn twee jonge kinderen te zorgen, nemen Nynkes ouders deze zorg voor hun rekening. Wanneer Timon een nieuwe liefde ontmoet kan Corine, de moeder van Nynke, geen afstand nemen van haar kleinkinderen en zet alles op alles om deze onder haar hoede te houden. Corine vindt dat Timon veel te snel een nieuw leven opbouwt met zijn Laurien.

"Heel haar leven werd volledig overhoopgehaald met de dood van Nynke. Een vrouw, een dochter. Daar ligt toch een wereld van verschil in beleving en rouwverwerking. Laat je niet te veel be√Ønvloeden door de tijd".