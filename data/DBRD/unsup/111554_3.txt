Het verhaal speelt zich af in zowel het heden als het verleden. De jonge Eddie woont samen met zijn ouders, moeder, een abortusarts en vader, schrijver, maar vooral huisman. Als jonge jongen heeft Eddie een vriendenclubje met drie andere jongens en 1 ander meisje. Ze komen geregeld bij elkaar en weten elkaar te vinden en afspraken te maken door krijtpoppetjes te tekenen, ieder heeft zijn eigen kleur, ze kennen allemaal de verschillende symbolen, waar ze afspreken hoe laat en van wie het bericht komt.
Een dramatische gebeurtenis maakt dat Eddie een speciale band krijgt met een leerkracht op school, een lange krijtwitte man, die door velen als enigszins anders wordt beschouwd. De dood van de broer van een lid van de groep, zorgt voor veel commotie binnen de vriendengroep, die hierna dan ook uit elkaar valt.
In het heden worstelt Eddie nog steeds met een aantal zaken, het is hem niet gelukt om goede relaties met vrouwen aan te gaan, hij drinkt te veel en denkt heel veel aan vroeger, aan de gebeurtenissen, aan Nicky het meisje uit de groep, die zijn eerste liefde was, hoewel hij dat toen niet door had, hoe het was toen zijn vader nog gezond was en nog niet aan Alzheimer leed, aan zijn vriendengroep en wat er nu nog van over is.
Op een dag krijgt hij een brief. In die brief zit een tekening van een krijtpoppetje. De ontvangst hiervan zet een heleboel in werking, het verleden komt terug in het heden. Chloe, een huurder van Eddie speelt hierin een belangrijke rol.
Al met al een spannend verhaal, met veel plotwendigen, helaas af en toe iet te veel wendingen, waardoor ik mijn interesse verloor, maar toch geef ik het 3 sterren, omdat het ook een mooi verteld verhaal is, over relaties, liefde en vriendschap.