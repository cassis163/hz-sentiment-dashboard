Een tijdje terug deed ik mee aan een give away van Hebban. Je kon een Griezelboekenpakket winnen met daarin twee leuke kinderboeken. Aangezien de twee oudsten enthousiast het Gruwelijk Eng thema volgden van de aankomende Kinderboekenweek leek het me leuk om een kansje te wagen. En dat werd beloond, we kregen de twee boeken thuisgestuurd! Mijn zoon van 10 las ‘De niet zo enge buurman’ van Manon Sikkel en vond het erg leuk. Zo leuk zelfs dat hij besloot het boek te gebruiken voor zijn boekbespreking op school. Hij geeft het boek 5 sterren en hieronder volgt zijn recensie:

Het boek gaat over Grover, die in een oud huis woont met heel veel troep en hij ziet er eng uit. Hij heeft helemaal geen vrienden. Het enige wat hij doet is op vogels en blikjes schieten met zijn luchtbuks. Een paar buurkinderen geven Grover een make-over en gaan op zoek naar een vriend voor hem. Dan gebeuren er allemaal hele maffe dingen!

Ik raad dit aan omdat het een heel leuk boek is. Het leest zo lekker, je verdwijnt er gewoon in! Ik vond het heel grappig, Grover doet hele grappige dingen.