Belofte maakt schuld is het tweede boek dat ik van Sarah Pinborough gelezen heb. Haar eerste boek Wat jij niet ziet viel me een beetje tegen en helaas was dit boek niet veel beter.
Lisa, haar dochter Ava en haar vriendin Marilyn hebben alle drie een geheim. Per hoofdstuk is er één van hen aan het woord, het hier-en-nu en flashbacks worden afgewisseld. De lezer krijgt door deze manier van vertellen een goed inzicht in de levens van de vrouwen en wat er allemaal gebeurd. Helaas wordt er regelmatig (teveel)informatie gegeven die het verrassingseffect van een plotwendingen in het verhaal tenietdoet. Het einde komt voor mij niet onverwacht en is wel wat vergezocht en ongeloofwaardig.
Het boek heeft een groot ik-wil-weten-hoe-het-verder-gaat gehalte en dat leest heel prettig, wel jammer van de fouten die regelmatig voorkomen, die hadden er wel uitgehaald kunnen worden.
Een lekker boek voor tussendoor, voor mee op vakantie bijvoorbeeld.