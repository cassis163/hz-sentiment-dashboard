Op een dag krijgt slager Dorus een wel heel bijzonder cadeau van boer Pelle, een biggetje. Met de boodschap er bij "nu ben je niet meer alleen" . Maar wat moet een slager nu met een biggetje ? Hij besluit m eerst maar eens flink vet te mesten en na een jaar maar weer  te zien. Maar dan gebeurt er iets wonderlijks. Boer Pelle komt eens vragen hoe het met "het biggetje"gaat.....Wat zal slager Dorus daar op antwoorden? 

Dorus en Ko is een prenten/voorleesboek over oprechte vriendschap voor jonge kinderen met een verborgen boodschap. Een boek over vriendschap, en dierenliefde, maar tegelijkertijd met een spannende ondertoon. Prachtige kleurrijke tekeningen en korte duidelijke teksten.

Helga Warmels (1971) is journalist en schrijver; haar kinderboeken werden meerdere keren genomineerd en bekroond. Tevens schrijft ze sinds 2015 romans. Goede dagen was haar debuut in 2015. Marieke Ten Berge is grafisch ontwerper en illustrator.

Dorus en Ko werd uitgegeven bij uitgeverij Callenbach.