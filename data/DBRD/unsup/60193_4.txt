Het pakket van Sebastian Fitzek. Ik werd bij het lezen van dit boek voortdurend op het verkeerde been gezet en vooral de plottwist op het einde had ik absoluut niet zien aankomen!
Helaas ging de hoofdpersoon niet echt leven voor mij, ik kreeg nergens medelijden met haar. Wel was zij degene over wie ik mij de meeste vragen stelde tijdens het lezen. Klopte het allemaal wat ze dacht? Of speelde er veel meer? Dat was knap gedaan en erg goed uitgewerkt!
Het boek zat verder erg goed in elkaar, heeft een prettige schrijfstijl en leest ook vlot en makkelijk door. Geen ingewikkelde verhaallijnen en zware dialogen, maar gewoon een goed leesbare thriller. Wat mij betreft zeker een aanrader!