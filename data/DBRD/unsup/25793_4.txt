Proloog, boekdeel 1 t/m 5, epiloog. Vaak onnodig in een niet al te dik boek, maar in 'Drie meter onder nul' dienen de verschillende delen ter afbakening. Dan mag het. De delen 1, 2 en 3 omvatten de fase "Hoe ik was wat ik niet was voor ik werd wat ik ben." en de delen 4 en 5 de fase "Hoe ik werd wat ik ben." De ik-figuur is naamloos. Zij neemt op een dag het besluit moordenares te worden. Waarom? Wat beweegt haar ertoe haar baan, alles, op te geven om te gaan moorden? Marina Heib doet het haarfijn uit de doeken.

Wat een schitterend geschreven en magnifiek opgebouwd verhaal! Compliment ook aan vertaler Lilian Caris. De moordenares wordt vakkundig ontleed, van haar jeugd tot aan haar huidige status. Soms ontroert ze, dan weer is ze hardvochtig, ze is sowieso een bijzonder personage. Een bijna-perfecte thriller is het resultaat.

[spanning 5, plot 4, schrijfstijl 5, leesplezier 5, originaliteit 5, psychologie 4]