In haar prachtige aparte schrijfstijl overgoten met een vleugje magie neemt Sophie Chen Keller mij mee in het leven van Walter Lavender. Walter is 12 jaar en praat niet. Daarentegen ziet hij des te meer en hij weet dingen te vinden die mensen kwijt zijn. Wanneer een zeer belangrijk boek uit de bakkerij van zijn moeder verdwijnt kan hij niets anders dan op zoek gaan naar dit boek. Hij komt tijdens deze zoektocht een arsenaal aan kwetsbare mensen uit de samenleving tegen, allen hebben zij een eigen verhaal en verleden. De schrijfster weet deze ervaringen en wijze lessen op een mooie natuurlijke wijze in het grote verhaal te verwerken. Bijzonder om te lezen is dat naarmate de zoektocht vordert, Walter zich als persoonlijkheid steeds meer ontwikkelt. Ik voelde mij daar als lezer echt bij betrokken. Het verhaal is rond als we aankomen bij datgene waar het uiteindelijk om draait in dit hele boek: het vinden van zijn eigen stem in een overvolle stad! Een mooi intiem verhaal met meer diepgang als dat je in eerste instantie zou vermoeden...