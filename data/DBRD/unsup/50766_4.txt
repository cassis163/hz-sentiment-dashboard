Het boek begint aanvankelijk redelijk gewoontjes, we komen wat meer te weten over de personages die momenteel in Oldcliffe wonen en die ook vroeger, ten tijde van de verdwijning van Sophie, een belangrijke rol gespeeld hebben. Zo leren we onder meer Leon kennen, haar ex-vriend en diens familie. Grotendeels draait het dan om de angstige momenten die Frankie beleeft en waarbij ze het gevoel heeft van achtervolgd te worden. Sommige dingen leken me onverklaarbaar op dat moment, maar later in het boek wordt dit wel uitgelegd. Het leek me op het eerste zicht een verhaal met een open einde te worden gezien de ontknoping redelijk laat in het boek plaatsvind. Op ongeveer 80% van het einde had ik helemaal niet het gevoel dat er ooit iets opgehelderd zou raken over Sophieâ€™s vermissing en dood. Echter werd het op dat moment net spannend en kwam de ontknoping in een razende vaart op me af. Het einde laat je wel even met open mond achter. Dat stak wel echt goed in elkaar! Daarom werd mijn aanvankelijke 3 sterrenrating bijgesteld naar eentje van vier sterren!