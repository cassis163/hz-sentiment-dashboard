In onschuld vertelt het verhaal van een groepje vrienden die op een noodlottige avond in de vakantie hun ganse toekomst zien veranderen.
Het boek zelf begint met het hoofdpersonage Yara, die door één of andere persoon terug in haar tuin gelegd wordt en geen enkele herinnering heeft aan de laatste vier dagen.
Met behulp van Kyle, een hypnotherapist, probeert ze haar geheugen terug te krijgen maar wil ze zich wel alles herinneren… en wie kan én wil ze vertrouwen in haar zoektocht?

In onschuld begint met een sterke proloog waardoor je onmiddellijk getriggerd bent om de waarheid, samen met Yara, te achterhalen. De auteur slaagt er tot een stuk na de helft in om steeds mijn volledige aandacht te hebben, maar dan taant dit een beetje. De onthulling van de moordenaar was een beetje voorspelbaar maar het goed bewaarde geheim gaf dan weer dat extraatje aan het verhaal.
Leuke young adult-thriller die zeker gesmaakt gaat worden.

Rating: 3,5/5