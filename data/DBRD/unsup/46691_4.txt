Tijdens het lezen deelde ik niks over mijn leeservaring op social media. Toen het boek dichtviel kon ik niet anders. Wat ik deelde? Een boek uitlezen en dat er een gevoel in je borstkast blijft hangen. Een meeleven, verlangen weet ik het wat …... Wat een intens meeslepend boek is dit. Het begin is heel rustig en dan lees je alleen vanuit Max. Je leert hem kennen en zo ontstaat de eerste band. Langzaam komt Grace in het verhaal en dan komen hun levens op dezelfde plek. Beiden hebben veel meegemaakt zijn jong en daardoor is het makkelijk om met ze mee te leven. Het verhaal is geloofwaardiger dan dat van Stuk van jou. De verhaallijn is sterker en ik zit meteen in het verhaal. De seksuele spanning spat van de pagina’s af en dit is echt goed geschreven met opbouwende spanning. De relatie die ontstaat in dit boek is er niet van het ene op het andere moment, dat zou niet realistisch zijn. Het gaat echt met vallen en opstaan, vertrouwen krijgen en leren.

Ik vond het erg leuk dat Carter en Kat terug kwamen in dit boek. Je weet nu hoe het met hun gaat na ze in Stuk van jou helemaal meegemaakt te hebben. Deel 3 gaat denk ik over Riley en naar hem ben ik wel heel benieuwd want hij laat niet veel los.

Sophie Jackson schrijft boeken die je meeslepen in het verhaal, je in vuur en vlam zetten en met een na gonzend gevoel als je de laatste bladzijde omslaat.