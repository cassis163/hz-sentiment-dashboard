In korte stripverhalen beschrijft Bagieu de levens van 15 wereldwijven. Vrouwen die in de voorgaande eeuwen besloten om het heft in eigen hand te nemen en daarmee op hun eigen manier en in hun eigen omgeving opkwamen voor hun rechten. De vrouwen zijn misschien niet altijd even bekend, maar na het lezen van de strips besef je dat er, over de hele wereld in verschillende tijdsgewrichten, steeds vrouwen zijn geweest, die zich verzette tegen onrecht of die zich inzette voor vooruitgang. Ieder op haar eigen manier. De verhalen zijn kort en daardoor inhoudelijk wellicht wat beperkt, maar ze geven zeker een aardig beeld van vijftien verschillende personen. Bovendien weet Bagieu de verhaaltjes te doorspekken met humor, waardoor ze heel prettig lezen. De tekeningen zijn "snel" en prachtig van kleur. Een mooi gebonden boek, dat daardoor – los van de inhoud – ook appelleert aan de hebzucht. Dit boek wil je in je boekenkast hebben staan.