Soms doet een boek veel stof opwaaien, zoals dit boek van Herman Koch. Er is veel over gesproken in de media, veel mensen hebben dit boek gelezen en als ik het goed begrijp liggen de meningen nogal uiteen. Zelf vond ik het een heerlijk boek: de humor, het cynisme, de beschrijvingen over de broer en het wel en wee in het restaurant door de hoofdpersoon, in één woord SUPER.
Het pakte me ook meteen, ik werd gewoon zo nieuwsgierig naar het hoe en waarom dat ik - voordat ik er erg in had - al een flink aantal hoofdstukken had weggelezen.
Er komt een moment in het boek waarop je denkt wat gebeurd hier in hemelsnaam allemaal, wat krijgen we hier voorgeschoteld en wat is er mis met die mensen? Vervolgens, tegen het einde, doet de schrijver er nog eens schepje bovenop ook. Geweldig!
Het is een boek wat zich uitstekend leent om over te discussiëren en ik kan me voorstellen dat scholieren als ze dan toch een boekbespreking moeten maken met veel plezier werken aan de uitwerking van 'Het diner'.