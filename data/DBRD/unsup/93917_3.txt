Jaren gezocht naar dit deel uit de Jack Reacher serie. Ik wil ze graag in de juiste volgorde lezen terwijl dat helemaal niet nodig is. Alle boeken zijn op zichzelf staande verhalen. Het lijkt wel of de uitgever van Spervuur een collector's item wil maken, zo zelden zie je ze. Het verhaal is standaard-Reacher: Er wordt samengewerkt met de autoriteiten om een grote boef te vangen, er is veel geweld, en Jack overwint door zijn kracht, kennis en inzicht iedere tegenstander. Ditmaal speelt het verhaal zich vooral af rond een huis gelegen op een schiereilandje waarbij Reacher het opneemt tegen drugs- en wapendealers en een doodgewaande vijand uit het verleden. Niet Childs beste, maar toch een doorlezer.