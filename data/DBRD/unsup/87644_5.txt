Zeer goed boek! En ik lees normaal niet graag boeken in een "ik" vorm geschreven. En dit boek vertelt het verhaal vanuit twee standpunten in de "ik" vorm!

Je bent direct mee met de hoofdpersonages, hun gevoelens, hun gedachten, je ziet zo nog de dorpsmentaliteit en figuren uit "Wij heren van Zichem" en aanverwante series, maar dan doorspect met een Miss Marple verhaal. Alhoewel, Miss Marple is hier vervangen door een jongere bewuste vrouw, die wellicht iets te eigentijds afsteekt tegen de kwezels van het dorp. Dat laatste is het enige kritiekpunt. Het is een moordverhaal, maar als extra krijg je ook inzicht over hoe de mensen de bezetting en de oorlog van 14-18 hebben ervaren en hoe ze ermee verder moeten leven. Het is dus meer dan een rechttoe rechtaan whodunit.