Debuutauteur Matthias Soberon staat al jaren in het middelbaar onderwijs, waar hij Muzikale Opvoeding en Engels doceert aan tieners. Hij kent de jonge doelgroep als geen ander en was dan ook de geknipte persoon voor Back Stage, de eerste fanfictionroman in de reeks van de populaire online community TAGMAG. TAGMAG is de nieuwssite voor de digitale generatie: op tagmag.be surfen maandelijks meer dan 100.000 tieners op zoek naar hun dagelijkse portie nieuws.
Back Stage gaat over de 16-jarige Emma die bij toeval oog in oog komt te staan met haar idool. Wat er volgt, had ze nooit durven dromen, al wordt ze even snel geconfronteerd met de mindere kanten van verliefd zijn op een beroemdheid. En dan is er nog Sam, die ook een oogje op haar blijkt te hebben....
Ik vind de omslagfoto niet heel bijzonder. Eigenlijk een beetje clich√©, maar voor de leeftijdsgroep die van dit soort verhalen houden zullen het meteen oppakken. Lezen vanaf ca 13 jaar. Ik vind het meer een boek voor meisjes dan voor jongens. Het leest vlot weg, maar ik vond het niet heel bijzonder. Ik denk dat de leeftijdsgroep het hoger zullen waarderen. Ik ben wel nieuwsgierig naar deel 2 World Wide, omdat het gewoon lekker snel weg leest. Ik geef het 3 sterren!