Naast dat dit boek lekker leest en je mee neemt in de wereld van de hoofdrolspeelster, zuigt het je mee in haar gedachten en laat het je nadenken wat jij zou doen. Ik heb gedurende het hele boek mee zitten denken met Sophie-Ann: wat zou ik doen, waarom doet ze wat ze doet, waar leidt alles toe, wat is er toch aan de hand?
Ik heb al best wat boeken gelezen, in dit genre en allerlei andere. Weinig boeken weten echter meerdere genres te combineren (fantasy, romantiek en spanning, met een vleugje young adult) zoals dit boek en deze schrijfster dat doen. Het is niet in een hokje te stoppen, eigenlijk net zoals de hoofdfiguren niet in een paar woorden te vangen zijn. Dit maakt het hele verhaal (waarvan dit hopelijk nog maar een gedeelte is) veel interessanter dan een gemiddeld "vrouwenboek". Waar veel boeken na een paar spannende momenten in herhaling vallen, voorspelbaar worden of juist niet meer logisch zijn heeft de schrijfster het hier voor elkaar gekregen om een boek te schrijven dat je pakt zonder dat je het door hebt en je mee voert in die wereld. Zelfs na het lezen van het boek blijf je in zekere zin in spanning: het verhaal is verrassend en ergens ook logisch geÃ«indigd, maar er kan ook prima nog een vervolg op komen.
Ik kijk in elk geval uit naar meer werk van Jorien Cohrs, een dame van wie we hopelijk nog veel meer te lezen krijgen!