Ster van Acht is een erg leuk boek met toffe hoofdpersonages en een coole, mysterieuze antagonist. Het verhaal is hier en daar wat voorspelbaar omdat het een bekende plotlijn heeft (bovennatuurlijke jongen valt op menselijk meisje, hun liefde is eigenlijk verboden maar is voorbestemd. Meisje wordt achternagezeten door een bovennatuurlijke slechterik. Jongen probeert meisje te beschermen, maar er gaat iets mis. Kan de liefde alles overwinnen?) maar doordat er een paar verrassende wendingen in zowel het verhaal als de opbouw van de hele beschermengelenwereld zitten, blijft het toch spannend. Hier en daar komen er een aantal clich√©s voorbij, zoals de liefdesdriehoek dus daar moet je wel van houden. De schrijfster heeft een zeer prettige schrijfstijl en weet de vaart er goed in te houden, waardoor het boek prettig leest. Een heerlijk romantisch en bovennatuurlijk verhaal dat vooral de liefhebbers van boeken als Twilight en Fallen zal bevallen. (voor een uitgebreidere recensie met picture gallery kun je een kijkje op mijn blog nemen: https://confessionsofaserialreadersite.wordpress.com/2017/09/01/to-fall-in-love-with-an-angel/ )