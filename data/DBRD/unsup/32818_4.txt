In het debuut van Simone Grimberg, stuiten Inge en Liesbeth op een pedofiel netwerk. Als er vervolgens op de telefoon van een verdachte een foto te zien is van de vermiste Sophie Vrolijk is het voor de dames een race tegen de klok om haar te vinden.

Het boek is goed opgebouwd, met vrij lange hoofdstukken over Inge, die zelf ook een 'geheim' meedraagt en de samenwerking met de ervaren Liesbeth, die niet alles wat Inge doet begrijpt en accepteert, maar haar wel leert begrijpen. Samen blijken ze een goed team.
Dat wordt afgewisseld met de hoofdstukken van Sophie, waarbij we haar langzaamaan leren kennen. Dat ze zwaar in de problemen zit is snel duidelijk, maar wat daar aan vooraf is gegaan, wordt in delen uitgelegd, met tot slot een spannende ontknoping.

Het is beklemmend en realistisch, een waarschuwing voor elke ouder.