Dit is een politieke thriller gezien door de ogen van meerdere personages. Wanneer op een dag meerdere mensen een rare mail krijgen start de " Dark Force" een speciale operatie. Marie Vaerewyck is een gedreven journaliste. Thomas Van den Broeck is de nieuwe Europese president en David Cabane is een doortastende onderhandelaar.
Zij moeten een antwoord geven op hoe het vertrouwen van de kiezers in de EU terug te winnen. Omdat ze niet reageren worden 6 eurocommissarissen ontvoerd. Dan begint de verdachtmaking. Via manipulatie en gebruik van social media worden verhalen gemaakt. De vraag is zelfs wat waar of niet waar is. De drie hoofdrolspelers moeten een oplossing zoeken. Stilaan blijkt dat niemand zonder geheimen is. Wie achter de verdachtmakingen zit en waarom worden geleidelijk aan duidelijk. Aan de zijlijn zijn er nog belangrijke medespelers in de hele situatie. Het boek had misschien nog beter kunnen zijn als het meer uitgewerkt was. Nu is het in het begin soms langdradig en het einde is goed gevonden maar te kort door de bocht geschreven. De gesprekken ,complotten en onverwachte bondgenootschappen waren ver gezocht maar misschien wel realistisch. Wat mij bijbleef is hoe je een vijand het beste aanpakt..Hiervoor moet je het boek lezen maar het antwoord en het verhaal zetten de lezer wel aan het denken. Het is een actueel verhaal rond de mogelijke toekomst van de EU en de gevolgen van de Brexit. De Vlaamse schrijfstijl stoorde mij als Vlaamse niet en de ik-vorm was voor mij ook geen probleem. Toch was het boek ondanks het interessante thema geen topper voor mij. Een apart idee wat meer verdieping verdiend had.