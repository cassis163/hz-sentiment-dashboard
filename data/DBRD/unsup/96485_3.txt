Op de een of andere manier lukt het maar weinig Vlaamse auteurs om een flinke lezersschare in Nederland aan zich te binden. Met deze 5e thriller werkt Hilde Vandermeeren (1970,Waregem,BEL) gestaag verder om dit niet voor haar te laten gelden. En de Nerlandse lezersgroep is groeiende. Ook de critici waarderen haar werk getuige bv haar plek op de shortlist van de gouden strop voor haar werk Stille grond.

De verpleegkundige Kate werkt in een privé verzorgingshuis in Londen, Om het hoofd boven water te houden opent de kliniek op de bovenste etage een discrete maar vooral luxe ruimte voor opname en behandeling waar de allerrijksten alle privacy kunnen krijgen. Kate is één van de twee verpleegkundigen die promotie krijgen en hier te werk worden gesteld. De eerste cliënt is de dochter van een topvoetballer van Arsenal. Als er ondanks de strenge afscherming een foto van de dochter in de kliniek op twitter verschijnt volgen de ontwikkelingen zich snel op en ziet Kate haar hele leventje op de helling gaan.

Ook dit boek is weer een no nonsense en gemakkelijk leesbaar boek, het `lieve en af en toe wat naïeve` van de eerste twee boeken is eraf en dat komt de boeken ten goede. Het verhaal is op zich niet heel bijzonder, maar door de prettige schrijfstijl (met hier en daar wat Vlaams) en het vlotte plot is het een aangename ervaring.

Het is Vandermeeren ongetwijfeld weer gelukt de gestaag groeiende groep lezers te bedienen en uit te breiden.

3,5 sterren