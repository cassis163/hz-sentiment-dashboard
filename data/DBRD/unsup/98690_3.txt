Hoe moet ik dit boek omschrijven.. Kan ik het een boek noemen? De lay-out is zo uniek, ik weet het niet. Het verhaal wordt verteld met een dossier dat bestaat uit gehackte documenten, e-mails, militaire bestanden, IM’s, medische rapporten, interviews, samenvattingen van bewakingsbeelden en meer.

Het verhaal begint met Kady en Ezra die geïnterviewd worden over wat er in Kerenza is gebeurd. Kerenza is de thuisplaneet van Kady en Ezra. Of dat was het.. Kerenza is aangevallen door BeiTech en de inwoners van Kerenza zijn gevlucht. Alsof de dag van de aanval nog niet slecht genoeg was, zijn Kady en Ezra ook net uit elkaar gegaan. Ze komen na de evacuatie terecht op verschillende ruimteschepen; Kady is op de Hypatia, Ezra op de Alexander.

En de drama stopt daar niet. BeiTech laat de Kerenza-vluchtelingen niet zo maar gaan. Hun oorlogsschip, Lincoln, achtervolgt de Alexander en Hypatia. Is dit dan genoeg drama? Nee. De AI van het Alexander-ruimteschip, AIDAN genaamd (“Artificial Intelligence Defense Analytics Network”) is compleet doorgedraaid.

Ik had het gevoel dat de personages wat oppervlakkig waren. Misschien komt dit door hoe het boek is geschreven, ik weet het niet zeker. Ik voelde me gewoon niet echt verbonden met Kady of Ezra. En hun relatie.. Erg voorspelbaar.

Het verhaal zelf is prima. Het las snel en ik heb het boek in 4 dagen uitgelezen. Het einde was alleen niet wat ik had gehoopt.

Maar.. Ik heb echt genoten van dit boek. De leeservaring was heel uniek en ik vond de verschillende documenten en hoe ze eruit zagen erg mooi. De lay-out en de manier waarop dit verhaal wordt verteld is de belangrijkste reden waarom ik dit boek zou aanbevelen.