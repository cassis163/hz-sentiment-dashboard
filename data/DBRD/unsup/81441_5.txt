Toen ik begon had ik er wat moeite mee. Even dacht ik dat dit niet een boek zou zijn zoals ik had gehoopt, een boek van Walters. Maar al lezende werd ik opnieuw in dit verhaal gezogen.......

De afkeer van mensen naar dikke (zwaarlijvige) personen heb ik aan den lijve ondervonden. Door een misvatting van mijn eigen huisarts ("U hebt obesitas") en doordat anderen dit gewoon geloofden heeft het meer dan een jaar geduurd voordat vast kwam te staan dat ik een hartziekte heb waardoor ik vocht vasthield. In het ziekenhuis verloor ik 40 liter vocht en thuis nog 10 liter, dat is 50 liter = 50 kilo. En dat in zo'n 2 weken tijd. Wat ik wil vertellen is dat ik gemerkt heb hoe mensen vol verbazing, maar voorak ook vol walging naar je kijken (als ze denken dat je het niet merkt). De Olive in dit boek roept ook een soort van afschuw over zich af omdat ze zo dik is. Lelijke mensen zijn slecht?

Olive Martin zit in de gevangenis wegens moord op haar zusje en haar moeder. Een gruwelijke moord, de nog levende slachtoffers werden, na te zijn neergeslagen met een deegroller, in stukken gezaagd. De keuken was een zee van bloed en stukken vlees van de slachtoffers.

Olive, een vrouw die zo dik is dat ze nauwelijks gewoon kan lopen, ze schuifelt, kan niet gewoon door de deuropening: ze moet er zijdelings doorheen. Ze weigert te praten met iedereen, nadat ze indertijd heeft bekend de moorden te hebben gepleegd. In de gevangenis werd ze door psychiaters onderzocht en tot 5 keer als toerekeningsvatbaar gediagnostiseert. Haar enige hobby in de bak is dat ze poppetjes boetseert, meestal van kaarsen (die ze weet te pikken) wat haar de bijnaam "De Beeldhouwster" opleverde.

Rosalind Leigh, kortweg Roz', een schrijfster, wordt min of meer gedwongen weer aan het schrijven te gaan door haar uitgeefster, via haar agen en vriendin Iris. Roz' ontdekt geleidelijk aan dat Olive een intelligente en aardige vrouw is. Na enige bezoekjes besluit ze om meer research te doen en komt ze terecht bij buren, school, advocaat, pleiter en politie. De agent die haar indertijd arresteerde, brigadier Hal Hawksley, was uit de dienst gestapt en had een restaurant, de "Poacher", wat merkwaardig genoeg geen klanten had, maar wel vijanden. Tussen Hal en Roz' ontstaat een vriendschap, waarbij uiteindelijk blijkt dat de personen die Hal belagen om zijn restaurant kwijt te laten raken direct verband houden met de zaak van de Beeldhouwster.

Een buitengewoon spannend boek, ietsje traag in het begin, maar al vrij snel wordt je gegrepen door de bijzonder intigrerende zaak. Je wordt als vanzelf meegesleurd in het verhaal en na enige tijd wordt het steeds moeilijker om het boek even weg te leggen... als je in bed ligt sta je niet op en als je in de stoel zit ga je niet slapen... want je moet gewoon doorlezen of je wilt of niet!

En dat is nu het kenmerkende van een echt goede thriller!!