Klasse thriller, met een prima sluitend plot. Alle draadjes komen samen aan het einde, zodat het erg bevredigend is.Er zit veel vaart in en de dialogen zijn zeer realistisch geschreven. Dat geldt ook voor enkele 'gruwelsc√®nes', hoewel ik helemaal geen fan van dat genre ben. De schrijver verstaat dan ook de kunst om iets levensecht te beschrijven, zonder dat het misselijkmakend is.
Politiek ben ik het met de schrijver niet helemaal eens, maar ik moest constateren dat mij dat niet stoorde in het verhaal. Dat heeft Luijten dus knap gedaan, al vind ik dat politiek en actualiteit niet in een detective thuishoren.
De voornaamste eis aan een thriller is, dat hij ook echt spannend is en dat blijft tot het einde. In tegenstelling tot veel andere detectives is dat bij 'Verast' zeker het geval.De schrijver weet je voortdurend op het verkeerde been te zetten en er zitten mooie twists in. Ik ga meer van hem lezen!