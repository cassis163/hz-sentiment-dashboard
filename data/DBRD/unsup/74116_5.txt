Het kristallen hart is het vierde boek van Cocky van Dijk en het eerste deel van de tweede trilogie. Fenna, de hoofdpersoon is ook de hoofdpersoon van de eerste trilogie, maar ondanks dat is dit boek heel goed te lezen zonder eerst de voorgaande boeken te lezen.
Het boek staat chronologisch gezien na de drakenzieler-trilogie.
Fenna is drakenzieler, wat betekent dat ze de zielen van overleden draken helpt te re√Øncarneren. In dit boek gaat Fenna naar de IJsdrakenburcht om verder te leren en te ontdekken hoe de ijsdraken en het ijsvolk leeft. Vanaf het begin is het duidelijk dat er wat mis is in de ijsdrakenburcht. Veel heeft te maken met een vreemd oud volk, de Aos Si en met het wisselkind welke bij Nora en Borak is achtergelaten.
Zoals ook in haar andere boeken lopen er meerdere verhaallijnen naast elkaar welke langzaam met elkaar worden verweven. Ik kan enkel hopen dat deze trilogie net zo'n geweldig en sluitend einde heeft als de eerste trilogie. Ik wacht in elk geval vol ongeduld op het volgende boek.