Zelfs als je niet schaakt, is dit een boeiend boek door de historische gegevens van de schaakmachine zelf. Een verhaal wat gedurende het lezen steeds meer vorm krijgt. Via beschrijvingen van alledag ten tijde van de 18e eeuw naar manipulaties en romances. Omdat het verhaal niet geheel chronologisch verteld wordt, weet je als lezer dat er iets staat te gebeuren, maar wat en hoe... Op de achterzijde van het boek wordt dit verhaal vergeleken met "Het parfum" van Patrick SÃ¼skind. Dit boek haalt het niet bij "Het parfum". De schrijfstijl van "De schaakmachine" is wat gewoner, minder verfijnd. Los hiervan is dit boek zeker aan te raden voor wie houdt van historische romans die gebaseerd zijn op vreemde feiten uit de geschiedenis.