Ik heb dit boek even moeten laten bezinken voordat ik er een reactie op kon geven. Wat een heftig verhaal zeg. Ik wist wel wat van de jodenvervolging maar alleen datgene wat er vroeger op school over verteld werd. Door dit boek ben ik er toch weer meer over te weten gekomen, wat een vreselijke periode moet dat geweest zijn. Els heeft er een prachtig verhaal van gemaakt gebaseerd op het ware verhaal van Elly Frank. Dit meisje is daadwerkelijk in Auschwitz vergast. Dit verhaal gaat over Ditte en haar familie. Het verhaal word zowel door Ditte als door haar aangenomen zus Lotte verteld. Het enige jammere vond ik dat de stukken verteld door Ditte zo kort waren vergeleken met de stukken van Lotte. Maar verder echt een prachtverhaal, een plekje in mijn top tien verdiend!