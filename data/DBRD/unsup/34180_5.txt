De dikte van Justin Cronins 'De Oversteek' is indrukwekkend en biedt nodige uren leesplezier. De samenvatting van het verhaal brengt je gedachten naar vergelijkbare boeken en televisieseries ('The Walking Dead', The Strain') maar Cronin weet met zijn onbegrensde kennis en fantasy een heel intrigerend en angstaanjagende wereld neer te zetten boordevol bijzondere personages. In de zowat 1000 pagina's die het boek rijk is, neemt Cronin je mee op reis in de levens van verschillende personages, die elk hun eigen rol hebben in de gebeurtenissen. Hoe klein ook, maar daardoor niet minder belangrijk. De auteur neemt hier duidelijk de ruimte om de karakters uit te diepen en uitvoerig te beschrijven. Ook schuwt hij medische terminologie niet en Cronin vertelde eens ergens dat hij op dit gebied uitvoerig onderzoek heeft gedaan om het ontstaan en het verloop van het virus goed te kunnen beschrijven. De beschrijvingen zorgen er natuurlijk wel voor dat hier en daar de vaart wat uit het verhaal gaat. Maar dit wordt ruimschoots goed gemaakt door het goede verhaal wat je er als lezer voor terug krijgt. 'De Oversteek' is het eerste eel van een trilogie en er worden aan het eind van het verhaal genoeg losse eindjes gecreÃ«erd om het tweede deel ook te gaan lezen. Wel kan dit punt de lezer misschien ook verwarren, omdat te veel onbeantwoorde vragen op het eind een onbevredigend gevoel kan achterlaten.
'De Oversteek' is concluderend een must read voor liefhebbers van het post-apocalyptische horror en thriller genre, maar ook liefhebbers van drama, psychologie, een beetje romantiek zal het boek aanspreken omdat het diverse genres aanstipt. Noemenswaardig hierbij is de diverse verwijzingen naar de bijbel wat het verhaal extra gelaagd maakt. Ten slotte zet het verhaal je aan het denken, zou zoiets ook echt kunnen gebeuren? Door de geloofwaardige elementen en gedetailleerde beschrijvingen in het boek, zou je dit bijna gaan denken. En misschien ga je juist de wereld, zoals het nu is, wel extra waarderen...