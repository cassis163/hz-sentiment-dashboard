Mijn eerste indruk: de cover heeft een mooie afbeelding van een kasteel en een draak. Hierdoor ziet het boek er aantrekkelijk uit voor de jeugdige lezers. Mijn zoon zou hem gelijk oppakken in de winkel. Het boek bevat 238 pagina's wat een goede hoeveelheid is voor deze leeftijdscategorie. Dit geld ook voor de prijs van het boek.

Het verhaal: de schrijfstijl van Gerd is makkelijk en vlot geschreven. Dit zorgt er voor dat het verhaal goed leest voor de jeugdige lezers. Het verhaal is in een sprookjesachtige setting, dit gaf mij een soort van Efteling-gevoel. De personages hadden voor mij meer uitgewerkt mogen zijn. Ik zou me dan beter in hun kunnen verplaatsen en ze zouden meer tot hun recht komen. Het verhaal is in het Vlaams geschreven, dit is totaal niet storend. Dit boek is leuk om te lezen met op zijn tijd een fijne dosis avontuur en spanning. Ik kon mij goed in de wereld van Goedzo inleven door de duidelijke beschrijvingen. Dit verhaal geeft het gevecht van goed en kwaad goed weer en ik kijk uit naar meer werk van deze schrijver.

Dit boek zal ik zeker aanraden aan de jeugdige lezers.



STERREN



Ik geef dit boek 3,5 sterren



BOOKLOVERSAPHIRA