Dit is het eerste boek wat ik van Jennifer Probst lees, hierdoor begon ik zonder verwachtingen in Jouw onweerstaanbare charmes. Wat mij meteen opviel was dat het verhaal niet in het ik-perspectief is geschreven, waar mijn voorkeur naar uitgaat. Desondanks had ik totaal geen moeite om in het verhaal te komen. Jennifer Probst heeft een aangename schrijfstijl die makkelijk leest. Jouw onweerstaanbare charmes is een echte feelgood waarbij je niet diep hoeft na te denken, maar die gewoon lekker wegleest. Als je, je wilt laten verrassen dan is Jouw onweerstaanbare charmes waarschijnlijk geen boek voor jou. Het is vooral een feelgood (met de nodige clich√©s) waar je gewoon heerlijk bij weg kan zwijmelen. Al had ik af en toe wat moeite met het hoofdpersonage Presley. Bij Nolan kwam ze namelijk over als een stoere zelfverzekerde vrouw, als je echter het verhaal vanuit het perspectief van Presley las kwam haar onzekerheid continue naar boven. Dit had mijns inziens wat minder gemogen, juist omdat ze zoveel heeft bereikt en ze daardoor in mijn ogen een echte powervrouw is! Tegen het einde van het verhaal komt alles mooi samen en dit is dan ook het perfecte einde voor deze feelgood.