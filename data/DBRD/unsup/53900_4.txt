Is dit nou Meester Bart op zijn Best? Dat is een moeilijke vraag om te beantwoorden. Ik volg de columns van Meester Bart en ze zijn eigenlijk altijd raak, toch is er (ook deze keer) weer een mooie bundeling uitgekomen van columns afgewisseld met humoristische en goede quotes van en voor zijn leerlingen. Extra mooi is dat het boek begint met een verhaal over hoe Bart Ongering meester Bart is geworden. Hoe het verdriet om de dood van zijn moeder hem jarenlang heeft tegengehouden en hoe hij daar nu mee omgaat en het gebruikt om een beter persoon te zijn als je dat zo mag zeggen. Ik was zeer onder de indruk van het verhaal en de columns en hoop dat hij door gaat met schrijven.