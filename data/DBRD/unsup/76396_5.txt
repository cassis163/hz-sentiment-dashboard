Ik kwam in de vakantiebieb van dit jaar het boek Emiel van de Hazelhoeve tegen van Astrid Lindgren. Vroeger zelf gelezen, voorgelezen aan de kinderen en op vakantie in Zweden de locaties van de boeken van Lindgren bezocht dus ja ik ben wel een fan van haar verhalen.
Ik kon het dus niet laten om als tussendoortje even een kinderboek te lezen.
En wat een genot blijft het toch om deze boeken te lezen. Astrid Lindgren is voor mij echt een topschrijfster, haar boeken zitten zo goed in elkaar..
In dit boek worden de streken van Emiel beschreven die met zijn ouders en zijn zusje op een boerderij in LÃ³nneberga woont. Hij probeert het allemaal zo goed te doen maar op de een of andere manier belandt hij altijd in de problemen. Zeer humoristisch en beeldend beschreven. Als je het boek leest lijkt het wel of je er zelf bij bent.