Een boek met een prachtige cover en een nog mooiere binnenkant.
Het heeft me wel wat moeite gekost om te lezen omdat het onderwerp (depressie en zelfmoord) zo wel heel dichtbij kwam. Het boek staat vol van simpele waarheden en mooie bewoordingen. Ik heb de gewoonte van pakkende quotes over te schrijven naar mijn kleine boekje. Maar op den duur was ik het hele boek aan het overschrijven...

Het is een eerlijke beschrijving van het gevecht tegen de duisternis, met waarachtige personages. Ik leefde zo mee met de jongeren, dat ik soms bang had om verder te lezen wanneer het verhaal een negatieve kant voor hen leek op te gaan.

Een sterk boek over de diepe put en de onbereikbare hoop, zonder sentimenteel of belerend te zijn.