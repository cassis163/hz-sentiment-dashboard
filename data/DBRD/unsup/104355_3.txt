In het kort:
Michelle ligt in een coma na een ernstig autoongeluk. Herinneringen aan haar zorgeloze leven komen in flarden voorbij. Een luxe leven in Kralingen met haar succesvolle man, twee kinderen, een vakantiehuis in Zuid-Frankrijk, vrienden, en alles in overvloed. Toch hunkert ze naar meer. Michelle stort zich in een hartstochtelijke affaire met de stoere Jacob, maar ze beseft niet dat iemand haar nauwlettend in de gaten houdt. Terwijl ze aan haar ziekenhuisbed gekluisterd is, lijken al haar geheimen aan het licht te komen. Kan ze haar familie wel vertrouwen?

Allereerst moet ik zeggen dat Esther heel knap de gevoelens en gedachten beschrijft van iemand die in coma ligt na een auto ongeluk.
Vanuit haar ziekenhuisbed lees je haar gedachten, die gaan van het verleden naar het heden en weer terug.
Daardoor vond ik het boek in het begin wat chaotisch en warrig lezen, ook al besef ik dat dat komt door de gedachtengang van een coma patiÃ«nte
Ik vond het ook niet zo prettig dat de verschillende personages in de ik-vorm werden beschreven, waardoor ik het soms lastig vond te weten vanuit welke persoon ik nu het verhaal las.

Uiteindelijk werd alles wel duidelijker tijdens het lezen, maar hier en daar bleef ik het warrig vinden.
Ik begrijp dat het deels komt doordat de gedachten van Michelle gedurende haar coma alle kanten op gingen, maar ik vond dat persoonlijk minder prettig lezen.De uiteindelijke ontknoping was enigszins verrassend, ik wist op een gegeven moment wel wie er mee te maken hadden, maar helemaal hoe of wat natuurlijk niet, dus in zoverre toch een verrassende ontknoping.

Het thema, beschreven vanuit iemand die in coma ligt, vind ik wel origineel.
Het mooiste aan dit boek vond ik toch wel dat Esther zich goed heeft kunnen inleven in de gedachten van iemand die in coma ligt. Ik kan mij voorstellen dat dit echt zo zou kunnen zijn. Helaas zullen we het waarschijnlijk nooit met zekerheid weten.

Tot slot wil ik zeggen dat dit zeker een mooi boek is met een origineel thema en dat ik benieuwd ben naar het volgende boek van Esther Kreukniet !