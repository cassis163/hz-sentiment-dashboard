Onzichtbaar verbonden; Het waargebeurde verhaal van een 11-jarige bedelaar, een drukke zakenvrouw en hun onwaarschijnlijke ontmoeting. Deze titel en ondertekst op de voorkant geeft eigenlijk in één blik het hele verhaal weer.
Laura Schroff de auteur van dit boek, is de drukke zakenvrouw waar het in het verhaal om gaat.
Op een maandag loopt ze door de straten van New York en ziet een jonge bedelaar op straat. In eerste instantie loopt ze er voorbij, maar iets in haar laat haar een paar tellen later stilstaan en omkeren. Dit is het begin van een bijzondere vriendschap. Na de eerste ontmoeting waarbij ze Maurice, de jonge bedelaar meeneemt naar de Mac Donalds volgen er nog vele. Tijdens elke ontmoeting leer je de hoofdpersonen in het boek iets meer kennen. Je ontdekt tijdens het lezen dat Maurice als het ware op straat leeft, soms onderdak heeft en al veel heeft meegemaakt in zijn jonge leven. Zijn moeder blijkt heroïne verslaafd en eigenlijk moet Maurice zich al vanaf jonge leeftijd zelf zien te redden en letterlijk zien te overleven in de grote wereld. Het is helaas de harde werkelijkheid dat dit gewoon nog steeds op meerdere plaatsen in de wereld afspeelt. Ook omdat je weet dat alles wat Maurice heeft meegemaakt waar gebeurd is, komt het gene wat onwerkelijk lijkt wel heel dichtbij, en maakt je bewust van de omstandigheden waarin sommige mensen leven of beter gezegd ‘overleven’.
Ook kom je tijdens het lezen wat meer te weten over de jeugd van Laura. Zij heeft ook geen makkelijke jeugd gehad met een gewelddadige vader, tevens alcoholist. Doordat zij ook haar verhaal verteld begint Maurice haar steeds iets meer te vertrouwen en krijgt hij ook wat zelf vertrouwen. Hij weet nu dat Laura ook geen makkelijke jeugd heeft gehad en ook zonder opleiding zichzelf als het ware succesvol omhoog heeft gewerkt.

Het begin van het verhaal is vooral uitgebreid en gebaseerd op de wekelijkse ontmoetingen tussen Laura en Maurice. Tussendoor lees je over de jeugd van hen beide. Zodra Laura een nieuwe man ontmoet in haar leven en besluit te verhuizen en Maurice hierdoor minder vaak ziet. Gaat Maurice ook plots een andere kant op met zijn leven. Hij is niet altijd eerlijk tegen Laura en er is een periode in het boek die een soort van overgeslagen wordt, omdat ze geen contact met elkaar hebben.
Sommige stukken in het boeken werden uitgebreid beschreven, soms te uitgebreid of opnieuw herhaald, maar dan net anders verwoord, zoals gedeeltes uit de jeugd van Laura en de angst voor haar vader. Terwijl je over andere periodes weer eigenlijk net te weinig leest, over hoe het Maurice en Laura afgaat, op het moment dat ze geen contact meer met elkaar hebben.

Aan het einde van het boek lees je over welke kant Maurice heeft gekozen en wat voor invloed de vriendschap met Laura hierop heeft gehad.

Een bijzonder verhaal , wat je aan het denken zet en waarbij de titel erg goed is gekozen.

*gelezen voor The Book Girl