Hybrid De nieuwe wereld is het debuut van Greet Ilegems. Het is tevens het eerste deel van een reeks wat nog zal komen. Dit boek heeft Greet volledig in eigen beheer gehouden en ook zelf op de markt gebracht.

Hybrid gaat grotendeels over Amina. Amina is opgegroeid tussen de wezen in een buitenwijk in het armen noorden. Op een dag komt ze ergens in een school en krijgt ze op een niet zo’n eerlijke manier de mogelijkheid om aan een overheidswedstrijd mee te doen. Ze wint de wedstrijd en wordt toegelaten tot het presidentieel college. Amina heeft de tijd van haar leven en ze heeft een leuke vriendengroep. Het einde nadert van hun schooltijd. De examens naderen en dan zal iedereen zijn eigen weg gaan. Maar ze gaan nog één keer op schoolreis. En vanaf die dag zal alles veranderen.

Hybrid is een young adult boek met wat fantasy erin. Ik moest enorm wennen aan de taal en de schrijfstijl. Bij sommige Vlaamse woorden/zinnen moest ik ze meerdere malen lezen. In het begin zorgde dit dat de snelheid van het lezen elke keer afzwakte. Op een gegeven moment zat ik wel in het verhaal, maar omdat er ook meerder verhaallijnen waren vond ik het soms ook zonde als ik helemaal in het verhaal zat dat we ineens weer ergens anders waren. Of zoals na een flinke spanning dat het verhaal ineens instort.
En toen ik het boek uithad heb ik het verhaal nog even laten passeren en ik vond het einde niet echt wat ik had gehoopt. Het boek eindigt voor mij te open. Het is logisch als je een serie maakt dat je verder moet kunnen, maar ik krijg nu toch meer het gevoel dat ik een halve boek heb gelezen en hem nog niet uit heb.
Buiten dit vind ik wel dat het boek wat heeft. Onderwerp sprak me ook best wel aan. Misschien moet ik deel 2 als het uitkomt ook maar eens lezen.