Vanaf nu heeft u nooit meer een 'designersblock'. Zeker weten! Het boek dat ik ontving was heel anders dan ik van tevoren had bedacht: Leeg, gewoon hartstikke leeg! Aanvankelijk voelde ik een licht paniekerig gevoel opkomen, want wat moet je hier nou mee? Is dit een miskoop? Ik stond echt beduusd te kijken...al die lege bladzijden, waarvan sommige in delen of door de helft waren opgedeeld, met een aanwijzing in klein lettertyp . Mijn dochter tekent en ontwerpt heel veel, nam het boek van me over en joelde: "Mam nee, dit boek is echt helemaal niet leeg!" Ze straalde het uit, nam een potlood in de hand en ging helemaal los! Dat was voor mij het bewijs dat dit voor tekenaars die 't even niet meer weten, vast zitten, inspiratieloos zijn, echt een 'musthave' boek is. Ik keek mee over de schouder van mijn dochter en voelde de ideeëen opborrelen na het lezen van de kleine aanwijzingen op elke bladzijde in het boek. Het werkt echt; het motiveert, maakt blij, inspireert om te gaan tekenen. Ideeën gaan weer stromen en je tekent weer als vanzelf. De voorkant ziet er geelgekleurd en eenvoudig uit net iets anders dan een inspiratieboek doet vermoeden. Papierkwaliteit voelt goed aan voor potlood en stift. Voor potlood vind ik het persoonlijk het fijnste werken. Goed idee, zo'n ideeënboek met héél veel verschillende soorten ideeën. Hier kunnen wij thuis voorlopig weer mee door.