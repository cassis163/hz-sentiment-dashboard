Zalig boek, los van de spanning ook bij momenten grappig, en soms herkenbaar. In het begin deed het boek me weleens denken aan de film Bridget Jones' Diary...
Aangrijpend, omdat je voelt dat Sabine het trauma van de verdwijning van Isabelle, die in de lagere school haar beste vriendin was, nooit heeft kunnen plaatsen en verwerken. De pesterijen die gedurende jaren haar leven hebben bepaald, het ongeloof dat dit kon gebeuren door iemand die ooit haar beste vriendin was en voor wie zij altijd klaarstond, onvoorwaardelijk. Het boek geeft een inkijk in het heden, in het dagelijkse leven van Sabine, waarbij ook het verleden stap voor stap wordt ontrafeld. Ook de "ontmoetingen" met "het meisje" zijn zeer pakkend. Heden en verleden lopen in elkaar over. Ik verwachtte dat dit boek zou gaan over de avond van de reünie, maar de reünie zelf gaat pas vrij laat in het boek door. Zo leef je samen met Sabine toe naar die avond, waarop je verwacht dat een en ander zal duidelijk worden. De schrijfster zorgt ervoor dat verschillende personages verdacht raken. Bij momenten is het boek uiterst spannend.
Had het een film geweest, dan had ik soms even niet kunnen kijken ;-)
De ontknoping is toch nog onverwachts, ook al valt nadien alles op zijn plaats. Een absolute aanrader!