Prooi is alweer het zesde deel dat de Zuid-Afrikaanse auteur Deon Meyer in serie rond rechercheur Bennie Griessel, maar ook zijn inmiddels even bekende collega Cupido Vaughn. Samen zijn zij een geweldige duo, dat regelmatig een glimlach op je gezicht brengt tijdens het lezen.

Prooi begint niet zoals verwacht in Zuid-Afrika, maar in de Franse stad Bordeaux, waar het interessante personage Daniel Darret woont. Bennie Griessel maakt echter al snel zijn opwachting als er een moord wordt gepleegd in een trein en hij en Cupido belast worden met het onderzoek.

Wat is Deon Meyer toch een geweldige verteller, dat blijkt maar weer als je Prooi leest. Hij neemt je als het ware bij de hand en neemt je mee door het boek en zijn onderzoek. Een actueel thema in de Zuid-Afrikaanse samenleving is de drijfveer voor het spannende plot. Dit geeft het een extra indringend tintje, de realiteit verwerkt in een fictief verhaal.

Prooi heeft een prima combinatie tussen het privéleven en professionele leven van Bennie Griessel. Deon Meyer is er wederom in geslaagd interessante personages te creëren. De twee verschillende verhaallijnen zijn beide interessant en je voelt je al snel betrokken bij de personages. Het was weer genot een boek van Deon Meyer te lezen!

Ik geef Prooi vier sterren, er was net niet de sprankel voor vijf sterren, maar dit doet niets onder aan het boek. Een heerlijk aantal leesuurtjes achter de rug!