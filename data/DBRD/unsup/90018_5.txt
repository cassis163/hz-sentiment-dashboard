Net als ik op het punt sta om alle kartonnen, pop­up en stoffen boekjes eens lekker weg te geven op de lokale weggeefhoek, word ik gevraagd om een te recensie te schrijven van een prentenboek. “Leuk voor je schoolmeid!”, “Eh, die leest al AVI4 hoor”, “Nou, neem maar eens een kijkje!”

Voordat ik het in de gaten heb zit er een dreumes op schoot en links & rechts schuiven dochters aan. Ik sla de dikke kaft open en voel het stevige papier. Wat een mooie illustraties en maar een a twee zinnetjes per bladzijde. Al snel wordt het boekje uit mijn handen gerukt en begint de schoolmeid ons al giechelend voor te lezen. Ik sta verteld, dit is helemaal geen kinderachtig prentenboekje. Het gaat ergens over, over verliefd willen zijn, vandaar die titel zult u denken.

De dreumes blijft wijzen naar “poes, poes, bloem, piep piep (vogel), huis, poes” en ziet in elke afbeelding wel iets dat ze kan benoemen ondanks haar geringe woordenschat. De kleuter luistert naar het verhaal en droomt wat weg. De schoolmeid leest oververschrokken door en ik zit te twijfelen. Misschien toch maar niet zo rigoreus alle prentenboeken weg te doen, maar even beoordelen op hun merites.

Ella wil verliefd zijn, is geschreven door Valerie Eijckmans & Mark Janssen en Abimo is de uitgeverij.

Omvang:ella2
17 x 17 cm, 32 p.
ISBN:
978-94-6234-081-7

Ontdek ook: “Ella wil groot zijn”, vanaf najaar 2014 verkrijgbaar.