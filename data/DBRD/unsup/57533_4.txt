7+ Het was weer een onderhoudend avontuur van de Euro-5 bemanning. Al kwam die er verrassend weinig in voor. Dit boek ging dieper in op de bemanning van een Amerikaans schip, dat verdwaalt in de ruimte. Terwijl de Euro-5 een zoektocht onderneemt moet het gestrande zestal zien te overleven op een bijzondere planeet. Ik vond het wel interessant eens een andere bemanning te volgen, waardoor er opeens een vrouwelijke hoofdpersoon (met het sterkste morele kaliber) is bijgekomen. Hun wedervaren op de andere planeet is boeiend, met interessante speculaties over een lichaamsloos intellect van het niveau van een dier (ik heb volgens mij niet vaak over zoiets gelezen). Ik miste de E-5 bemanning wel een beetje en vond dit boek niet zo spannend als een paar andere in de serie. Wel was het commentaar op de Amerikaanse politiek en de houding ten opzichte van wapens interessant om te lezen in het tijdperk Trump. Na meer dan dertig jaar nog steeds verrassend actueel.