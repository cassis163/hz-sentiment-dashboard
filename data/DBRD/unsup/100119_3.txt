Instinct nodigt door de cover uit tot lezen. Echter blijft dit verhaal te veel op de personages hameren, waardoor de balans tussen gebeurtenissen en geloofwaardigheid ontbreekt. Er is nauwelijks sprake van originaliteit en moraal. Daarnaast is het plot helaas te nietszeggend, een beetje standaard zelfs en hierdoor zal het verhaal niet een blijvende indruk achterlaten.
Deze punten zien we jammer genoeg steeds vaker binnen meerdere genres opduiken. Met de personages zit het dan wel snor, de rest kan daarentegen flink tegenvallen. Anita HenriÃ«t is zoals veel beginnende auteurs goed op weg, alleen wil de lezer zo zoetjes aan graag een betere balans tussen alle aspecten binnen een verhaal zien. Dus ook spanning, levendigheid, originaliteit, moraal en ook het liefst een plot dat elke lezer zal bijblijven, ongeacht of het wel je genre is.