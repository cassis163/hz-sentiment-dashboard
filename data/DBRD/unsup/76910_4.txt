Weg zonder genade van John Hart is zeker een aanrader!
Het boek start met 2 verhaallijnen. Dit vond ik even verwarrend. Hoe gaan deze twee lijnen ooit bij elkaar komen? Maar na de eerste twee hoofdstukken gelezen te hebben, begon het boek mij echt te grijpen. Het verhaald zit goed in elkaar. De verhaallijnen komen op een mooie manier bij elkaar en zijn niet voorspelbaar. De hoofdpersoon Elizabeth heeft in het verleden veel meegemaakt. John Hart geeft dit verleden echter niet zomaar prijs. Je vraagt je constant af: wat is er toch met haar gebeurt? Tot bijna aan het einde blijft dit boek een echte pageturner. Je wilt het niet meer wegleggen. Het einde van het boek vond ik iets minder helaas. Het wordt te vroeg duidelijk wat er gaat gebeuren.
Omdat ik het begin en het einde iets minder vond, maar het overgrote deel van het boek toch echt geweldig, krijgt dit boek van mij 4 sterren.