December, koud en guur in Antwerpen, alleen die-hards komen buiten.
Een busje met 6 Britse zakenmensen crasht in een bank. Ongeluk of aanslag?

In eerste instantie wordt het team van Liese Meerhout niet op de zaak gezet. Liese heeft het zelf ook koud, maar dan eerder vanbinnen. De kerstdagen komen eraan en wanneer ze telt voor wie ze geschenken moet komen, komt ze aan een bedroevend aantal. Geen relatie, amper vrieden en dan ook nog eens op zoek naar een ander appartement.

Niet veel later wordt een rechter vermoord en dan worden alle kanonnen in actie gebracht. Het hele land kijkt toe, alles moet volgens het boekje. En laat 'volgens het boekje' nu net niet in het boekje van Liese te staan. Ze is een solist, doet de dingen graag op haar manier en volgt haar instinct of dat nu logisch is of niet. Dat laatste is moeilijk uit te leggen.

Dan wordt er een aanslag op haar gepleegd. Dat zet het leven van Liese stevig overhoop. Ze mag nergens meer alleen naar toe, moet uit haar appartement en ergens onderduiken. Alhoewel Liese zich stoer houdt naar de buitenwereld, brokkelt ze van binnen toch af.

Spannend boek met enorme vaart, ik heb het in een dag uitgelezen.