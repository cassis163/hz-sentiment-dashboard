Het begint in Spanje, met een hond, die opgehangen wordt en zijn baas wordt vermoord Later worden in Denemarken meer opgehangen honden en gedode mannen gevonden.

Daarna gaat het verder met Niels Oxen, een gedecoreerde militair, die zich terugtrekt in de bossen, samen met zijn hond, om daar rust te vinden in zijn hoofd.
Terwijl hij in het bos een kasteel bezoekt treft hij een opgehangen hond aan en later een lijk, hij wil nergens in betrokken worden en verdwijnt weer.

Later wordt hij opgepakt omdat er sporen zijn gevonden, die aan hem te linken zijn en ineens is er ook de veiligheidsdienst bij betrokken en die “dwingen “hem mee te werken met het onderzoek. Hij werkt daar samen met Margrethe Franck.

Dan wordt het complex. Er blijken lijken te verdwijnen, er wordt met bewijs geknoeid, de politie wordt buitengesloten, er zijn vrouwen uit Litouwen Denemarken binnengehaald en later blijkt dat een van hen het land niet meer verlaten heeft. Wie zit daar achter? Wordt Oxen gebruikt omdat hij onorthodoxe methodes kan gebruiken terwijl de veiligheidsdiensten buiten schot blijven?

Oxen zelf heeft ook een verleden met uitzendingen naar de Balkan en Afghanistan, waar hij gruwelijke dingen heeft meegemaakt, die nog optreden in zijn nachtmerries. En met dat verleden wordt hij geconfronteerd terwijl hij onderzoek naar de moorden doet.

Het blijkt dat de vermoorden mannen een hoge functie bij de veiligheidsdiensten hebben of in de diplomatieke dienst. Wat is de reden, dat juist die mannen vermoord worden en wie zit daar achter.

Wie daar achter zit, wordt op het laatst duidelijk maar dan is nog niet alles opgelost en Oxen en Margrethe gaan verder op zoek en ontdekken een genootschap, dat zijn wortels in het verleden heeft maar in het heden nog een rol speelt.

Door alle complotten en geheimzinnigheid is het een ingewikkeld verhaal, alles en iedereen is met elkaar verbonden. Regelmatig moest ik terugkijken wie, wie was en welke functie had. Het is een boek waar je niet te lang over moet doen want anders raak je de draad kwijt. Het is een spannend verhaal met een origineel onderwerp.