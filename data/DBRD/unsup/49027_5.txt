Een slaperig stadje aan de kust in het voormalige Joegoslavië is de setting waarin zich een tragikomedisch verhaal afspeelt.
De plaatselijke postbode, Andrej, ontdekt dat Josip een buitenechtelijke verhouding heeft. Hij besluit Josip hiermee te chanteren. Josip is bestuurder van de kabelbaan in het stadje en heeft een ongelukkig huwelijk. Per toeval ontdekt Josip dat Andrej post van de bewoners opent en geld uit de brieven ontvreemd. Omdat Josip het geld niet heeft om zijn onbekende chanteur te betalen, begint hij op zijn beurt Andrej te chanteren. Als lezer weet je dat ze elkaar chanteren en dat levert regelmatig kluchtige situaties op die mij tot grinniken brachten.
Later begint de oorlog in Joegoslavië een rol te spelen en wordt het verhaal ernstiger. Toch blijft Driessen ook hier humor gebruiken waardoor dit deel eveneens gemakkelijk leest. Het is echter geen luchtig boek: het zet aan tot nadenken. Waarom doen mensen wat ze doen? Wat betekent vriendschap? Welke invloed heeft oorlog op het leven van de mensen?
Het boek eindigt uitgesproken verrassend.
Een op het eerste gezicht gemakkelijk te lezen boek, met diepere lagen als je wat verder kijkt.
Ik heb het boek heel erg graag gelezen.