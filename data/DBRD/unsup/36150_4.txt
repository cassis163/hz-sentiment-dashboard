De auteur : Ferdinand Lankamp 1989 is afgestudeerd als historicus. Was redacteur van het culturele magazine De Optimist en publiceerde onder andere in Mare en Kluger
Het verhaal heeft twee verhaallijnen: 1940 en Later
Met de oorlog van 1919 achter de rug en de pijn nog voelbaar vallen eind 1939 de Russen Finland binnen. Het Finse leger houdt stand maar hoe lang nog. Edvard Hagga heeft een eigen boerderijtje een vrouw en twee dochters. Het is een kleine maar hechte gemeenschap en alles is met elkaar verweven. Als het paard van Edvard gevorderd wordt voor de strijd tegen de Russen heeft dat grote gevolgen voor de rest van de familie.
De historicus vertelt de geschiedenis van zijn overgrootvader Edvard Hagga. Nieuwsgierig geworden na de verhalen van zijn Finse oma over haar vader. Hij gaat op zoek naar de feiten, reist daarvoor zelfs naar Finland om het met eigen ogen te zien en te ervaren waar zijn familie heeft gewoond. Hij worstelt met de vraag wat is waar of juist niet waar. Moet ik altijd eerlijk blijven? Maak ik mijn familie zwart of maak ik het mooier? De strijd van de auteur is duidelijk voelbaar in het boek. Hij beschrijft dat zonder omwegen en recht voor zijn raap alles tegen elkaar afwegend. Als lezer kan je er niet altijd de vinger op leggen, wat is fictie of non fictie. Juist dit maakt het boek interessant om te lezen. Het is de debuutroman van deze auteur en daar heeft hij veel tijd en onderzoek ingestoken. Hij weet je met deze manier van schrijven wel te boeien.