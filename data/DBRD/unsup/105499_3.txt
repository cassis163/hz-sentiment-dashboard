In De draad van de spin wordt priv√©detective Tess Monaghan door de joodse zakenman Mark Rubin ingeschakeld, vanwege de verdwijning van zijn vrouw Natalie en hun drie kinderen. Rubin denkt dat er een misdrijf is gepleegd, dus het is zaak dat Tess de vermisten zo snel mogelijk in het vizier krijgt.

Gedurende het verhaal wordt vooral de sympathie voor het oudste zoontje Isaak steeds groter. Hij is behoorlijk slim voor zijn leeftijd, wat hem in dit geval nogal eens tegen zit. Hij belandt regelmatig in de kofferbak van de auto en het gevoel om hem zo snel mogelijk uit die positie te bevrijden wordt steeds heftiger.

Het is de schrijfster goed gelukt om door vanuit verschillende perspectieven te schrijven, meerdere personen uit te diepen.
Ondanks dat dit geen boek is dat je op het puntje van je stoel laat zitten van de spanning, zit het verhaal goed in elkaar en leest het bovendien lekker weg. Een fijn tussendoortje dat zonder enig spoortje ergernis gelezen kan worden, maar geen blijvende indruk achterlaat.