Debuutroman van Vincent van Warmerdam, die elektrisch gitaar speelde bij Hauser Orkater en muziek schreef voor de films van zijn broer Alex van Warmerdam.
Het boek lijkt op het dagboek van Wessel van nog geen 11 tot twintiger. Het gezin verhuist voor een betere baan van vader als toneelmeester bij theater/bioscoop Rex. Wessel maakt vrienden door ze mee te nemen naar Rex, waar ze ook wonen. Vader heeft meer artistieke ambities dan hij kwijt kan in zijn baan, moeder heeft moeite met al die drukte in huis, de broers van Wessel gaan hun eigen weg en dan zijn er ook nog twee tweelingzusjes. Samen met vrienden wordt een band gevormd, waarin Wessel gitaar speelt. Maar "de band is nooit opgeheven en toch bestaan ze niet meer". Gaande weg wordt Wessel ouder, krijgt vriendinnetjes en raakt zijn vrienden uit het oog, maar zijn passie voor muziek blijft.