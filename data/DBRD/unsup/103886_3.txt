Folsom weet een plot uit te werken en dat zo mooi te brengen dat je over mogelijke onwaarschijnlijkheden heenkijkt. Hij heeft ook geprobeerd om zijn karakters en hun daden psychologisch uit te werken, wat tot op zekere hoogt lukt. Het boek kent drie onderscheiden delen: de eerste 200 blz. omvatten een schitterende uitgewerkte jacht op de moordenaar; deel twee omvat de ontrafeling van de plot, met als orgelpunt een treffen tussen de goeie en de slechte in de Zwitserse Bergen, waarbij één van beide in een kolkend bergriviertje dondert (mooie hommage aan Sherlock Holmes, maar sommigen zullen dit plagiaat vinden); deel drie gaat echter de mist in. Ergens wil Folsom alle losse eindje aaneenknopen, maar beseft hij plots dat hij reeds 500 blz had volgepend. Wat dan volgt is een warrige afdaling naar een toch wat teleurstellende finale. Scoort bij mij niet zo hoog als zijn vorige boeken. Hoe gaat het ook weer: 'In der Beschränkung zeigt sich der Meister'......