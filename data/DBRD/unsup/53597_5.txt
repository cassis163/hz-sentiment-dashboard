Om de ziekte van Huntington uit de taboesfeer te halen en bekend te maken bij het grote publiek, schreef Marjan Scheer een boek. Werkelijk een prachtig, maar vooral ontroerend verhaal van een moedige vrouw. Als ze ontdekt dat de vader van haar partner aan de ziekte van Huntington leed en ze de eerste symptomen bij haar partner ontdekt staat ze er alleen voor. Zelfs haar schoonmoeder gooit letterlijk en figuurlijk de deur voor haar neus dicht...
Dit boek raad ik dan ook iedereen aan. Je zou denken dat het een boek is alleen voor mensen die in hun omgeving met deze ziekte te maken hebben, maar het is meer dan dat. Er zijn nog zoveel zaken waar een taboe op is en waar families of omstanders uiteindelijk tegenover elkaar komen te staan. Het getuigd dan van moed en liefde om het gevecht aan te gaan. Na het boek gelezen te hebben kan ik volmondig zeggen dat Marjan dit gedaan heeft!
Ik kan alleen nog maar zeggen: 'Chapeau en bedankt voor dit mooie boek!'