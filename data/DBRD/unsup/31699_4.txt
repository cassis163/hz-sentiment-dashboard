Achtentwintig jaar geleden veranderde het leven van de zussen Samantha en Charlotte volledig. 2 Mannen vallen hun woning binnen met de bedoeling hun vader te vermoorden. Ze treffen echter alleen de zussen en hun moeder aan. De moeder wordt voor haar dochters ogen doodgeschoten en de oudste zus, Samantha wordt voor dood achtergelaten. De jongste zus weet te ontkomen.

Beide zussen leven op hun manier verder met dit trauma en hun wegen groeien steeds verder uit elkaar. Ze worden beiden advocaat, net als hun vader, maar op verschillend deelgebied.De oudste zus specialiseert zich in octrooien, terwijl de jongste zus de weg van haar vader inslaat.en bij hem in het kleine stadje Pikeville blijft.

Als de jongste zus ongewild getuige is van een schietpartij op school en de vader de verdediging van de dader op zich neemt, worden de familiebanden weer aangetrokken en kruisen de zussen hun paden weer. Zo worden ook alle slecht geheelde wonden van het trauma opnieuw opengereten.

Je herkent duidelijk de hand van Karin Slaughter in de beschrijving van de gruwelijke gebeurtenissen en de krachtige nederzetting van de verschillende karakters. Als lezer voel je de pijnen opgelopen door het trauma doorzinderen in het huidige leven van de zussen. Toch is dit geen 'traditionele' thriller van Karin Slaughter. Hiervoor mist het boek de nodige spanning en vaart en verzandt het een beetje in herhaling en te diepgaande beschrijving van de gevoelens van de zussen. Deze thriller neigt dan ook naar een advocatentriller met veel juridisch getouwtrek, maar toch niet helemaal. Ik ben niet echt te vinden voor de nieuwe wending die Karin Slaughter hier neemt en hopelijk is deze standalone een standalone onder haar standalones. Desalniettemin is dit nog steeds een roman van hoog niveau - Slaughter staat op eenzame hoogten - vandaar toch nog 4 sterren.