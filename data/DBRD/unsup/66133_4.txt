Mark Roozenboom gaat samen met zijn beste vriend Fedde op vakantie naar het Griekse eiland Corfu, maar eerst doen ze vrijwilligerswerk in een vluchtelingenkamp op Lesbos. Hier ontmoeten ze medehulpverlener Thera. Tijdens de overtocht per zeilboot naar Corfu is de sfeer tussen Mark en Fedde verandert omdat Fedde jaloers is op de relatie die Mark met Thera heeft.

Als Liza, de moeder van Mark, lange tijd niets van haar zoon verneemt, begint ze zich zorgen te maken omdat het niets voor Mark is om niet te reageren op haar berichtjes.

Liza weet contact te krijgen met Fedde, waarin hij haar vertelt dat Mark is gaan backpacken met Thera. De ongerustheid bij Liza neemt echter toe enuiteindelijk vertrekt ze naar Corfu om zelf op zoek naar haar zoon te gaan.

De zomerse cover en de titel roepen meteen een vakantiegevoel op.

De proloog eindigt met een gevonden witte sportschoen waarvan de zwarte Nike-logo flink is aangetast. Aansluitend beland je als lezer in een gebeurtenis van vierentwintig jaar geleden, waarna het eigenlijke verhaal begint. De vraag is wat dit met het verhaal te maken heeft, waar je gaandeweg antwoord op krijgt..Je wordt getrakteerd op een goed in elkaar stekend verhaal met prachtige wendingen en onthullingen.

Het verhaal is opgesplitst in twee delen. In het eerste deel is Liza de hoofdpersoon met haar bezorgdheid wat zich uit in de wanhoop van een zeer ongeruste moeder.

In het tweede deel is de rol van Liza meer naar de achtergrond verdwenen en schittert de politie-inspecteur Flavian. Hij is een van de weinige politiemannen die zijn eigen gevoel volgt en onaantastbaar is voor corruptie.

Tijdens de zoektocht van Liza ondervindt ze de nodige tegenwerking en merkt ze dat commissaris Nikoloupolus wel heel veel macht heeft . Met hem valt niet te spotten. . Flavian volgt zijn eigen gevoel en gaat zelfstandig op onderzoek uit. Het gevolg is dat Liza wordt geconfronteerd met haar verleden waar ze eigenlijk niet op zit te wachten.

Suzanne Vermeer heeft het actuele vluchtelingenprobleem opgepakt en dit op een prachtige wijze in deze thriller verweven. Het verhaal heeft meer in zich dan ik in eerste instantie dacht.