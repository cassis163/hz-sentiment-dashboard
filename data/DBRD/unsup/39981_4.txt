Alleen de Ilios gelezen in deze helder geschreven bewerking met een flinke dosis humor.
De god van de oorlog Ares, doet verslag van de tienjarige oorlog om Troje. Het overbekende verhaal van een oorlog ontstaan om de mooie Helena.
Je leest vooral over ruzieÃ«nde en bedisselende goden, halfgoden, koningen, nymfen etc. Ze gedragen zich eigenlijk enorm kinderachtig, lopen huilend naar vader of moeder om zich te beklagen over anderen, zijn jaloers, worden verliefd, bedriegen elkaar. Kortom, het zijn net gewone mensen...

Een verhaal over vechtersbazen, orakels, veldslagen maar ook over vriendschap bijvoorbeeld die tussen Achilleus en Patroklos en liefde zoals tussen Ares en Afrodite.
De Odyssee wil ik gaan lezen in de prozavertaling van Schwartz maar als dat tegenvalt, neem ik gewoon deze, zeer leesbare editie weer ter hand.