Jacob Vis is al jaren een goed gelezen en met sterren bekroonde Nederlandse thrillerauteur. Na het zeer goede Wetland (1998, VN: ****) sterren), het nachtmerrieachtige Morren (2001, VN: ***), het lugubere Brians (2002, VN: ****) en het verontrustende Barabbas (2004, VN: ****) nu alweer een nieuwe thriller: Wij ...
De plot is eigentijds: Wij ... heeft als uitgangspunt Mabelgate. en de oprukkende invloed van zwart onderwereld-geld in de bovenwereld.
Daarmee toont Vis opnieuw aan actuele thema's niet uit de weg te gaan. Hij is een vaardig schrijver, zijn verhalen hebben spanning en vaart. De ontknoping is, zoals vaker bij Vis, niet alledaags, en alleszins spectaculair.

Klein minpuntje vind ik dat hij veel wil. Teveel? Wanneer ook de moord op de bekende filmer Vincent van Rijn, en de onrust in de Amsterdamse Diamantbuurt een plek krijgen in het verhaal, lijkt Vis ongeveer alle heikele gebeurtenissen uit het jaar 2004 aan elkaar te willen knopen. Maar dat doet de vaart van het verhaal niet verminderen en dat is knap. Kortom, zeker drie sterren!