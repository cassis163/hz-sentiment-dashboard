Wanneer je aan “Vijf” begint na de achterflap gelezen te hebben, heb je bepaalde verwachtingen, omdat er een beetje wordt vrijgegeven over het verhaal.
Wat je voor ogen hebt is een krimi, tenminste dat was bij mijzelf het geval. Wat ik te lezen kreeg, was veel en veel meer dan dat. Het verhaal neemt je helemaal mee en je valt van de ene in de andere verbazing.
Ik heb genoten tot en met. Het is een ontzettend knap geschreven thriller, vol verrassingen tot
het eind.
Nooit gedacht dat dit de eerste thriller voor volwassenen was van deze schrijfster. Het boek getuigt van geweldig inzicht en inlevingsvermogen in de geest van een verknipte en onwaarschijnlijke dader.
Ik ben blij kennis gemaakt te hebben met Ursula Poznanski!