Even geleden kwam de grote verrassing: Tahereh Mafi brengt na al die jaren een nieuw boek uit in de Touching Juliette-serie! Ik zat vol spanning te wachten op dit boek, maar had ook zo mijn twijfels. Zou dit boek wel een goede aansluiting vormen op de serie, die al zo mooi afgesloten werd in het laatste uitgegeven boek? Zou Mafi eenzelfde of helemaal andere schrijfstijl hanteren in dit nieuwe boek? Zou dit boek mijn kijk op de serie veranderen in een negatieve zin?? Ik was dus erg behoedzaam toen ik begon met lezen. Door mijn toch nog hoge verwachtingen was ik in het begin jammer genoeg teleurgesteld.

Het boek komt erg traag op gang en ik moest erg mijn best doen om bij de les te blijven. Dit veranderde echter toen het boek vorderde en toe werkte naar een hoogtepunt. Dit hoogtepunt vinden we helemaal op het einde van het boek. Onthoud dus dat je eerst door het trage deel moet voor je aan 'the juicy stuff' kunt beginnen.

Het goede nieuws is dat alle geweldige karakters die Mafi geschapen heeft in de vorige boeken (Juliette, Warner, KENJI (KWIJL KWIJL), ...) weer in volle glorie op de pagina's verschijnen, alsook enkele leuke nieuwe personages (ik zal nog niet te veel zeggen, maar een tip: andere continenten --> SUPER COOL!). Mafi kan ook deze keer speelse, geweldige dialogen scheppen tussen de personages en laat hen volledig terug komen zoals ze zijn, zonder te veel af te wijken van de oude boeken.

Ik kan dus met veel plezier zeggen dat het boek, ook al komt het traag op gang, een heel mooie aanvulling is op de serie. Nu maar wachten op het volgende boek!