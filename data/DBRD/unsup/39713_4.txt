Het offer van Baobab verteld het verhaal van Marcus. Een jongen die op een militaire academie zit. Hier krijgt hij de unieke kans aangeboden om deel te worden van een groep jonge agenten, die infiltreren op tal van gebieden. Echter door een misstap wordt hij gestraft en moet hij naar een school die zich richt op jongeren met een handicap. Niet wetend dat zich onder die school het hoofdkantoor van de groep jonge agenten bevindt. Op school maakt hij kennis met Victoria, een op het eerste oog niet gehandicapt meisje dat toch gehandicapt blijkt. Ze infiltreert in een Russisch gezin. Na een avontuurlijke infiltratie komt ze samen met Marcus in de Verenigde Emiraten terecht. Daar wordt een moord beraamd. Het voorkomen van deze moord brengt een verassende wending met zich mee.

Een avontuurlijke en spannende verhaal dat het begin vormt van de VIC FALLS mission. Een goed leesbaar verhaal dat je in zijn greep houdt. Aan het begin zijn de verschillende verhaallijnen nog wat onduidelijk, maar naarmate het boek vordert valt alles op zijn plaats.

Schrijfster Kate Kriske slaagt er in gedurende het hele verhaal de spanning en het avontuur vast te houden, met een gezonde dosis humor en voldoende verassende elementen in het verhaal. Daarnaast behoudt het boek de ruimte voor eigen invulling en interpretatie van de lezer...

Waar het verhaal op basis van de omschrijving vooral lijkt te gaan om Marcus Holme heeft Victoria Falls mijn hart gestolen. Haar avontuurlijkheid en doorzettingsvermogen zijn een voorbeeld. Mooi om te zien dat ook jongeren met een beperking is in een avonturen en heldenrol geplaatst worden.

Vol enthousiasme in afwachting van het vervolg!