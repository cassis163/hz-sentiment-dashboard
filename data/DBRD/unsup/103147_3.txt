Waar baseer je je waardering op? Voor mij was dat een telkens terugkerende vraag bij dit boek. Bij sommige boeken "zit" je direct vanaf het begin in het boek. Je wordt dan gewoon meegenomen. Dat kan aan van alles liggen. Hoe dan ook. Als ik mee wordt genomen, dan krijgt het boek standaard een hoge waardering.
Bij dit boek werd ik niet mee genomen. Aan het onderwerp ligt het niet. Ook niet aan het veelvuldig, spitsvondige, gebruik van de Nederlandse taal. Alhoewel....een onsje minder zou niet verkeerd zijn.
Ik kan er niet goed de vinger opleggen. Is het de iet wat overdreven etalering van de Nederlandse taal. Terwijl, eerlijk is eerlijk, er soms prachtige vondsten tussen zitten, om een bepaalde situatie of gemoedstoestand te beschrijven. Zijn het de zeer regelmatige, uitgebreide, flash backs, waardoor het verhaal traag wordt. Deels heeft dit er zeker mee te maken.
Gaande weg kreeg ik steeds meer het gevoel, dat de schrijver wel erg met zich zelf ingenomen is. Schrijven is een kunst. Zondemeer. Misschien is dit boek, voor mij, wel een beetje te veel kunst en te weinig verhaal