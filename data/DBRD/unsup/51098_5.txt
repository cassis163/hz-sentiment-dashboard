Wauw wauw wauw! Wat een ongelooflijk fijn boek is dit! Jij ik alles is een boek over de liefde, rouw, ouderschap en nog veel meer! vanaf het eerste hoofdstuk leef je als lezer gelijk mee met Jessica. Hoog zwanger en je vriend gaat lekker de hort op! Voor je het weet komt hij te laat bij de bevalling en moet je het dus alleen doen met je moeder. Voor Jessica is dit de druppel en zij verbreekt haar relatie.

Vervolgens maak je een tijdsprong van 10 jaar waarin Jessica samen met haar zoon William op vakantie gaat naar het hotel van Adam. Eenmaal in het hotel krijg je steeds meer een beeld van de problematieken waar Jessica in haar eentje mee worstelt.
Bijvoorbeeld het verdriet om haar moeder die worstelt met de ziekte van huntington.

Tijdens de vakantie krijgt William steeds meer een band met zijn vader en geniet hij van het contact. Voor Jessica is dit erg dubbel, al krijgt zij steeds meer verlangens naar de tijd die zij heeft gehad met Adam. Wanneer zij met elkaar kussen vliegt de vonk weer volledig over. Helaas kan Jessica het verleden niet negeren en heeft zij er nog steeds moeite mee dat Adam niet bij de bevalling van hun zoon is geweest. Uiteindelijk verteld Adam het werkelijke verhaal, waarna zij elkaar weer volledig terug vinden. Een geheim wat Adam de afgelopen 10 jaar bij zich heeft gedragen om de vader van Jessica te beschermen heeft hun relatie kapot gemaakt. Ook Jessica loopt echter met een enorm geheim voor de buitenwereld, maar vooral voor William. Zij blijkt namelijk drager van het gen, waardoor zij net als haar moeder getroffen zal worden door de vreselijke ziekte. Echter heeft William daardoor ook 50% kans op de ziekte. Wanneer Jessica haar ipad laat slingeren, heeft William dit gelezen op haar ipad en confronteert zijn moeder hier op een later moment mee.

Catherine heeft een zeer vlotte manier van schrijven en beschrijft de situaties gedetailleerd waardoor je als lezer jezelf kunt verplaatsen naar het kasteel in Frankrijk. Het boek is hartverscheurend en laat zien hoe ver je voor de liefde kunt gaan. Soms helaas ten koste van de liefde, maar voor de mensen die je lief hebt! De onverwachtse wendingen in het boek maken het boek spannend, aangrijpend en zeker interessant om te lezen. De droge humor die zij gebruikt in het boek maken dat je naast de aangrijpende inhoud ook moet lachen bij het boek. Wat mij betreft is dit zeker een grote hit en een enorme aanrader om te gaan lezen!