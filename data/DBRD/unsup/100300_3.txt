Als dit boek je niet intrigeert, weet ik niet wat je met je leven hebt gedaan...
Waar het licht is gaat over Violet "Ultraviolet Opmerkey-lijk" Merkey en Theodore Finch, die elkaar ontmoeten op de klokkentoren van hun school, een paar centimeter verwijderd van hun dood. De twee praten elkaar van de toren af en er ontstaat een adembenemende vriendschap. Finch, de freak van de school en Violet, gebroken door de dood van haar zus.
Gezien het feit dat dit boek afspeelt in Indiana en niet in New York (Wat veel boeken doen. Percy Jackson en De Kronieken van de Onderwereld spelen bijvoorbeeld af in New York City.) en dat het over zelfmoord gaat (Finch is namelijk geobsedeerd met de dood en Violet voelt zich schuldig over het lot van haar zus.) is dit boek bijzonder, hartverscheurend en amper te vergelijken met andere boeken. Een leuk weetje is dat Jennifer Niven en Jasmine Warga, auteur van Mijn hart en andere zwarte gaten, elkaar ontmoetten op een boekenfestival en ze besloten dat hun boeken zusters waren.
Waar het licht is leest lekker vlot, met geweldige quotes en zonder saaie hoofdstukken. Na het lezen van dit boek ben je én gebroken én kun je niet wachten om een ander boek van Jennifer Niven te lezen. Of die net zo goed zijn als Waar het licht is weet ik niet, maar ik ben er zeker van dat het goede boeken zijn. En met goed bedoel ik dat ze goed geschreven zijn en niet dat ze goed voor je hart zijn, want dit boek laat een scheur (of scheuren) achter in je hart, zodat je nooit meer vergeet dat je ooit het boek hebt gelezen, net zoals Ik geef je de zon van Jandy Nelson.
Als je geen zin hebt om gebroken te worden door een boek, Waar het licht is is verfrissend en heeft een mooie cover, dus als je het niet wil lezen, kun je het wel kopen en op je boekenkast zetten, om iedereen de mooie cover te laten zien!
En voor de mensen die ooit naar Indiana gaan (in Amerika): de plekken waar Violet en Finch heen gaan bestaan ook in het echt.
Meer informatie over het boek is te vinden op de social media sites van Moon of http://uitgeverijmoon.nl/waarhetlichtis , All the bright places (de originele titel) en natuurlijk die van Jennifer Niven!