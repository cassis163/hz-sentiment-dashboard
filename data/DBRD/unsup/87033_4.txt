Jonny Steinberg heeft met Een Man Van Goede Hoop het verhaal opgetekend van de Somaliër Asad Abdullahi . Grotendeels zittende in de auto voor zijn winkel in Blikkiesdorp buiten Kaapstad vertelt hij aan de schrijver zijn levensverhaal dat begint in Somalië en dat hem uiteindelijk brengt naar Amerika. Vanuit de auto kan hij oog houden op de omgeving omdat buitenlanders door Zuid-Afrikanen regelmatig bedreigd worden. Dit gegeven is voor de schrijver de aanleiding geweest om aan dit verhaal te beginnen. Maar voor Asad in Zuid-Afrika kwam blijkt hij al een hoop trieste dingen te hebben meegemaakt.

Op acht jarige leeftijd wordt zijn moeder voor zijn ogen vermoord door rebellen en dat is het begin van een lange vluchtweg door Afrika. In Ethiopië en Kenia verblijft het lange tijd bij mensen die tot de dezelfde stam horen als hij. Deze mensen helpen hem maar laten hem vervolgens vaak ook weer vallen. Hij hoort verhalen dat mensen in Zuid-Afrika goed verdienen en dan besluit hij met hulp van smokkelaars daar naartoe te gaan. Het lukt hem daar kleine winkeltjes op te zetten in de Townships maar de Somaliërs worden daar vaak bedreigd en overvallen uit racisme. Uiteindelijk vertrekt hij naar Amerika om daar voor zijn gezin een veilige plek te vinden.

Het boek geeft een realistisch beeld van wat een vluchteling allemaal tegenkomt in zijn tocht naar een beter leven. Ondanks alle tegenslag blijft Asad hopen op veilige plek. De besluiten die hij neemt zijn niet altijd goed onderbouwd maar soms alleen gebaseerd op verhalen. De schrijver geeft de lezer ook het gevoel dat een vluchteling meerdere verhalen heeft. Soms geeft Asad de wenselijk antwoorden maar als je interview opnieuw zou doen kan het zomaar heel anders zijn. Want het vertrouwen van mensen is moeilijk na wat hij heeft meegemaakt.