Wat als je zo'n trauma in je jeugd hebt opgelopen, kun je hiermee verder leven?

Ellen heeft iets verschrikkelijks meegemaakt toen ze jong was. Haar hele leven kampt ze met de gevolgen hiervan. Als ze haar ouderlijk huis terugkoopt en er weer gaat wonen, komen oude herinneringen weer boven, die ze had verdrongen. Maar hoe betrouwbaar zijn haar herinneringen? Door middel van flashbacks kom je steeds meer te weten wat er zich in het gezin heeft afgespeeld. In het begin van het verhaal wordt het ogenschijnlijk gelukkige gezin beschreven, een gezin met liefhebbende ouders, waarin Ellen als derde kind is geboren. Doordat ze het middelste kind is in het gezin is voelt ze zich niet gezien. Na de geboorte van haar zusje Ida gaat het mis met moeder Margje. De gevolgen zijn bijna niet te bevatten, ik vond het een hartverscheurend verhaal.

Ondanks dat het boek al 20 jaar oud is, had dit geen invloed op het leesplezier. Wel hoop ik dat in deze tijd zulke ernstige problemen in een gezin eerder onderkend worden. Dit boek heb ik in een ruk uitgelezen. Ik wilde doorlezen om te weten te komen wat er in Ellen's jeugd is gebeurd, daardoor vond ik dat er veel spanning in het verhaal zat.