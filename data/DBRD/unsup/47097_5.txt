De Shadow Unit is voor het web geschreven als afleveringen van een t.v. serie. Emma Bull, waar het idee vandaan komt, omschrijft het als een kruising tussen “Criminal Minds” en de “X-files”. Elk boek van de serie bestaat uit een aantal korte verhalen plus “bonus-materiaal”, zoals je dat op dvd’s van een serie zou krijgen. Net als bij tv worden de afleveringen geschreven door verschillende auteurs.

De serie draait om een unit van de BAU, de profilers van de FBI. Deze unit; de " Anomalous Crimes Task Force” houdt zich bezig met misdaden die worden begaan door mensen die dragers zijn van de “anomaly “. Wat dat precies is weet niemand, of het een virus, infectie, mutatie of misschien iets anders, is volkomen duister. Maar over het effect dat deze “anomaly” op zijn/haar gastheer heeft is meer bekend. De gastheer/vrouw die onder invloed komt van de anomaly, de gamma, wordt moordlustig en krijgt ook nog eens een bovenmenselijke kracht. Deze kracht is voor elke gamma verschillend. In hun analyse moet de unit niet alleen het hoe en waarom uitpuzzelen, maar ook wat voor soort kracht zich manifesteert. Deze kracht varieert van het beïnvloeden van de waarneming tot het doodschieten van mensen zonder kogels.
Naast de gamma’s zijn er ook nog bèta’s. Dit zijn mensen die dragers zijn maar niet de controle verloren hebben. Zij hebben geen kracht waar ze andere mensen mee kunnen beïnvloeden, maar zijn wel begiftigd met nieuwe talenten. 2 leden van de unit zijn bèta’s .
De anomaly vraagt ontzettend veel energie van de gastheer, de dragers moeten dan ook heel erg veel eten. En gaan vrij snel dood als ze niet op tijd eten.

De afleveringen van de Shadow Unit worden geschreven door gerenommeerde auteurs, waarvan haast geen een vertaald is. Emma Bull bijvoorbeeld is schrijfster van een van de eerste urban fantasy boeken. ( Shadow Unit is officieel een urban fantasy) .

Op de website zijn alle afleveringen nog steeds te lezen.