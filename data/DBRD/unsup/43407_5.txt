Psychologe Anne Givernaud woont samen met haar vriend Guido in Morteroux een afgelegen plaatsje in Zuidwest-Frankrijk. Als Anne op een avond thuis komt van haar werk ligt er vlak bij hun huis een onbekend meisje op de weg. Ze bieden het onbekende meisje een slaapplaats aan voor de nacht. Als Anne de volgende ochtend met een kater wakker wordt is haar huis een ravage en Guido en het meisje zijn verdwenen en begint de zoektocht ......
De politie verdenkt Guido van moord maar daar wilt Anne niets van weten maar wat weet ze eigenlijk van Guido....

Het verhaal wordt vanuit Anne verteld en speelt zich relatief allemaal in een korte tijd af. Je denkt het helemaal voor elkaar te hebben maar dan staat je leven op de kop en gebeuren er dingen die je niet voormogelijk houd. Anne neemt je mee op zoektocht naar Guido en naar de waarheid. Je weet al vrij snel waarom het verhaal draait maar ondanks dit weet Michael Berg je tot de laatste blz te boeien. Hij heeft een aantal prachtige wendingen in het verhaal verwerkt en weet de spanning goed op te bouwen en tot een prachtige ontknoping te laten uitlopen.
De karakters zijn prima uitgewerkt hoewel er wat mij betreft wel wat meer psychologische diepgang aan Anne had mogen geven vanwege haar beroep. Guido is een man ruwe bolster blanke pit en weet je in je hart te sluiten ondanks zijn verleden.

Michael Berg weet je continue te boeien met een schrijfstijl die heerlijk leest en vlot is. Een boek waar je in begint en pas neerlegt als het uit is. Een eersteklas pageturner.