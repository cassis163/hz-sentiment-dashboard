Anna van Anna and the french kiss blijft altijd mijn favoriet van de trilogie (tenminste ik denk dat je het een trilogie kunt noemen, ook al kun je ze ook apart lezen). Maar nu ik ze allemaal heb herlezen, ben ik Lola en Isla (vooral Lola) veel meer gaan waarderen. Ik kan me makkelijker in hun verplaatsen door gebeurtenissen in mijn eigen leven.Dit maakt lezen ook zo leuk, je komt steeds weer tot nieuwe inzichten, beseffen.

In dit boek volg je Isla (Je spreekt het uit als Eye-la) die al 3 jaar een crush heeft op Josh, alleen dit jaar wordt het meer dan een crush. Dit is een schattig romantisch verhaal over vriendschap, crushes, liefde, maar keuzes en ontdekken wie je zelf bent. Isla en Josh zijn personages waar ik me makkelijk in kan verplaatsen, allebei hebben ze wel wat van mij weg. Door over Josh te lezen, wil ik zelf ook tekenen, creatief zijn. Boarding schoolguy lijkt me echt zo gaaf om te lezen, het is iets wat ik zelf ook wel zou willen lezen. Isla is net als ik verlegen, een denker, klein. Ze beschermt zichzelf, ze is onzeker, maar daardoor vergeet ze dat risicoâ€™s nemen soms nodig is, dat ze je leven vergroten, mooier maken. Het is mooi om te lezen hoe Isla en Josh elkaar aanvullen, van elkaar leren.

Daarnaast vond ik het echt geweldig dat personages van de voorgaande boeken in dit boek terugkwamen, maar ook de nieuwe vriendschappen in dit boek, Hattie, maar vooral Kurt. Hij heeft dan wel een kleine rol, maar hij laat een positief beeld zien.

Wat ik wat minder vond aan dit boek was dat het hier en daar wat onnodig langdradig was en dat ze zo snel al aan het daten waren, natuurlijk was het leuk om veel te lezen over hun relatie, dankzij hun wil ik naar Barcelona, maar het was daardoor wel iets onrealistisch.