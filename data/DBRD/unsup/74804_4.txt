Ook ik mocht Weg zonder genade lezen van Luitingh-Sijthoff.

John Hart laat ons kennis maken met Liz (Elizabeth) Black,Adrian Wall,Channing Shore en Gideon Strange in deze spannende thriller.

Het boek begint al meteen goed met een proloog dat je meteen pakt en waardoor je gelijk verder wil lezen.
Liz is rechercheur en moet de ontvoering van een jong meisje onderzoeken (Channing),ze komt hierdoor in de problemen doordat de ontvoerders door kogels om het leven zijn gekomen.Ze wordt tijdelijk uit haar ambt gezet omdat de staatspolitie gaat onderzoeken wat er precies is gebeurd.Door al deze gebeurtenissen komt het verleden van Elizabeth weer tot leven.

Adrian Wall wordt na 13 jaar ontslagen uit de gevangenis waar hij voor moord op een vrouw was berecht.Gelijk na zijn ontslag worden er weer vrouwen vermoord en hij wordt aangewezen als de moordenaar.Alleen Elizabeth geloofd in zijn onschuld en gaat op onderzoek uit.Zo komt ze te weten dat het gevangenisleven geen lolletje moet zijn geweest voor Adrian.

Channing Shore is 18 jaar als ze wordt ontvoerd.Door deze ontvoering leert ze Elizabeth kennen die haar komt redden uit de handen van de ontvoerders.

Gideon Strange wil de moord op zijn moeder wreken door Adrian neer te schieten na zijn ontslag uit de gevangenis maar dit gaat helemaal mis.

Deze vier hoofdpersonen zitten met elkaar verweven doordat ze met z'n allen te maken hebben met de seriemoordenaar.John Hart laat ons de hele tijd raden wie de moorden heeft gepleegd en laat er verder weinig over los.De spanning stijgt naarmate men verder gaat lezen en heb dan ook meerdere keren op het puntje van mijn stoel gezeten.Het is boeiend,spannend,en vlot geschreven en als je eenmaal aan het boek begint is het moeilijk weg te leggen.Dit boek was mijn kennismaking met John Hart en dat is goed bevallen,zeer zeker een aanrader!