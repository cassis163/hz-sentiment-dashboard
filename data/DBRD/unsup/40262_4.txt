kasteel een lijk van een jonge vrouw ontdekt...

Mijn mening:

Heel blij dat er weer een nieuwe Marelle was uitgekomen.

Een Ik Vertrek thriller, we hebben het hier thuis al zo vaak over een huisje in Frankrijk gehad, maar ja die stap zetten. Kastelen en landhuizen genoeg gezien, maar durf je die stap te maken? Marelle en haar Jan hebben de stap gemaakt en toen kwam Marelle met dit boek.

Chateau du provence, wat een prachtige titel die ook past bij de cover. Mijn lievelingsbloemen op de cover, lavendel, ik ruik ze gewoon als ik naar de cover kijk, zeker nadat ik de boekenlegger had gevonden tussen de bladzijden.

Het boek leest weer net als de andere Marelle boeken. Heerlijke plotwendingen verstopt in romantische, maar ook in angstige gebeurtenissen. Het boek is niet weg te leggen en dat is de kracht van Marelle haar boeken.

“Weet je nog welke droom we hadden?”

Hij tekende met zijn vinger langs de contouren van het etiket.

“Wat denk je? Zou jij die stap durven zetten?”

Hoe romantisch maar ook gedurfd, samen vertrekken naar een toch wel onbekende bestemming, wilde plannen maken, maar ook hopen dat er weer passie in je liefdesleven komt. Zijn Julia en Luuc wel eerlijk tegen elkaar en bestand tegen de hoge druk van het verbouwen en het optijd klaar krijgen van het kasteel. Het kasteel en het koetshuis, hoe Marelle het beschrijft waande ik me op de trappen en in de keuken. Zag voor me hoe langzaamaan alles mooi werd. Wat een aardige mensen wonen er in die streek of …….

De olijfgaarden en de lavendel velden, wat is er mooier dan dat rond je huis hebben.

Ondanks dat ik Julia wel een beetje te hard van stapel vind lopen, met aanschaffen van flesjes en maken van etiketten, want volgens mij heeft ze zich nog niet verdiept in het verkrijgen van olie uit de olijven, neem ik dit voor lief.

“Elke dag een bos lila bloemen”.

Het hele verhaal is heel werkelijk, het voelt of je erbij bent,  ook alles eromheen, de moord, de intriges, de leugens en de verbouwingen. Maar dit alles in wel een kort tijdsbestek, het had nog wel wat langer mogen duren. Ik wacht op een volgende IK VERTREK van Marelle Boersma

Al met al weer een heerlijke Marelle, die je gewoon gelezen moet hebben.

Lieve leesgroet Caroline