Titel: In het vizier
Schrijfster: Karen Rose
Uitgeverij: De Fontein
Uitgave: September 2017
Blz. 448

Over de schrijfster:
Karen Rose (Washington D.C. 1964) is een Amerikaanse auteur van romantische thrillers. Ze studeerde af als chemisch ingenieur aan de universiteit van Maryland en werkte daarna in de levensmiddelentechnologie.
In 2003 debuteerde Rose met de standalonethriller Don't tell.
Rose' boeken zijn regelmatig te vinden op de bestsellerlijsten van de New York Times, USA Today, Sunday Times, Der Spiegel, Irish Times. Zelfs in Zuid-Afrika en Australië is de auteur razend populair.
Rose ontving tweemaal de Romance Writers of America RITA Award voor Best Romantic Suspense. De eerste keer in 2005 voor I'm watching you, en daarna in 2010 voor Silent scream (De mond gesnoerd). Vijf van haar andere boeken bereikten de finale van de RITA Award. Haar werk werd in meer dan vijfentwintig talen vertaald en in vele landen gepubliceerd, waaronder Duitsland, Frankrijk, Spanje, Noorwegen, Polen, het Verenigd Koninkrijk, Japan en Nederland.

Achterflap:
Openbaar aanklager Kristen Mayhew heeft een geheime aanbidder die haar brieven stuurt en die precies lijkt te weten wat ze denkt en waar ze is. Behalve een stalker is hij ook levensgevaarlijk, want hij heeft zich ten doel gesteld criminelen te vermoorden die Kristen niet veroordeeld heeft kunnen krijgen. Maar het gevaarlijkste is dat hij Kristens diepste geheim kent. Een geheim dat haar er tot nu toe van weerhield in te gaan op de avances van Abe Reagan, de rechercheur die haar bijstaat sinds ze doodsbedreigingen ontving. Terwijl een seriemoordenaar steeds gruwelijker te werk gaat, ontwikkelt zich een gepassioneerde relatie tussen Kristen en Abe, zelfs nu de moordenaar uit is op vergelding en Kristen zijn doelwit is.

Mijn mening:
In het vizier is de vertaling van het in 2005 verschenen boek I’m watching you, als je dit boek hebt gelezen is het direct duidelijk dat zij daar toentertijd de Romance Writers RITA Award voor Best Romantic Suspense voor heeft ontvangen.
Het verhaal begint met een aangrijpende proloog over Leah, daarna volgt het ene na het andere spannende moment zich op. Continu voel je de hete adem van een moordenaar in de nek van Kristen, die openbaar aanklager is, hijgen. Kristen heeft een traumatisch verleden waardoor ze geworden is tot wie ze is, haar ambities om iets in de kunst te gaan doen heeft ze laten varen om zich te richten op het achter de tralies krijgen van misdadigers. Helaas wordt er bij veel van haar rechtszaken corrupt gehandeld en worden misdagers vrij gesproken die levenslang achter de tralies horen. Dan verschijnt er vanuit een totaal onbekende hoek hulp om toch het recht te laten zegevieren. De kern van zijn acties liggen bij Kristen en continu krijg je als lezer het gevoel dat je achterom moet kijken. Hij zit haar op de hielen maar zal hij haar ook te grazen nemen? dat is de vraag die je tijdens het lezen in je achterhoofd hebt, soms tot kippenvel toe.
Abe Reagan werkt sinds kort niet meer undercover en mag zich nu weer onbekommerd onder de mensen bevinden. Hij is enorm van Kristen gecharmeerd en al snel bloeit er iets mooi op. Hij beschermt haar met zijn leven. Abe heeft de rol van perfecte (schoon) zoon, een heerlijke man die iedereen wel om zich heen wil hebben.
Karen Rose is er in In het vizier weer goed in geslaagd om de personages zo uit te werken dat je ze leert kennen en een gevoelige snaar bij je weten te raken, ze zet je emoties op scherp.
Waar de één alle familiebanden heeft moeten verbreken heeft de ander een geweldig warme familie om zich heen waar iedereen jaloers op zou kunnen worden.
De plot is ontroerend en verrassend, het is een gave om de lezer zo om de tuin te kunnen leiden.

In het vizier is gruwelijk eng, beklemmend spannend, soms ontroerend, en zit ook nog boordevol romantiek.
Alle boeken van karen Rose zijn goed maar deze krijgt van mij toch een extra pluim.

Leesplezier: 5
Originaliteit: 5
Schrijfstijl: 5
Spanning: 5
Plot: 5
Psychologie: 5

In het vizier krijgt dik verdiend 5 sterren.
Bianca