Vertrouw niemand – Paul Cleave

Jerry Grey is Thrillerauteur, beter bekent als Henry Cutter. Bezig met zijn 13de boek, maar het wil niet zo vlotten als anders. Op zijn 49ste stelt dokter Goodstory vast dat hij Alzheimer heeft. Zijn herinneringen en levendige fantasie beginnen steeds meer door elkaar te lopen en al snel wordt hij in een verzorgingstehuis geplaatst. Jerry bekent moorden te hebben gepleegd, maar zijn omgeving herkent de verhalen uit zijn thrillers. Geen reden tot paniek, zijn “herinneringen” zijn de verzinsels van Henry. Maar waarom blijven er dan mensen dood gaan? Dat Jerry regelmatig gaat dwalen en dan ergens in de stad tot zijn positieve komt werkt niet in zijn voordeel.

466 pagina's verdeeld in twee verschillende soorten korte hoofdstukken die afwisselen. Een speelt zich af in het heden en een waarin je leest in het Logboek der waanzin, dat begint bij de dag dat Jerry hoort dat ie Alzheimer heeft. Het verhaal begint overzichtelijk. Maar naarmate je verder in het verhaal komt en de ziekte van Jerry verder gevorderd is wordt het verhaal moeilijker te volgen. Het springen in de tijd en de verwarring van Jerry maken het een verhaal waar je je hoofd bij moet houden. Omdat Jerry in het heden zelf ook terugleest in het logboek zit er veel herhaling in. Alles bij elkaar geen gemakkelijk boek om te lezen. Als je eenmaal in het verhaal zit en de hoofdstukken herkent wil je wel weten hoe het afloopt. Is Jerry werkelijk onschuldig? En als je je eigen gedachten niet kan vertrouwen, op wie vertrouw je dan?

Voor mijn doen heb ik lang over dit boek gedaan. Ik kon er niet altijd mijn aandacht bijhouden en kon het dan niet goed volgen. Het boek geeft wel een reëel beeld van Alzheimer. Hoe verwarrend het kan zijn voor de persoon zelf, maar ook voor zijn directe omgeving. Cleave weet het met humor te brengen. Ondanks alle moorden geen super spannende thriller. Al bij al *** van mij.