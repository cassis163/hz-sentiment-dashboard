Een expositie, een foto, een dierbare herinnering, met die gedachten komt Julia thuis.
Daar hoort ze dat haar zusje Kate dood is.

‘Ik kan me niet verroeren, mijn lippen kunnen geen woorden vinden, ik kan niet ademhalen’

Julia raakt het spoor bijster, ze verdwaald in een virtuele wereld waarin ook haar zus actief was, ze zoekt naar feiten uit het leven van haar zus, ze denkt haar moordenaar te kunnen vinden.

Schrijver SJ Watson heeft een knappe constructie bedacht voor Tweede leven maar toch denk ik;
“Zou Julia echt zo naïef zijn om te denken dat haar scherpzinnige echtgenoot, haar opgroeiende zoon en haar vriendinnen niet op de hoogte zijn van haar escapades op internet en in real life. Zouden ze echt niet weten dat Julia gedreven door wanen helemaal de weg dreigt kwijt te raken”.

Was het aanvankelijk een zoektocht naar leven en dood van haar jonger zusje Kate waardoor Julia obsessief gedrag gaat vertonen. Meer en meer volgt ze haar eigen drang, ze wordt op de hielen gezeten door haar verslavingen. Haar rendez-vous ontaard in een escalerende gewelddadige en veeleisende relatie.

Langzaam lijkt het verhaal te kantelen, langzaam komen er andere beelden, andere verdachten, langzaam dringt het besef door dat Julia’s leven en Kate’s dood verbonden zijn met elkaar maar door wie?

Tweede leven van SJ Watson is een boeiende en vooral zeer actuele thriller waarbij ik aanvankelijk eerder medelijden dan sympathie voor Julia ervaar.
Mooi zijn de passages over haar dramatische betrekkingen met Marcus, haar lief uit verleden tijden, spannend de gebeurtenissen die elkaar in hoog tempo opvolgen, onverwacht maar wel acceptabel het einde, het kon niet anders.