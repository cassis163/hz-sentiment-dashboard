De auteur

Jet van Vuuren (1956) is bekend om haar spannende boeken. Zij publiceerde in 2011 haar eerste thriller en Liegbeest is thriller nummer 12. Meestal is het hoofdkarakter een dame met een zeer 'twisted mind". Het was een lastig jaar voor Jet, met haar gebroken arm. Maar Jet is zeker nog lang niet uitgeschreven, nu ze een mooi schrijfhuisje heeft op de Veluwe.

Over het 12e boek dat "Liegbeest" heet

Jochem Nijhoff is vermogend, drieÃ«nveertig, advocaat en een bal. Samen met zijn oud-jaargenoten van het Utrechts studentencorps verheugt hij zich op hun vijfde lustrum dat dit keer in zijn buitenhuis op de Veluwe gevierd wordt. Toch verloopt niet alles even feestelijk als gepland. Vlak voor het lustrum valt een van zijn studievrienden van zijn paard en komt te overlijden. De politie twijfelt over de doodsoorzaak en er volgt een onderzoek.

Kort daarna wordt Jochem met de dood bedreigd en krijgen ook de andere jaargenoten vreemde appjes waaruit blijkt dat iedereen het volgende slachtoffer kan zijn. Jochem geeft zijn secretaresse Roos de opdracht op zoek te gaan naar een betrouwbare poetsvrouw voor zijn weekendfeestje. Een vrouw die de rotzooi van hem en zijn vriendjes opruimt en tevens haar mond houdt. Die vrouw is Hannah, een kennis van Roos. Ze kan goed zwijgen. Maar is ze wel eerlijk?

Een dwaalspoor, leugens en misleiding zijn mooie elementen

De cover ziet er opvallend uit, in mooi en helder groen. Een vrouw loopt in een witte jurk door een korenveld, waar gaat zij naartoe?

Door het proloog, die nogal heftig is, is de toon gelijk gezet. Wat een heftige situatie, die daar plaatsvindt in 1993! Het verhaal gaat verder in 2017 en druppelsgewijs lijkt het er op dat er al veel weggegeven wordt aan info, ook op de flaptekst. Terwijl het boek nog moet beginnen. De veelzijdigheid aan personages maakt het boek erg interessant. De vertelperspectief is 3e persoon, wat heel fijn leest. Het jaarlijkse lustrum met 5 vrienden staat weer voor de deur. Jochem, erg vermogend en succesvol, is nu advocaat. Hij kijkt erg uit naar de jaarclub, die uit zijn oude studievrienden bestaat. Via zijn secretaresse Roos, niet op haar mondje gevallen, wordt Hannah aangenomen. Zij fingeert als poetsvrouw en discrete gastvrouw voor het weekend.

De karakters hebben allen zo d'r eigenaardigheden. Met name de studievrienden. De karakters zijn goed uitgewerkt. Mijn verwachting bij Hannah, was best groot en kwamen gedeeltelijk uit. Roos haar acties daarentegen waren een echte verrassing. Het rijmpje was grandioos gevonden!

"Een leugentje om bestwil maakt je nog niet tot een Liegbeest"

Zoals we gewend zijn heeft Jet van Vuuren een vlotte schrijfstijl. Met dit keer flink wat studententaal & arrogantie. Van Vuuren heeft zich goed voorbereid en ingelezen, dat is te merken. Leugens en misleiding lopen als een rode draad door het boek. Veel personen hebben totaal geen moeite met het verdraaien van de waarheid. En dat doet de titel eer aan. Met een flinke pokerface vertellen zij elkaar de niet-waarheid, schenken nog een whiskey in en praten over de "paupers, hertjes en biggen".

Conclusie

Liegbeest, het 12e boek van Jet, is een mooi verhaal met een actueel thema: Zinloos geweld. Al is dit een serieus thema, toch is het boek met veel plezier gelezen. De spanning wordt rustig opgebouwd. De karakters zitten vol venijn. De schrijfstijl is meeslepend. De locatie voor het buitenhuis: de Veluwe is leuk gevonden, gezien de auteur haar eigen schrijfhuisje heeft op diezelfde Veluwe.

"De locatie en mooie karakters, maken Liegbeest tot een waar Lustrum-boek! "

Hartelijke groeten,
Annette Overvoorde, Birdy's Boeken
https://birdysboeken.blogspot.com/2019/02/jet-van-vuuren-liegbeest.html