Bij het zien van ze zonnige cover van De 100-jarige man die terug kwam om de wereld te redden van Jonas Jonasson weet je meteen dat je weer een bizar verhaal gaat lezen over een hele beroemde fictieve man. Je wordt nieuwsgierig naar wat hij nu weer voor fratsen heeft uitgehaald en of hij zich nog steeds overal uit weet te kletsen, mensen in verwarring weet te brengen.
In het voorwoord kan je lezen waarom Jonas Jonasson De 100-jarige man die terug kwam om de wereld te redden heeft geschreven. Waarom hij juist voor een heel erg politiek gebeuren heeft gekozen.
Ondanks dat ik niet teveel wil verraden, kan ik jullie garanderen dat Allan nog steeds boordevol praatjes zit, met zijn zintuigen niets mis is en nog steeds iedereen in verwarring brengt met zijn ellenlange verhalen. Hij maakt met zijn vriend Julius en nieuwe vrienden, die hij onderweg maakt, van alles mee. Het zijn bizarre avonturen waarbij het zelden even lekker rustig is. Hij ontmoet een aantal beroemde mensen zoals president Trump. Helaas zijn er ook, zoals het hoort bij Allan, een paar vijanden die het op hem hebben voorzien zoals iemand die, op zijn zachtst gezegd, niet zo blij was met zijn bestelling.

Lees verder op https://www.bol.com/nl/p/vluchteling-uit-mechelen/9200000087308375/.