Titel: het patroon
Auteur: Wessel de Valk
Uitgeverij: Futuro Uitgevers
200 pagina's


De wijnhandelaar Osman Fissler denkt zijn verdwenen familie, na vijftien jaar, terug te zien in de immense shopping mall 'Mah Boon Krong' in Bangkok. Het weerzien is kort en mysterieus en Fissler blijft vol vragen achter. De gebeurtenis staat niet op zichzelf. Ook Shaun Doran, een klasgenoot van zijn dochter Kirsten, blijkt rond dezelfde periode in rook te zijn opgegaan.

Het is de start van een fascinerende, mysterieuze zoektocht die zich afspeelt in zes landen. Al snel blijkt dat het heden en verleden niet alleen ondoorzichtig samenhangen, maar ook meerdere versies kennen. Wat is de waarheid? Wie is degene die hij zegt te zijn daadwerkelijk? Welke werkelijkheid is de echte?

Het was voor mij een totale nieuwe ervaring om iets van deze auteur te lezen. Ik wist wel dat vanuit de uitgever Futuro vaak bijzondere boeken tevoorschijn komen. Zo las ik met veel plezier ‘de strop ploeg’ van Koen Romeijn en hoopte eerlijk gezegd iets van zo’n soort kaliber weer in handen te mogen krijgen.

Uitgaande van de flaptekst werd ik in het eerste gedeelte meteen verrast door de mysterieuze verschijning van de inmiddels al 15 jaar verdwenen vrouw en dochter van Osman. Er hing iets in de lucht dat meteen mijn volle aandacht kreeg.

De wirwar van verschillende belevenissen tussen de personen, die uiteindelijk allemaal verbonden lijken te zijn. De connectie die begonnen is op de Limesschool in Brussel waar leerlingen met speciale gaves apart werden opgeleid om te kunnen reizen in verschillende tijdzones. Een verbond dat werd samen gesteld uit de Anonieme reiziger die het patroon in de gaten moest houden. En ik geniet, de schrijfwijze van Wessel is van hoog niveau, duidelijk en geloofwaardig ondanks het scifi-futuristisch aspect dat hij op zeer sublieme manier verweeft in zijn verhaal.


De twijfel die ontstaat , wat is waar en op welke plek bevind je je, zorgt voor een spanningsveld die het verhaal erg boeiend maakt.
En zo ga jezelf als reiziger mee door het boek en ik blijf genieten tot aan het einde toe.

'Het Patroon ontstaat niet willekeurig, maar ontvouwt zich volgens een combinatie van deels vast omlijnde en deels variabele structuren.'

De naam Wessel de Valk staat vanaf nu op mijn ‘hou hem in de gaten’ lijstje en ik hoop dan ook dat hij snel met een nieuw boek uitkomt.

Leesplezier: 5
Originaliteit: 4 5
Plot: 4
Psychologie: 4
Schrijfstijl: 5
Spanning: 4,5

Ik geef ‘Het Patroon’ 4,5 sterren
Danielle