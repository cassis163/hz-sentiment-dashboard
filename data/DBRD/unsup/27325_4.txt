Sabrina Gayour werd geboren in Teheran en verhuisde kort na de start van de Iraanse revolutie met familie naar Groot-Brittannië. Ze scoorde hoog met haar kookboek Persiana en wordt sindsdien The golden girl of Persian cookery genoemd. Je kan haar regelmatig tegenkomen op Channel 4 en in BBC-kookprogramma’s op de televisie. Met regelmaat organiseert ze foodfestivals en kookt ze in pop up-restaurants. Bovendien is ze docent op verschillende kookscholen.
Sabrina Gayour groeide op in Perzië, een jeugd in een cultuur waar feesten hoog in het vaandel staan. Herinneringen aan ontelbare feesten (ofwel Mehmooni) waren de basis voor dit feestelijke kookboek vol recepten uit het Midden-Oosten. Na een eerste blik geworpen te hebben op de zeer mooie cover van Feast kan het niet anders dan dat je hoge verwachtingen hebt. Gelukkig wordt je ook wat de inhoud betreft niet teleurgesteld.
Feasts is een uniek receptenboek aangepast op de moderne, ietwat haastige levensstijl. Bij ieder hoofdstuk plaatste Sabrina een menuvoorstel waar je volgens haar gerust vanaf mag wijken. Sterker nog, ze wil je juist stimuleren om er je persoonlijke keuzes uit te maken. De recepten zijn volgens Sabrina vrij eenvoudig te bereiden en niet extreem tijdrovend, sommige recepten zijn zelfs vrij snel te maken.
Het boek start met een uitgebreid hoofdstuk vol feestelijke zoete en hartige ontbijt en brunchgerechten. Van een frisse appel- kaneel-rozijnenbrood, tot een kruidige witte bonen met Tamarinde. Daarna onder meer een hoofdstuk vol weekend/feestrecepten. Om je een idee te geven: hier vindt je onder andere een lekkere curry met kip en pistachenoten en een aangenaam rijstgerecht met koriander. Met Feast wordt ieder feestje een ware Mehmooni!
Feasts is een efficiënt kookboek vol spectaculaire Midden-Oosterse recepten die je met een gerust hart aan je gasten kunt serveren.