Xenia Kasper opent het verhaal met een sterke proloog, waardoor je meteen in het verhaal zit. Wie is de ik-persoon uit deze proloog? En waar bevindt deze persoon zich? Al vrij snel ontdek je wie het is. En dat geeft je als lezer eigenlijk alleen maar meer vragen. Samen met de personages uit het boek ga je op zoek naar de dader(s). De auteur zet je hierbij regelmatig op het verkeerde been.

Het tijdsbestek in ‘Nemesis’ is kort; het verhaal duurt namelijk maar vijf dagen. In die tijd gebeurt er heel veel. Tijdens de eerste dag leer je de meeste personages uit het boek kennen. Het is dan even wennen en goed onthouden wie wie is, ook al ken je de meeste namen nog wel uit het vorige boek. Als je het eenmaal weer weet, leg je met moeite het boek weg. Kasper zorgt voor spanning, verrassende wendingen en een zinderende ontknoping. In een rap tempo volgen de gebeurtenissen elkaar op. Mede dankzij de prettige schrijfstijl van de auteur leest het allemaal lekker vlot weg.