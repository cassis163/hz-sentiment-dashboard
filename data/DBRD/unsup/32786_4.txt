Vier BFF vriendinnen, jonge vrouwen in de bloei van hun leven elk met hun eigen problemen en verdriet. Ze kennen elkaar door en door. Cassie is verpleegkundige heeft geen relatie of kinderen alleen haar hond Steve. Ze voelt zich eenzaam en heeft een rampzalig verleden met mannen. Dan ontmoet ze Walt, een ruig, angstaanjagend type, maar met het hart op de goede plaats.

Julie is heel jong al getrouwd met Billy, haar jeugdliefde en ze hebben inmiddels drie kinderen. Hun relatie is erg hecht alleen op financieel gebied hebben ze problemen. Julie is als een zusje voor Cassie.

Marty en Joe lijken een perfect koppel, geen geldprobleem een prachtig huis, een luxe leventje. Maar is Joe nog wel de man waar Marty mee getrouwd is? Ze heen een kind, maar haar geluk is ver te zoeken.

Als laatste Beth vrouwenarts , leeft voor haar werk. Doet waarvoor ze in de wieg is gelegd. Alleen haar gezondheid laat haar voor de tweede keer in de steek. Een zware toekomst ziet ze tegemoet.

Dit is een verhaal dat je raakt, het is zoals het leven is, met mooie maar ook zeker verdrietige momenten. Je sluit de hoofdpersonen in je hart.