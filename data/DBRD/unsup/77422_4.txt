In de serie ‘Waar is …’ zijn al meer boeken verschenen. Waar is de draak? de dinosaurus? de ridder? Maar meer dan 150 feeën zoeken, dat klinkt ons als muziek in de oren!

‘Waar is de fee?’ is een hardcover prentenboek met zeer stevige kaft. De pagina’s zijn dubbel gevouwen en dus hol van binnen. Dat geeft het karton een dimensionaal effect. De prenten zijn magisch en al snel voelt de kleuter iets: “Aha!”, roept ze uit en daar vliegen haar handjes over de bladzijden heen. Ze telt tot acht, de schoolmeid voelt mee en ze voelen er meer. “Mama, kom je ook even voelen?” Er wordt de opvolgende dagen regelmatig gevoeld en gezocht. De bladzijden worden niet ingescheurd, daar was ik wel huiverig voor. Ze hebben nog niet in de gaten dat er ook een tekst bij geschreven is, dus ik zal ze vanmiddag eens verrassen en het bijbehorende verhaal voorlezen!

Meike en haar oma gaan op zoek naar feeën. Reis met ze mee en doorzoek samen met hen het magische bos. Zouden daar echt feeën wonen? Een verrassend zoek- en ontdekboek, met meer dan 150 verborgen feeën!

‘Waar is de fee?’ illustraties van Nick Harris, Uitgeverij De Fontein, 2015.

/Lmcmr