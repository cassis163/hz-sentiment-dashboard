In dit boek wordt op een andere manier naar vampieren gekeken. Niet dat ik nou zoveel van vampieren weet, maar dat ze buitenaards zijn, alleen van het mannelijk geslacht en alleen met een bepaalde groep mensenvrouwen kinderen (vampier kinderen neem ik aan) kunnen krijgen zijn allemaal andere elementen dan in de standaard vampierverhalen. De romantiek is van de wat verder doorgevoerde soort, maar nog geen echte erotiek.
Qua spanning vond ik het boek wat tegenvallen. De actiescenes van de vampieren waren nogal kort en zaten vooral tegen het einde van het boek. Daarvoor was er vooral veel tijd nodig voor de worsteling van de ‘goede’ vampier Lucan met zijn gevoelens voor Gabrielle. Het is niet echt heel duidelijk wat haar nou zo aantrekkelijk maakt dat hij zijn 500-plus jarige vrijgezellenbestaan ervoor wil opgeven.
Ik zie dat ik behoorlijk veel kanttekeningen plaats bij dit boek, maar dat wil niet zeggen dat ik me niet heb vermaakt met dit boek. Het las best lekker, ik was ook best wel geinteresseerd in de afloop en het was anders genoeg om mijn aandacht vast te houden. Of het ook verrasend genoeg was om de rest van de serie te lezen weet ik nog niet, maar misschien, als het volgende deel toevallig een keer in de bieb staat zou het zo maar kunnen dat ik ‘m meeneem. Maar ik ren niet direct naar de winkel om de hele serie aan re schaffen....