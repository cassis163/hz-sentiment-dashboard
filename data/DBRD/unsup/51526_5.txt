Dit is een heel erg spannend boek. Het stond op Hebban bij de thrillerlijst, maar ik vind het toch meer een sciencefiction verhaal en een heel goed scifiverhaal. Het gaat over het derde verbond en wat dat precies inhoudt tussen de werelden uit verschillende dimensies kan ik in een recensie niet vertellen. Daarvoor moet men dit boek zelf maar lezen. Het verhaal speelt zich af tussen een Nederlandse en een Experiaan. Het is een verhaal naar mijn hart. Ik heb het dan ook achter elkaar gelezen en kon het heel moeilijk wegleggen. Het heeft me tot in de kleine uurtjes van de nacht wakker gehouden. Het verhaal steekt erg goed in elkaar, de hoeveelheid informatie over Helena en Mica en wat er allemaal tussen hen en in hun omgeving gebeurt wordt mooi gedoseerd. Het loopt uit in een geweldig spannende climax en heeft een voor mij bevredigend einde. Vervreemding door andere werelden, een heftige romance, spanning, machtsstrijd, intriges, het komt er allemaal in voor. Ik vind dit echt een geweldig boek. Het smaakt naar meer. Een aanrader om te lezen. Zowel voor liefhebbers van scifi/fantasy als voor thrillers. Vijf sterren Liane Baltus. Het is wel verdiend.