Oorspronkelijke titel: the history of loneliness.
Odran Yates komt met 17 jaar in Dublin op het seminarie en wordt opgeleid tot priester. Hij gelooft in zijn roeping en ziet zichzelf als een toegewijd geestelijke. Wat gebeurt er met zijn wereld als de katholieke kerk in opspraak komt, alle machts- en seksueel misbruik van collega's aan het licht komen? Hoe verandert zijn leven? En wat als dan ook zijn vriend van het seminarie voor het gerecht wordt gedaagd en veroordeeld? Hoe ver strekken de gevolgen? Heeft Odran signalen gezien en vermoedens gehad?

Een boek dat een inkijk geeft in katholiek Ierland en me versteld heeft doen staan hoe ver de invloed destijds ging in het sociaal verkeer. Dat medeplichtigheid laat klinken. Tot nadenken en overwegen aanzet. Knap geschreven, namelijk zonder openlijk te bekritiseren of verdedigen. Wellicht is dit de journalistieke achtergrond van John Boyne die de lezer zelf de ruimte laat gedachten te vormen. Interessant om ook te lezen is een interview met John Boyne in The Guardian hoe hij tot het boek is gekomen: http://www.theguardian.com/lifeandstyle/2014/oct/03/john-boyne-novelist-catholic-church-abuse-priesthood-boy-in-striped-pyjamas
Als je dit artikel hebt gelezen komt het boek in een nog ander daglicht te staan.