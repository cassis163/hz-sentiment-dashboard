Bijzondere misdaadroman waarin twee vrouwen onafhankelijk en onwetend van elkaar hun eigen onderzoek doen, ieder met een eigen doel maar beide noodzakelijk.
De spanning loopt door de tijdsdruk op, met een verrassende climax.
De start is even wennen maar al snel leren we twee vrouwen goed kennen en wordt het leven van de dode vrouw stap voor stap door gedegen en opmerkelijk politiewerk in beeld gebracht. Een kritische noot in de zijlijn naar actualiteit is de discussie over de organisatiestructuur van de politie in Zweden en het politiek gekonkel van gewin voor eigen doeleinden.
Zoals een goede misdaadroman betaamt worden de "wie - waarom - hoe" intrigerend gebracht, het leest vlot en ik vond het een aannemelijk verhaal.
Ik kreeg bij dit boek een wat ik noem "Cold Case" gevoel, zoals de huidige televisie serie, maar dan een hele sterke aflevering, die ik met plezier in letters verslonden heb.

De website van de voor mij overigens onbekende schrijver Thomas Kanger, vertelt dat hij 5 misdaad romans , waarvan deze titel de vierde is, en een thriller geschreven heeft. Zijn volgende titel "Het jaar van de Draak" wordt in het voorjaar 2011 uitgebracht in Zweden. Met zijn boeken heeft hij al twee keer op een Zweedse shortlist voor een misdaadromanprijs gestaan, in Frankrijk eenmaal.
Van zijn boeken is op dit moment behalve de Zondagsman ook Grensgebied in het Nederlands vertaalt, die ik zeker niet laat liggen als ik hem tegen zou komen.