Wat een prachtig boek! Ja, het is een boeiende thriller en het derde deel in de reeks met Rebecka Martinsson, maar het is zoveel meer.
Asa Larsson laat een van haar romanfiguren ergens de vindingrijke suggestie doen 'laat me iets schilderen op papier en dan plak ik er een ander papier overheen. Dan zijn het twee laagjes en ik laat het hoekje los zodat degene die het echt wil zien altijd nog de vellen van elkaar kan loshalen....'.
Wel, dat is eigenlijk wat Larsson hier zelf heeft gedaan. Ze heeft twee verhalen over elkaar heen gelegd en als je wilt lees je naast de derde thriller met Rebecka Martinsson een roman over het eenzame leven in het winterse noorden van Zweden. Het is aan jezelf om te bepalen welke verhaallijn je de boeiendste vindt.