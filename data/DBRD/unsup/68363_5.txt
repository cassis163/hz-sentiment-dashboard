Zo kan ik dit boek, met overigens een prachtige cover, het beste omschrijven.
Ik ben en was geen paardenmeisje, maar dit boek laat mij voelen dat dit best een gemis kan zijn (geweest) in mijn leven. Ook voor een leek in paarden is dit boek prima te begrijpen.
Het lezen van dit boek (de “rit”) liet mij niet onberoerd. De schrijfster vertelt met veel gevoel en emotie over het leven van Shari, haar moeder Laura en vader Robert. Een grote rol is weggelegd voor merrie Blanche. Tussen haar en Shari is een band die zo stevig is, dat je al lezend het gevoel krijgt dat die twee gewoon één zijn. Shari wordt ziek en dan is het gezin min of meer gedwongen tot verkoop van Blanche over te gaan.
Zonder dieper in te gaan op het verdere verloop en de afloop, raad ik u aan een zakdoek klaar te houden. Ik had hem nodig.