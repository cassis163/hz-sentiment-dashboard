Zuid-Afrika, antiekhandelaar Smit is gemarteld en executiestijl door het hoofd geschoten. Een inloopkluis staat open, leeg. Wat zat er eigenlijk in die kluis? Iets groot, veel van iets want waarom moet je anders zo'n grote kluis hebben. Wat er zeker in zat is een testament en dat is ook verdwenen. De partner van Smit wil dit testament hebben, het is het enige exemplaar en het verklaart dat alles voor haar is, maar zonder dat papier is niets voor haar want ze is nooit getrouwd met Smith.
Ex-rechercheur Zatopek Van Heerden wordt ingeschakeld en hij krijgt zeven dagen de tijd om het testament te vinden. Ongewild trekt hij een beerput open die bepaalde mensen liever dicht hadden gehouden. Er vallen veel meer doden van Van Heerden wil.
Tijdens het onderzoek, leren we Van Heerden kennen, eerst wie hij als tiener was, waarom hij bij de politie is gegaan, hoe hij gedoctoreerd heeft en hoe het fout is gelopen bij de politie.
Heel spannend, in een land waar corruptie hoogtij viert, waar verschillende onderzoeksgroepen (militairen, politie, en andere schimmige groepen) met het onderzoek willen gaan lopen, ieder om een eigen reden.
Deon Meyer kan erg goed schrijven, spannend, rauw zonder dat het echt overdreven of plat wordt. De plot zit goed in elkaar. Kortom de schrijver is een aanrader. Ik heb tot nu toe vooral thrillers uit de Bennie Griessel reeks gelezen, maar dit mag er zeker ook zijn.