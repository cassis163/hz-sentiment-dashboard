Trevor werd geboren in Zuid-Afrika tijdens de apartheid. In deze autobiografie vertelt hij hoe hij opgroeit als kind van een zwarte moeder en een witte vader. Zijn geboorte als eerste misdrijf.

Trevors verhaal is wisselent gevoelig en hilarisch, verschrikkelen en grappig. Hij vertelt hoe ze rupsen aten als er geen geld was en dat hij uit een auto werd geslingerd door zijn moeder en over tienerverliefdheden in een door huidskleur geobsedeerde maatschappij. Zijn verhalen zijn een portret van een jongen die opgroeit in een veranderende wereld. Dit doet hij met gevoel voor humor en onvoorwaardelijke liefde en respect richting zijn moeder.

"We droegen altijd tweedehandskleding van de kringloop of kleren die door blanke mensen aan de kerk waren gedoneerd. Alle andere kinderen op school kregen merkkleding. Die droegen Nike en Adidas. Ik kreeg nooit merkkleding. Ik heb mijn moeder een keer om Adidas-schoenen gevraagd en toen kwam ze thuis met een of ander namaakmerk, Abidas.
'Mam, deze zijn nep,' zei ik.
'Ik zie het verschil niet.'
'Kijk dan naar het logo. Er staan vier strepen op in plaats van drie. '
' Heb jij even mazzel,' antwoordde ze. 'Dan heb je zelfs een extra streep.'