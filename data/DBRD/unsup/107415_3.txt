Het verhaal van twee prinsessen is het eerste deel uit een serie en is een fantasy verhaal. Twee zussen (die geen echte zussen zijn) en een moeder die een stiefmoeder blijkt te zijn, wonen in een hutje in het bos, afgeschermd van de rest van de wereld. Moeder verteld vaak verschillende verhalen en die van de twee prinsessen is hun favoriet. Op een dag krijgen ze kwaadaardige bezoekers die moeder vermoorden. De zussen zijn op de vlucht en op elkaar aangewezen. Ze zijn nogal naïef, maar leren snel door de situaties waar ze in terecht komen. Ze leren ook over wie ze zijn en dat ze bepaalde krachten hebben.

Het gaat allemaal erg snel, en er wordt veel gevochten, het is erg bloederig allemaal. Maar tussen de gevechten door is het best een interessant verhaal en zeker geschikt als serie, hoewel er best meer in 1 boek had gekund, het is met 200 pagina's vrij snel uit. Leuk zijn de extra's, waaronder drie losse verhalen die eigenlijk prima tussen de rest had gepast. Het hoe en waarom blijft onduidelijk. Slim is het plaatsen van het eerste hoofdstuk aan het einde. Het ebook bevat helaas een hoop fouten in zinnen en woorden. Door het hoge tempo leest het vlot, maar wat de snelheid betreft had bepaalde scènes wel wat uitgebreid mogen worden want ook het leren kennen van de personages schiet er zo erg bij in (of ze zijn erg snel dood).
Het is een verhaal met potentie, maar kan nog verbeteren, de volgende delen zullen uitwijzen welke kant het op gaat.