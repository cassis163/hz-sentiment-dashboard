Sebastien Fitzek heeft met Stoel 7A een razend snel boek geschreven. Dankzij de korte hoofdstukken en wisseling in personages leest het boek als een trein waardoor je het moeilijk kan wegleggen.
De spanning zit er van in het begin goed in, want Mats moet de keuze maken tussen het leven van zijn dochter (en ongeboren kleinkind) en dat van honderden passagiers op een vliegtuig. De schrijfstijl is zeer prettig en makkelijk te volgen. Daardoor wordt je soms ook op het verkeerde been gezet door de snelheid waarmee je het verhaal leest. Je krijgt geen tijd om zelf na te denken waardoor je de auteur blindelings volgt in zijn versie van het verhaal.

Het verhaal zelf heeft me wel kunnen boeien, mede dankzij de verschillende wist-je-datjes, maar af en toe kwam ik wel iets tegen dat me nogal vergezocht leekâ€¦ en toch lees je snel weer verder omdat je het vervolg wil kennen.