aren Rose is auteur in het genre romantische thriller. In 2003 verscheen haar debuut en sindsdien heeft ze al vele titels op haar bibliografie kunnen bijschrijven. Drie in de Vartanian serie en ondertussen al tien boeken die geen serie vormen maar wel bij elkaar horen. Het hoofdpersonages van een boek heeft een bijrol of connectie in één of meerdere van haar andere boeken, waardoor je ze wel langer kunt volgen. Wreed weerzien is een dunnetje in deze serie die voornamelijk uit boeken met 500+ pagina’s bestaat, in slechts 166 pagina’s weet Rose ditmaal haar plot neer te zetten.

Emma Townsend, auteur, wordt door haar beste vriendin en assistente terug naar die plek geleid die ze al bijna een jaar mijdt. Na het overlijden van haar man heeft Emma zich er nog niet toe kunnen zetten om thuis op te ruimen. Als ze in een jaarboek onverwacht een liefdesbrief van haar voormalig beste vriend vind, kan ze niet anders dan contact met hem opnemen. Hun weerzien is kort maar hevig maar blijft niet ongezien. Een weerzien dat wrede gevolgen heeft.

In Wreed weerzien laat Karen Rose zien dat ze ook in slechts 200 pagina’s een spannend verhaal kan neerzetten. Een, voor haar doen, kort verhaal over Emma Townsend die in Over de schreef ook op toneel verschijnt. Emma is psychologe, gespecialiseerd op het gebied van rouwverwerking, en geeft lezingen over het hele land. Haar eigen rouwproces aangaan is iets wat ze lange tijd heeft uitgesteld. Chris Walker, alleenstaande vader van Megan en professor in de natuurkunde, was vroeger de beste vriend van Emma. Eén van zijn studenten is zojuist overleden en Chris en zijn andere promovendi zijn verdacht. Karen Rose weet hier de romantiek en de spanning te combineren op een manier die je aan de pagina’s gekluisterd houd. In het eerste hoofdstuk weet Rose een beklemmend gevoel op te roepen door de dialoog tussen de moordenaar en de opdrachtgever. Er staat meer te gebeuren en dat gegeven zorgt dat de spanning voelbaar blijft door het boek heen. Wreed weerzien is de moeite van het lezen meer dan waard.