Simon en Isak, twee vrienden, groeien op in het Zweden van rond de Tweede Wereldoorlog. Simon, geadopteerd kind van een Duitse, gevluchte Jood en Isak van Joodse afkomst, verstopt bij Simons familie.

Het verschil tussen arm en rijk, zowel in geld als van geest wordt in dit boek mooi neergezet. Aan de ene kant Isaks vader; een rijk industrieel, maar met een familie waar angst voor de Nazi's een bedreiging is voor het geestelijk welzijn. Aan de andere kant Simons familie; arm maar gelukkig in een prachtige omgeving aan de kust van Zweden.
De ontwikkeling van beide jongens verschilt erg. Simon wordt expert van de schrifttekens en Isak ontwikkelt zich op de werf van Simons ouders.
Beide families helpen elkaar, bijvoorbeeld Isaks familie helpt met o.a. geld en Simons ouders helpen met het verstoppen van Isak voor de Nazi's.
Hoe Simon omgaat met het verwerken dat hij geadopteerd is, wordt prachtig verwoord door Frederiksson: woede, haat en afkeer wisselen elkaar af; uiteindelijk blijft dat over wat belangrijk is; de liefde voor elkaar.