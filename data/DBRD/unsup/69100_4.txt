Het leven van Lucille in "Dit laaiende vuur" is zeker niet makkelijk. De zorg voor haar zusje, het huishouden, geld verdienen en naar school. En alsof dat allemaal nog niet genoeg is, heeft ze ruzie met haar beste vriendin en is ze hopeloos verliefd op de broer van haar beste vriendin, die ook nog eens een vriendin heeft.

Deze problemen maken dit een heftig en intrigerend boek, maar ze zijn tegelijkertijd ook de valkuil. Er zijn zoveel verhaallijnen en dingen die problemen kunnen veroorzaken dat ze niet allemaal goed uitgewerkt worden. Ook zonder de problemen met haar vriendin of liefdesissues zou het een goed boek zijn en over die issues zou je ook een boek kunnen schrijven.

De kracht van het boek is ook wel hoe heftig het is. Ik zou me niet kunnen voorstellen hoe het moet zijn om op zo'n jonge leeftijd de complete verantwoordelijkheid te hebben en dit boek laat ook de verborgen problemen zien. Je leeft ontzettend mee met Lucille en Wren.

Ondanks de zware problemen is het boek niet heel zwaar. Er wordt luchtig mee omgegaan en niet heel erg diep op ingegaan. En ook positieve dingen -lees liefde- zijn er genoeg.

Dit boek is aan te raden als je wil lezen over de problemen over een meisje die in de steek is gelaten door haar ouders en medeleven is gegarandeerd. Zoek je meer diepgang en iets minder overdreven drama, kan je beter een ander boek zoeken.