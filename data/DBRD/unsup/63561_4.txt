"Dit is het ziekste spelletje dat ik ooit heb gespeeld - maar ik kan ongelooflijk slecht tegen mijn verlies, dus ik ga niet dood. Dan weet je dat alvast." Roy Looman beschrijft samen met Edward van de Vendel zijn levensverhaal in "Het kankerkampioenschap voor junioren". Van de Vendel doet dit vaker; levensverhalen van jongeren beschrijven. Hij is de bedenker van de slash-reeks. Dit boek staat daar buiten, maar bevat dezelfde gedachtegang. Van de Vendel en Looman zetten met dit verhaal een mooi, ontroerend en grappig boek neer!

Max is zestien wanneer hij een knobbeltje ontdekt. In het ziekenhuis blijkt dat het lymfeklierkanker is. Vanaf dat moment moet Max strijden. Hij is overtuigd van het feit dat hij de ziekte zal overwinnen. Lukt dit hem ook? Kan hij de zware chemobehandelingen aan? Dit boek beschrijft zijn verhaal voor, tijdens en na de kankerperiode.

Het taalgebruik van Van der Vendel is aanstekelijk. Stukken als "o, en als je volhoudt beloof ik je dit: aan het eind ga ik naakt (blz. 7)" of tegen de kanker: "makker, dit heb je verloren, maar je hebt je een waardige tegenstander getoond. Dus ik groet je, en bedank je ook. Ciao (blz. 131)" maken het verhaal begrijpelijk, maar ook herkenbaar. Zulke zinnen worden in het dagelijks leven misschien wel op zo'n manier gezegd. Van de Vendel weet op deze manier het verhaal 'echt' te maken.

De dosis humor in het verhaal is opvallend, zeker voor deze thematiek. Max gaat de strijd met de kankercellen aan, maar probeert de nodige humor te bewaren. Zo beschrijft hij zijn chemokuren als volgt: " Max, startpistool, BAM". Ook de kleine stukjes commentaar in het boek, werken humoristisch. De verontschuldigingen naar de meisjes, de extra informatie over de therapie en de andere commentaren die Roy(Max) geeft, laten de lezer het verhaal beter begrijpen.

Van de Vendel en Looman gaan met dit boek verder dan een verhaal over kanker. Het boek vertelt ook het verhaal na de eerste stijd; de tweede strijd. Op die manier wordt de thematiek op een unieke manier uitgewerkt, maar is het verhaal tegelijkertijd realistisch. De heren tonen de keerzijde dan de medaille: ook na de strijd tegen kanker, ben je niet 'klaar'. De paniekaanvallen van Max worden hard, maar ook luchtig weergeven, een prima keuze. Het verhaal blijft aantrekkelijk.

"Angst komt altijd voort uit onwetendheid" is een van de spreuken waar Max zich aan vast hield in het verhaal. Deze spreuk past bij het verhaal, past bij de lezer, past bij Max. "Het kankerkampioenschap voor junioren" is een mooi boek over zware thematiek. Van de Vendel weet deze thematiek op de juiste wijze te beschrijven. Hij pakt de lezer op, neemt hem mee met Max en laat hem pas aan het einde los. En dat op een humoristische, en tegelijkertijd ernstige, manier. Hij maakt het leven van een kankerpatiÃ«nt inzichtelijk!