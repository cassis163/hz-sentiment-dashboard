Recensie : Dubbelziel –David Ambrose

Het is voor mij de eerste kennismaking met deze schrijver en met het “suspense” genre. De titel van het boek en de achterflap geven me een idee waar het over zal gaan . Het boek is het eerste deel in de Vintage mystery serie, dit zijn klassieke, nog niet eerder vertaalde mysteries en suspense verhalen van hoogstaande kwaliteit.
Het verhaal :
Het speelt zich af het heden, in de Verenigde Staten in een plaatsje dat Saracen Spring heet .De omgeving wordt omschreven als een rustig stadje .
Tom Freeman heeft een vervelende periode achter de rug tien jaar terug , hij is getrouwd met Clare en ze hebben een dochter en hij denkt dat zijn verleden van alcohol en drugs verslaving verleden tijd is. Als Julia, hun dochter twee is en gaat praten ,blijkt het kind zich steevast Melanie te noemen en ze beweerd ook andere ouders te hebben. Tom en Clare weten zich er geen raad mee en roepen professionele hulp in .Tom heeft tien jaar geleden een ongeluk gehad waar hij zich niet veel van kan herinneren, maar nu ineens krijgt hij erge nachtmerries over een meisje dat hij toen vermoord zou hebben en Melanie heet .Melanie wil wraak .Zou dit iets met elkaar te maken hebben? Julia lijkt wel door Melanie bezeten…
Julia lijkt baad te hebben bij de therapie en ruim vijf jaar lang is er niks aan de hand tot ze ruim 8 jaar is en tijdens een uitstapje weer over Melanie begint.
Ze krijgt wederom therapie van Brendan Hunt .Tom en Clare hebben er vertrouwen in dat hun dochter weer de oude word .Er wordt gedacht dat Julia de reïncarnatie van Melanie is maar de psychiater vind dit niet .
Tom neemt ook therapie voor zijn nachtmerries bij Brendan Hunt ,in de hoop dat ook hij verder komt met het verwerken van zijn verleden .Dit lijkt te lukken , maar op een gegeven moment moet hij om verder te komen met de verwerking van zijn ongeluk en de nachtmerries weer terugvallen in oude gewoontes. Dit komt allemaal door Melanie .Clare ondergaat alles ,ze is een goede echtgenote en moeder en steunt haar man en dochter onvoorwaardelijk.
Net op het moment dat je denkt dat het allemaal goed komt, krijg je een andere verhaallijn in deel 2 .Dit begint met een flashback en je denkt eerst “wat heeft dit er mee te maken “maar het blijkt zeer essentieel voor de rest van het boek Het beschrijft het verhaal van moordenaar van meerdere meisjes en de rode draad hiervan ligt in het verhaal van Tom en Julia/Melanie . Daarna volgt er nog drie delen waarin uiteindelijk het plot beschreven wordt . Het plot is zeer verrassend en zeker niet voorspelbaar.
De personages in het boek worden goed beschreven. Je kan je inleven in Tom ,zelf in zijn nachtmerries , die heel duidelijk beschreven worden en in Julia/Melanie .Ook de psychiater Brendan Hunt is een karakter waar je je zeker mee kan identificeren . Clare komt er wat bekaaid af , haar karakter is niet echt uitgediept terwijl zij nar mij idee een best belangrijk figuur is in het leven van Tom en Julia .
Het boek heeft 62 korte hoofdstukken ,leest lekker weg en blijft tot het eind spannend genoeg om in een keer uit te lezen .
Een aanrader , vijf sterren .