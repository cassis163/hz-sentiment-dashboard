Officieel was dit het 3e boek in de Bridget Jones serie, maar eigenlijk moet je het als laatste boek lezen. Bridget is inmiddels 51, heeft twee kinderen, Billy (van 6 of 7 jaar oud) en Mabel (van 4 of 5 jaar oud). Het boek begint met een lang proloog was zich in april 2013 afspeelt. Daarna schieten we in het eerste deel een jaar terug naar april 2012, dan is het vier jaar na de dood van Mark. Haar vrienden hebben het beste met haar voor en ook Bridget wil veranderen. Ze gaat afvallen, ze houdt het vol, ze gaat twitteren, dat is een ander verhaal, en ze gaat op een date en kust met een man.

Dan gaat ze een intensieve datingstudie doen, ze leest diverse dating zelfhulpboeken en twittert daar ook over. In het nieuwe jaar gaat ze dan op date met een van haar twitter volgers, een toyboy van 29 jaar oud. Ze hebben een paar maanden een hele fijne tijd samen maar dan stopt hun verhouding toch...

In deel drie probeert ze alles weer op de rit te krijgen, wat haar niet slecht afgaat want ze is druk bezig een script aan het (her)schrijven wat ook weer bij vlagen hilarisch is.

Deel vier vond ik enigszins afgeraffeld, zeker omdat deel twee het daten met haar toyboy zo uitgebreid was, maar aan het einde van het boek was daar een fijn eindresultaat.