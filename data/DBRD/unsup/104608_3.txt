Een onervaren Duitse korporaal vertrekt vanuit zijn thuisland naar het westelijke front door België richting Frankrijk. Die gebeurtenissen wil hij met ons delen door dit in dagboekvorm neer te schrijven. De treinreis, de grenspassage door België. de oversteek van de Maas en de slag aan de Marne en de vele gruwelijkheden blijven ons niet gespaard. Gedetailleerd beschrijft hij de moeilijkheden met de bevoorrading en de onervaren soldaten en bevelen allerhande. Het is een bundeling van notities die het verhaal wat eenzijdig doet voorkomen, maar dit is gruwel op zijn best. Normaal gezien zou dit boek een vijfsterrenquotering moeten krijgen, maar door de voortdurende opsomming van gelijkaardige gebeurtenissen die het lezen wat eentonig maakt geef ik het een drie. Enkel wie deze oorlog niet meegemaakt heeft kan dit oordeel vellen, denk ik.