Bij het zien van de schitterende cover en titel heb je niet meteen door waar het boek over kan gaan, dat wordt pas tijdens het lezen duidelijk en begrijp je waarom de helm tussen twee draadjes op de cover staat.
Wetenschappelijke boeken kunnen nogal eens saai, droog en langdradig overkomen waardoor je al snel geen zin meer hebt om het boek verder te lezen. Bij dit boek geldt dat allerminst. De hoofdstukken zijn op een boeiende, vlotte manier geschreven. Je wilt alleen maar verder lezen. Het boek is voor iedereen, van laag- tot hoog opgeleid, toegankelijk. Als er al moeilijke woorden voorkomen, dan wordt je snel duidelijk wat er bedoeld wordt.
Meteen tijdens het lezen van de inleiding word je nieuwsgierig naar de rest van het boek, je wilt de rest van het boek gaan lezen.
Het boek verteld onder andere over bijzondere ervaringen, voor sommigen misschien herkenbaar, die mensen hebben meegemaakt met divcerse geloven. Daar wordt op een wetenschappelijke manier naar gekeken en verklaard. Je krijgt meer helderheid over waarom bepaalde mensen bijvoorbeeld paranormale gaven hebben en anderen weer niet. Er is gekeken naar diverse geloven in diverse landen en culturen en er zijn wetenschappelijke experimenten uitgevoerd door gebruik van onder andere VR en de Godhelm. Het is interessant om te lezen hoe mensen erop reageren, hoe iedereen weer anders reageert en andere ervaringen heeft, waarom de een gevoeliger is dan de ander. De auteur geeft zijn mening over of het vanzelfsprekend is dat je in een God gelooft en over religie in het algemeen. Je komt erachter wat het effect van psychedelica is op het brein.
Na het lezen van dit boek wil je zelf ook de ervaringen gaan opdoen die de auteur heeft opgedaan zoals bijvoorbeeld een floatsessie of naar een paranormale beurs.
Aan het eind vind je o.a. een persoonlijkheidsvragenlijst en De Cognitieve Reflectietaak.
Een compliment voor de uitgever dat die de noten onderaan de bewuste pagina hebben geplaatst.
Kortom; als je benieuwd bent naar hoe wetenschappers op geloof en religie kijken, dan is dit boek een echte aanrader.

Lees verder op https://surfingann.blogspot.nl/2017/11/extase-michiel-van-elk.html.