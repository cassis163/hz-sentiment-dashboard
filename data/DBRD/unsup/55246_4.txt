Hoe dubbel kan het zijn, het boek is zo mooi en toch moeite ervaren om er doorheen te komen. De manier van schrijven is een mengeling van poëzie, filosofie en spiritualiteit. Dit samen zorgde ervoor dat ik regelmatig het boek heb weggelegd om alles op rijtje te zetten en het te verwerken. In wisselend hoofdstukken leer je Drake Francis kennen voor-tijdens-na de tweede wereldoorlog. Je ontdekte de pijnen uit zijn jeugd, maar ook de vreugdes. De worsteling van een jonge soldaat na het beëindigen van de oorlog. Waar hoor ik thuis? Heb ik eigenlijk wel een thuis? Daarnaast draagt Drake nog de belofte uit de oorlog, die de start wordt van zijn reis.

Marvellous Ways leer je op dezelfde manier kennen. Momenten genomen uit het verre verleden, verleden, liefde, verdriet, rouw en de laatste strohalmen. Marvellous is een open blad en toch mysterieus, zelfs op haar oude dag. Ze hebt heel wat te verwerken gekregen in haar leven. Weten wie je bent en waar je voorstaat en toch voelen dat je er net niet bijhoort. Marvellous is een meesteres in het aanvoelen van de natuur en de informatie die ze krijgt wordt mooi poëtisch en fylsofisch gebracht. Terwijl het lichaam aftakelt, begint de geest van Marvellous te bloeien en verteld ze Drake over het geluk en de pijn van haar leven.

Tijdens het samen zijn met Marvellous, vind Drake zijn draai in de bossen. Hij accepteert het leven daar, ziet de schoonheid van water steeds meer in en geniet van de mensen die op zijn pad komen. Hij leert leven met de bijzondere wereld van Marvellous en ook om deze te delen na het terugkeren van Peace. Peace keert terug naar de bakkershut en brengt na jaren de zoete lucht van vers brood weer in de lucht. Dit alles wordt op zo'n mooie manier geschreven en omschreven dat je geest ermee aan de haal gaat. Ik kon er gewoon niet niet over nadenken.

Dit wordt een moeilijke, want hoe pak ik dit oordeel aan? Voor mij was het geen vloeiende weglezer. Daardoor waren er vele momenten, waarop ik het moest verwerken en aan het denken werd gezet. Ik hou van boeken die me visueel prikkelen en dat gebeurde in overvloed. Dit is fantastisch, maar de overvloed waarin het gebeurde, zorgde ervoor dat ik veel afwezig raakte tijdens het lezen. Op het moment dat ik accepteerde dat dit boek op die manier voor mij werkte, ging het lezen vloeiender. Daarom installeerde ik me bewust en liet mijn geest overlopen met beelden en mijn hart van emoties. Dit is een van de meest bijzondere boeken die ik in lange tijd heb gelezen. Wel denk ik dat het een boek is voor een speciaal publiek. Het is handig als je een gevoel hebt met/voor proza, poëzie, filosofie en spiritualiteit, maar ook van een beetje awkward personages.