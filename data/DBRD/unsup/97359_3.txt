Weer een prachtig boek van Mary Higgins Clark!
De tweeling Kathy en Kelly wordt ontvoerd en er wordt een absurd hoog losgeld geÃ«ist. De ouders kunnen dat niet betalen, waarom dan toch zo'n hoog bedrag? En hoe wisten de ontvoerders wat de kamer van de meisjes was, terwijl ze nog maar kort in het huis woonden?
Direct na de ontvoering komt het hele politie- en FBI-apparaat in werking en worden door slordige fouten van de ontvoerders een paar aanknopingspunten gevonden. De lezer weet al gauw meer over de ontvoerders en wordt door de verschillende gezichtspunten meegesleept in het drama.
Langzaam wordt het net rondom de ontvoerders aangetrokken, maar wie de uiteindelijke grote baas is blijft tot op de laatste bladzijde een raadsel.
Goed, spannend verhaal met geloofwaardige personages! Wanneer de ontvoerders zich aan het oorspronkelijke idee hadden gehouden, was er helemaal niets aan de hand geweest en hadden ze er vandoor kunnen gaan met het losgeld. Maar door onderling wantrouwen en wijzigen van plannen loopt het geheel uit op een groter drama dan ze hadden kunnen voorzien. Wie bedriegt nu eigenlijk wie? Heel geloofwaardig vond ik ook de aarzeling van omstanders die over bepaalde informatie beschikken maar niet weten of het genoeg is om mee naar de politie te gaan. Hoe zou je zelf reageren? Wanneer wordt laksigheid misdadige nonchalance?
Heel mooi detail vond ik de grote verbondenheid tussen de tweelingzusjes, waardoor uiteindelijk de val rondom de ontvoerders definitief dichtklapt.