Net als je denkt het grootste deel van Full Moon gehad te hebben en half verwacht dat de band het wat rustiger krijgt, slaat het noodlot toe. Van Mol was duidelijk van plan meer spanning te gebruiken, waarbij ze een eerdere insteek uit de vorige delen heeft gebruikt. Net als je denkt dat iets in de serie is afgesloten, komt het ongegeneerd terug. Dit heeft voor het eerst in de geschiedenis van de Full Moon- boeken naast een onverwachte wending een cliffhanger opgeleverd, waardoor de diehard- fans nog reikhalzender naar het slotdeel gaan uitkijken. We vragen ons hierbij wel af: kan de schrijfster zichzelf hierna nog wel overtreffen? De tijd zal het leren.