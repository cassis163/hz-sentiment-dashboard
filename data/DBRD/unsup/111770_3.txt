Een beetje een duister en eng boek over lijken die opduiken op de site van een niet meer in gebruik zijnde psychiatrische instelling. Nu is er een woonwijk, maar niet alle gebouwen en ondergrondse gangen en kelders zijn al afgebroken.
Daarnaast is er een moord op een man, de ex-vrouw wordt verdacht maar ze heeft het niet gedaan. Ze gaat zelf op onderzoek en volgt een spoor van een bedelares die voor een winkel zat. Het blijkt een Roma te zijn. Ze gaat helemaal naar Roemenië om haar op te sporen.
Ik heb de indruk dat de schrijfster enkele zaken in onze maatschappij wilde aanklagen, namelijk de behandeling van Roma's en die van psychiatrische patiënten. Twee onderwerpen waar je niet vrolijk van wordt.