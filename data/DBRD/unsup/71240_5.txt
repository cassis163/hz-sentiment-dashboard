Pili Pili en de vuinisbeltbeestjes is echt een prachtig prentenboek om kinderen bewust te laten omgaan met het sorteren van afval.
Op de vuilnisbelt, net buiten de grote stad, wonen de vuilnisbeltbeestjes. Wat wij niet meer nodig hebben, willen zij maar al te graag. Maak kennis met Pili Pili en zijn vriendjes en lees wat hun favoriete afvalsoort is.
In een vrolijk verhaal vertelt Thaïs Vanderheyden aan kinderen wat er gebeurt met al het afval wat op een grote berg terecht komt. Eén voor één komt elk soort afval aan de beurt: groenafval, papier, grof vuil, plastic, blikjes, klei chemisch afval, glas en restafval. Aan het einde geeft hij ze het advies om het afval te sorteren! In het boek staan schitterende, kleurrijke illustraties. Er is veel te benoemen, wat goed is voor de woordenschat van de kinderen. Daarnaast is alles heel herkenbaar voor ze en zien ze de spulletjes thuis staan.
Kortom….Pili Pili en de vuilnisbeltbeestjes, echt een aanrader!