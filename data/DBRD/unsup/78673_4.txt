In dit boek blikt Tom Waes terug op zijn avonturen in Reizen Waes. Hij gunt de lezer een kijkje achter de schermen, want niet alles wat er gebeurde, heeft daadwerkelijk het tv-scherm gehaald.

Vooraan het boek is er een landkaart weergeven waar alle reizen op zijn aangeduid.

Het boek is onderverdeeld in meerdere hoofdstukken. Zo is er bijvoorbeeld het hoofdstuk Tenenkrullend, wat dan slaat op de vele frustraties die hij en zijn crew hebben gehad tijdens de reizen. Het laatste hoofdstuk is het hoofdstuk Magisch mooi. Zoals de titel al zegt, gaat dit over de magische plekken waar hij is geweest. Voor mij persoonlijk miste er één plek: Spitsbergen. De plaats waar Tom en de crew het Noorderlicht hebben gezien.

In het midden is er een klein fotoalbum met enkele foto's. Leuke toevoeging aan het boek.

De schrijfstijl vind ik goed en geschreven vanuit Toms gedachten. Of Tom gebruik gemaakt heeft van een ghostwriter, weet ik niet. Misschien heeft hij het daadwerkelijk zelf geschreven. Althans, het is geschreven zoals Tom het zou vertellen tegen de kijkers.

Ik vond dit een fijn boek om te lezen, al moet ik er wel een kleine kanttekening bij maken. Een huisgenoot is ook in het boek begonnen en heeft het na enkele pagina's opzij gelegd, ondanks dat hij Reizen Waes ook een goed programma vond. Er zit dus wel degelijk een verschil tussen tv kijken en een boek lezen. Ik zou zeggen, probeer het (desnoods via de bib) en als het je niet aanstaat, leg het gewoon opzij. :-)