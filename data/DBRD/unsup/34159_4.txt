Een seriemoordenaar heeft het voorzien op vrouwen en takelt ze behoorlijk toe alvorens ze de keel af te snijden. Maar zijn laatste slachtoffer, Dr. Catherine Cordell, weet zich te bevrijden en schiet hem dood.
Twee jaar later duikt een nieuwe moordenaar op die precies dezelfde werkwijze heeft. En hij heeft het voorzien op Cordell. Langzaam maar zeker wordt zij gevangen in zijn net. Aan rechercheurs Thomas Moore en Jane Rizzoli de taak haar te beschermen en de moordenaar te vinden. De band tussen Moore en Cordell is meer dan professioneel en Rizolli heeft het daar moeilijk mee.
Na het huiveringwekkende Koud Bloed gelezen te hebben is dit mijn tweede Tess Gerritsen. Ik vind De Chirurg een fractie minder omdat het eigenlijk allemaal clich√© is; seriemoordenaar, copy-cat, politieonderzoek, romance en de eindscene. Desalniettemin een goed geschreven, goed te volgen boek met veel vaart, uitgewerkte karakters maar zonder onverwachte wendingen. Zeer lezenswaardig.