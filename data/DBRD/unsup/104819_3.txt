Nell is bijna afgestudeerd, maar ze beseft dat ze niet het echte studentenleven heeft geleefd. Ze heeft alleen maar met haar neus in de studieboeken gezeten en is nooit naar feestjes en zo gegaan. Ze maakt een bucketlist van dingen die ze nog wil gaan doen in haar resterende studententijd.
Footballspeler Mateo heeft een reputatie. Wanneer hij achter het plan van Nell komt besluit hij haar te helpen met haar bucketlist.

Dit is het derde deel uit de Rusk University serie. In het begin komen alle personages uit deze serie bijeen en dat vind ik heel leuk gedaan.
Nell uit dit deel vind ik al snel een leuk personage, leuk dat ze wil proberen uit haar schulp te kruipen en hier haar eigen plan van aanpak voor maakt. Ze is goed neergezet als onzeker meisje en we zien haar groeien in het verhaal.
We krijgen als lezer steeds niet zo veel info over de ex van Torres, pas aan het einde, en dan ga ik hem pas goed begrijpen.

Ik vind de schrijfstijl van Cora Carmack meestal prettig lezen, maar op de een of andere manier vind ik in dit deel weinig echte diepgang zitten en een beetje traag. Ik kan me voorstellen dat het thema mijn eerste keer van dit boek heel goed aanspreekt op de doelgroep, maar ik vond de vele sekssc√®nes het verhaal vertragen en in sommige stukken zelfs langdradig maken.

All in all vond ik dit een leuk boek, maar Cora Carmack heeft betere boeken geschreven. Toch ben ik best benieuwd of we nog meer delen in deze serie gaan krijgen. Stiekem hoop ik van wel, want ik word ook wel nieuwsgierig naar de rest van het vriendenclubje.