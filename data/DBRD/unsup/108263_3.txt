Ik heb dit boek in het weekend gelezen. Op zich las het heel vlot weg en was het ook behoorlijk spannend en toch kon het mij niet helemaal boeien. Ik vond het allemaal een beetje 'overdone', bijvoorbeeld de relatie tussen Grace en Carl Vespa. De vele plotwendingen en de grote hoeveelheid personages maakten het voor mij een rommelig boek waarin ik af en toe de draad kwijt was. Al met al een lekker boek, maar niet het beste dat ik van Coben heb gelezen. Vandaar ook 'maar' 3 sterren.