We leren Claire, de hoofdpersoon, kennen als zij in 'het' zwarte gat zit. Vast in haar verdriet om de baby die zij tijdens de zwangerschap verloor. Haar man Rob heeft het zwaar te verduren. Dan erft Rob een stapel oude brieven. De briefschrijfster, Daisy, bezoekt ten tijde van de Tweede Wereldoorlog elke maand de National Gallery waar het kunstwerk van de maand tentoon wordt gesteld. De rest van de kunst ligt dan veilig opgeborgen in verband met de bombardementen. Daisy geeft in haar brieven een levendige beschrijving van de kunstwerken en de betekenis die zij eraan geeft in haar eigen leven dat getekend wordt door de onzekerheid van haar leeftijd en de oorlog. Claire besluit om de sporen van de Daisy te volgen en bezoekt elke maand het schilderij dat Daisy in haar brief beschrijft. Claire bijt zich vast in het leven van de Daisy, als een vlucht uit haar eigen leven. Op zoek naar geluk, dat ze uiteindelijk ook vindt.

Hoewel Daisy en Claire volledig tot leven komen in het boek, blijven de andere personages wat vlak. Met name Rob en de dynamiek tussen de twee geliefden die zich in zwaar weer bevinden, had wat mij betreft nog wat meer uitgediept mogen worden.