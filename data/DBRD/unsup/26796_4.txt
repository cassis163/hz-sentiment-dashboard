Het Lees & luisterboek kan je met de cd luisteren maar je kunt het boek ook zelf lezen. Het verhaal wordt voorgelezen door een man maar waar Dory, Nemo of Marlin praten wordt dit ook echt door de stemmen uit de film gedaan. Dit vind ik heel leuk gedaan, de karakters komen in het boek op deze manier ook tot leven. Het verhaal is precies hetzelfde als de film natuurlijk iets ingekort maar niet te ver. Of misschien komt het omdat ik de film al ken maar dan nog leest het fijn en leuk.

De illustraties zijn prachtig en gaan bijna altijd over de hele pagina's heen. In de teksten zijn woorden uitgelicht, woorden die belangrijk zijn. Waar de nadruk op gelegd mag/moet worden. Wat mij opvalt zijn dat wat dik gedrukt is vaak ook te maken heeft met de boodschap die ze willen overbrengen met Finding Dory.