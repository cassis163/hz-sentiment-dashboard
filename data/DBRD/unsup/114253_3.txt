Jamie Snyder, 34 en single, verhuisde na het overlijden van haar moeder naar Los Angeles samen met MacGyver, haar kat. Door de erfenis heeft ze haar job als lerares opgezegd en begint ze aan ‘Het Jaar van Mij’. Ze wil uitzoeken wat ze in haar leven eigenlijk wil doen, nieuwe dingen proberen en hopelijk komt hier een nieuwe carrière uit. Alles staat in teken van haar en hier horen ook zeker geen mannen onder. Helaas willen haar buren haar met veel plezier koppelen aan famile en kennissen.
Ook de vrienden van David zouden hem graag terug gelukkig zien met iemand, na het overlijden van zijn vrouw 3 jaar geleden. Zij regelen voor hem de slechtste dates ooit.
MacGyver kan gevoelens ruiken en wil dan ook koste wat het kost proberen om deze 2 samen te krijgen. Hij maakt er een hele missie van. En het blijft niet enkel bij Jamie en David.

Het boek is geschreven vanuit de derde persoon, vanuit het oogpunt van Jamie, David en MacGyver.
De personages zijn wel herkenbaar weergegeven. Jamie die er alles voor doet om haar passie te vinden. Zeg nu zelf, dat wil je zelf toch ook? David die nog niet klaar is om verder te gaan en nog steeds rouwt om zijn vrouw. Volgens mij toch ook zeker toepassend in het echte leven. MacGyver die eigenlijk toch zijn eigen wil heeft, wat elke kattenliefhebber kan beamen dat dit in het echte leven ook zo is.
Een zeer vlotte schrijfstijl, geen moeilijke zinsbouw of woorden. Er zit niet veel diepgang in maar dit komt het verhaal enkel ten goede.

Een boek met een schattige cover. Het is een licht en leuk verhaal vol met liefde. Er verscheen zelfs af en toe een glimlach op mijn gezicht.