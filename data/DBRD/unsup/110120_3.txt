Hoewel ik bijna alle andere boeken van Henning Mankell al ken, is het leuk om in dit boek de periode voorafgaand aan deel 1 van de Wallander-serie te lezen. Vijf verhalen die een inkijkje geven in de persoon Wallander voor we hem goed leren kennen als wat oudere, eenzamere politieman die worstelt met zichzelf, zijn vader, zijn dochter en zijn werk. De vijf verhalen bestrijken een periode van 20 jaar, vanaf het allereerste onderzoek waar Wallander aan meedoet tot het begin van het eerste boek uit de serie.