Dit boek werd mij getipt door Maria Schrijver, haar recensie maakte mij nieuwsgierig. Ik heb het boek gekocht, en in no-time uitgelezen. Wat een heerlijk boek! Erg goed geschreven, niet voor te stellen dat de Rosnay dit verhaal al in '98-'99 schreef! Sommige stukken in het boek deden mij denken aan de film The 4th Floor met Juliette Lewis, deze film komt uit 1999. Je zou bijna denken dat de Rosnay zich deels door deze film en deels door Hitchcocks Rear Window heeft laten inspireren. Er zit veel onderhuidse spanning in het boek, wat zich in de laatste hoofdstukken van het boek ontpopt tot een ware climax!