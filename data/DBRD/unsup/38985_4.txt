Het verhaal van B.B. gaat, kort samengevat, over Andy die door zijn aangeboren gezichtsafwijking en spraakgebrek zijn hele leven wordt gepest. Het duurde even voor het verhaal op gang kwam naar mijn idee, de beschrijvingen van het pesten op school door leerlingen en godsdienstleraar (wat wel verder ging dan pestenâ€¦) begon mij op een gegeven moment een beetje te vervelen. Ondanks dat het goed beschreven was had ik na zo'n 80 blz. wel zoiets van nu weet ik het wel, laat er nu maar iets gebeuren. Uiteindelijk gebeurt en natuurlijk van alles, soms een beetje onwaarschijnlijk, maar evengoed met veel humor en dat maken de sommige ongeloofwaardige stukjes weer dubbel en dwars goed. Een vreemd boek, een raar boek, een boek met humor, een zielig boek, maar een boek met een geweldig verhaal wat dan weer heel onverwacht en tragisch eindigt. Jammer dat ik er niet verder over kan uitweiden, dan zou ik te veel van het verhaal prijsgeven. Ik vond dit een uitstekend debuut van Karin en Dimitri en geef het 4 dikke sterren !