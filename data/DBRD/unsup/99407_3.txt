Mijn favoriete serie is die met Harry Hole, het lijkt erop dat de schrijver hem enige rust gunt door eerst met "De zoon" te komen en nu in korte tijd een tweetal delen onder de naam "Bloed in de sneeuw".

In dit eerste deel ontmoeten we een mislukte overvaller/ vluchtwagenchauffeur wiens talenten meer gelegen zijn in het omleggen van leden van een concurrerende bende in Oslo als het gaat om de invoer en distributie van hero√Øne e.d. Het verhaal begint met een succesvolle afrekening en de baas die de moordenaar vervolgens vraagt om zijn vrouw te vermoorden. En hier beginnen de problemen van de hoofdpersoon die je tijdens het lezen gaat leren kennen als een moreel persoon met interessante visies op leven, literatuur [m.n. Hugo Claus Les Miserables]. En door de ervaren schrijfstijl van Nesbo zie je Olav in de problemen komen en je vraagt hoe hij eruit komt. De twisten die Nesbo in dit verhaal gebruikt zijn misschien niet origineel maar erg effectief. Het is op zich een dun boek maar smaakt zeer degelijk naar meer en het is dan maar goed dat we nog dit jaar het vervolg gaan krijgen.

Niet zijn beste boek maar zeker een aanrader voor hen die Nesbo graag lezen, en ook voor nieuwelingen een interessante kennismaking.