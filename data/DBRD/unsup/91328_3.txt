Meedogenloos gaat over de meedogenloze Gwendolyn Bloom, een 17-jarig meisje wat niet zomaar meedogenloos is, maar meedogenloos is geworden.
Zij woont met haar vader in de VS en met z'n tweeÃ«n hebben zij, na de dood van Gwen's moeder, al in veel landen gewoond.

Op een dag verdwijnt haar vader en de collega's van haar vader doen weinig aan een zoektocht. Echter, de buren blijken meer te weten over het leven van haar vader en ondersteunen haar in de zoektocht. Zij krijgt een boek en met de aanwijzingen die hier in staan begint de zoektocht. Het wordt voor Gwen tijd om volwassen te worden en zich in te laten met criminaliteit en spionage.
Haar vader blijkt undercover te werken voor de CIA en Gwen wist hier niets van.
Gwen neemt zelf een andere identiteit aan, krijgt hulp van vrienden van haar vader en dompelt zich onder in een criminele onderwereld. Zij maakt gruwelijke dingen mee.
Door Parijs, Berlijn en Praag doorkruist zij Europa, om zodoende haar vader weg te halen bij de criminelen die hem hebben ontvoerd.

Bergstrom heeft een prachtig Young-Adultboek geschreven, vol spanning en actie. Het tempo ligt razend hoog en de lezer blijft geprikkeld om bladzijde na bladzijde om te slaan. Met een originele cover en de leuke hoofdstukaanduidingen is het boek aantrekkelijk voor de Young-Adults. Voor de hele jonge lezen is het taalgebruik soms iets aan de grove kant en het verhaal heftig. Het boek is ook uitermate geschikt voor volwassenen en zij zullen ook zeker geboeid raken.
De filmrechten zijn inmiddels verkocht en het beloofd een spannende trhiller-/actiefilm te worden. Tijdens het lezen kun je je namelijk al goed beeld vormen hoe dit eruit komt te zien.
Opvallend is hoe Gwen is neergezet door de schrijver. Van jong meisje wat naar school gaat is zij in mum van tijd veranderd in een harde en meedogenloze vrouw, wie moet vechten voor haar leven. Zo nu en dan rijmt dit niet met elkaar en kun je je geen voorstelling maken van wat zij doet en moet doorstaan.

Op 18 april 2017 verschijnt het boek bij Uitgeverij De Fontein, maar voor diegene die niet kunnen wachten op een exemplaar is er in maart al een winactie op social media.