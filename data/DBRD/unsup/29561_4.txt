Een spannend, leerzaam en ingrijpend verhaal. Ondanks dat het eigenlijk een jeugdboek is, heb ik het met veel plezier gelezen. Je vergeet tijdens het lezen dat het hoofdpersonage nog kind is. Thema's als verraad, vriendschap en vertrouwen worden op een indringende wijze beschreven. Wie kan het hoofdpersonage vertrouwen en wie niet?

De boeken van Jan Terlouw lezen altijd vlot en boeien van begin tot eind. Dat is met Oorlogswinter niet anders. Vaak zie ik een plot twist wel aankomen en kan ik goed voorspellen hoe een verhaal afloopt. Bij Oorlogswinter was het voor mij tot het eind een verrassing.