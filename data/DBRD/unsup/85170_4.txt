Moeilijke en bijzondere mensen. Of complexe en uitzonderlijke zielen, dat klinkt beter, maar het maakt hun realiteit er niet makkelijker op. Volstrekt ongeorganiseerd, onvoorbereid, vol twijfels en zonder al te veel voorkennis of middelen duikt dit gezin in een nieuw leven in de wildernis van Zweden en dat komt ze zwaar te staan. Maar net als dit gezin geloof ik in de zoektocht naar jezelf en dat iedereen ergens past en geschikt voor is, ook al is het niet voor de hand liggend. Dit boek is geen idealistisch relaas over het leven in de natuur (t.o.v. het najagen van de maatstaven in de maatschappij), maar eerdere een eerlijke reflectie op menselijkheid, afgewisseld met mooie beschrijvingen van spaarzame geluksmomenten. Het blijkt namelijk lastig te volharden in idealisme bij temperaturen van -30 zonder warm stromend water of elektriciteit. Ik ben benieuwd naar het vervolg en ik hoop dat het ze lukt geluk te vinden en te behouden.