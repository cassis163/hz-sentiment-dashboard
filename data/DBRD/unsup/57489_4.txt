Het verhaal kent verschillende verhaallijnen die ontzetten knap naar elkaar toewerken en met elkaar verweven zijn. Aan de ene kant maak je als lezer kennis met Patrick. Een uiterst leergierige en zeker niet domme student maar die op sociaal vlak niet een van de sterkste is. Je volgt hem tijdens zijn leven en tijdens zijn studie als toekomstig patholoog, waarin hij tijdens een autopsie op een wel zeer eigenaardige doodsoorzaak stuit. Een die niet in het officiële rapport staat. Zal hij in staat zijn zijn bevindingen te bewijzen? Aan de andere kant leer je een van de patiënten kennen. Die verhaallijn speelt zich af vanuit het oogpunt van die patiënt. Hij is zo goed als in coma. Hij kan niet praten en haast niet bewegen maar zijn ogen en zijn hersenen werken goed. Dit weten die artsen echter niet. Op een dag gebeurt er wel iets erg lugubers op zijn kamer met de patiënt die naast hem ligt. Zijn hersenen willen alarm slaan, maar hij is hiertoe niet in staat. Hij vreest voor zijn eigen leven. Zal hij op tijd de alarm bel kunnen doen rinkelen? Erg knap hoe Belinda Bauer deze twee lijnen met elkaar in verbinding heeft gebracht en uiteindelijk doet leiden naar een zeer onverwachte ontknoping. Op een gegevens moment lijkt het verhaal zijn grote finale gehad te hebben, maar dan word je als lezer nog getrakteerd op een onverwacht toetje. Maar of het ook leidt tot een happy end

Met Wat dood is weet Belinda Bauer weer helemaal in het brein van de lezer door te dringen. Het is erg apart hoe ze je het leven laat bekijken door de ogen van iemand die lijdt aan het syndroom van Asperger. Dat is in het begin even wennen, omdat dit voor velen geen bekende en vertrouwde manier is om tegen de wereld aan te kijken. Langzaam maar zeker verplaats je je toch in de hoofdpersoon en zorgt dit ervoor dat je de wereld bijna letterlijk met andere ogen gaat bekijken. Al met al een heerlijke psychologische speur thriller. Het onderscheidt zich door de andere kijk op zaken heel erg van andere thrillers in dit genre. Al met al is de schrijfstijl van Bauer erg prettig en zit het verhaal prima in elkaar. Ze trakteert je uiteindelijk nog op een extraatje op het moment dat je denkt dat het verhaal rond is. Knap werk.

Zeker 4 sterren (zeer goed!)