Het is natuurlijk enorm slecht om je eigen boek te waarderen. Maar daarom wil ik graag de mensen die mijn boek via diverse media al hebben gerecenseerd het woord geven:

Goed, komt ie. Een greep uit de eerste recensies van de man die koken kan!

Rubriek.nl

Schreef:
Stuk voor stuk recepten waarmee ik mijn man en zonen een groot plezier zou doen.De man die koken kan’ is een mooi en lekker kookboek van Walter Luitwieler.



Worstenbroodenwijn

Schreef:
Een kookboek waardoor je zin krijgt om te koken. […]niet alleen de recepten in een kookboek maar ook het verhaal achter de schrijver ervan maakt soms dat een boek mijn interesse heeft.[…] Dat koken ga ik dan ook zeker doen met recepten uit zijn boek […]Van die recepten en bijbehorende foto’s krijg ik namelijk niet alleen zin om te koken maar ook spontaan trek.

Kookboekennwz

Schreef:
Na de openhartige en hier en daar humoristische inleiding waarin we Walter een stuk beter leren kennen volgt het hoofdstuk Uitleg bij de recepten. De wat meer ervaren hobbykok kan dit hoofdstuk snel doorbladeren maar voor de beginnende kok is het aan te raden om het zorgvuldig te lezen. En wie houdt er nog rekening met beginnende koks tegenwoordig? Vrijwel alle kookboeken gaan ervan uit dat iedereen alles maar weet. Walter niet want die heeft zelf ook met vallen en opstaan leren koken en weet dus waar je op moet letten. […]We gaan ongecompliceerd en zonder poespas koken.

Walter Luitwieler is een hobbykok die niet alleen dol is op lekker eten maar ook spannende combinaties durft uit te proberen. Want uitproberen doet Walter alle gerechten en vaak meerdere malen net zolang tot het naar zijn zin is. En dat zie je aan het eindresultaat. Alle tijd en moeite die hij erin gestoken heeft maken dat het een heel lekker en goed bruikbaar kookboek is geworden waar zowel de onervaren als de ervaren hobbykok veel plezier van zullen hebben. […] Op naar deel twee.

Out mijn keuken

Schreef:
Walter Luitwieler heeft een erg toegankelijk kookboek gemaakt waarin genoeg inspiratie te vinden is voor beginnende koks, maar ook voor hobbykoks die al wat langer achter de potten en pannen staan. In veel recepten worden verrassende combinaties gebruikt en ze zijn absoluut het proberen waard. Het is een boek dat mooi staat in je boekenkast, maar dat je daar beslist niet moet laten staan. Je moet het op je aanrecht leggen, bladeren kiezen en koken maar! Het is een boek dat na een paar maanden lekker onder de tomatensausspetters en chocoladevingerafdrukken moet zitten. Dus JA, we zaten zeker nog te wachten op nog een blogger die zich in het schrijversvak stort.

Gereons Keuken Thuis

Schreef:
We beginnen met ontbijtrecepten voor elke dag. In Gereons Keuken Thuis is ontbijt meestal een wat saaie toestand. Walter laat zien dat je elke ochtend een feestje kunt maken van deze maaltijd.

Na de werkdag is de man die koken kan op nieuw achter de kachel te vinden met maaltijden voor elke dag van de week, zoals een pasta met harissaballetjes, een leuk recept voor snelle babi pangang, slabakjes met couscous en groentecurry of tortilla’s met varkenshaas. Allemaal recepten, die makkelijk zijn te maken en waarmee je in mum van tijd een smakelijke en gezonde maaltijd bereidt. In die zin is het boek een aanrader voor de werkende man (en vrouw)

De man die koken kan is een hartstikke leuk boek voor de man of vrouw, die lekker en verantwoord bezig wil zijn in de keuken, met een boek zonder gezondheidspreken of ander geneuzel. Luitwieler laat zie dat hij gedurende zijn jaren als blogger veel technische en basiskennis heeft opgedaan. Het zijn niet direct culinaire hoogstandjes. Zijn stijl is koken zonder poespas en duidelijk geïnspireerd door zijn grote idool Jamie Oliver. een boek met duidelijke recepten en mooie foto’s. Kookon! zou ik zo zeggen.