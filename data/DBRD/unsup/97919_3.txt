In één avond uitgelezen, leest snel weg. Het is geen bijzonder goed geschreven boek, emoties worden vrij "emotieloos" beschreven, het is eigenlijk meer een opsommimg van feiten. Het verhaal is echter gruwelijk. Ik vond het persoonlijk vrij shoquerend dat dit soort zaken gewoon onder onze neus afspelen! In de zomer ben ik vrij regelmatig te vinden in het betreffende gebied, nergens zo gezellig, nergens zulke leuke restaurantjes en terrasjes als op de Wallen. Nu ik weet wat voor gruwelijke dingen zich daar afspelen is het toch een stuk minder gezellig... En dat het halve politiecorps in dat gebied ook nog eens corrupt blijkt te zijn is wel het laatste wat ik had verwacht en vind ik eerlijk gezegd ook moeilijk te geloven. Maar dat is misschien mijn naïviteit. Al met al een boek dat je met de neus op de feiten drukt; it's a jungle out there!