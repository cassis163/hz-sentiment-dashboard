4,5 sterren voor dit YA-debuut.

De elementen

De cover vind ik stoer, door het halve gezicht krijgt het ook gevoel. De titel weet ik in het begin niet goed te duiden. In een zeer fijne schrijfwijze lezen we over Lilly en Jim. Door de wisselperspectief krijgt het verhaal meer diepgang en kom je als lezer meer te weten wat er in beide hoofden omgaat. De vertelperspectief is de -ik-vorm-, wat zeker niet vervelend leest. Haagmans neemt ons mee in het leven van Lilly, met een flinke vibe komen we gelijk binnen in het moment dat Lilly is uitgekozen uit "weet-ik-niet-hoeveel-meisjes" om te mogen dansen in de videoclip van Unity. Een van de coolste boybands van het moment. Ze is super enthousiast en vol blijheid. Die blijheid zakt ..als Jim met zijn auto door een grote regenplas rijdt en haar totaal nat spettert, zodat ze druipend bij de bushalte staat, op weg naar een festival. De woede steekt op, als ze hem daar ook aantreft. Wat een irritante kwal! Maar deze irritante kwal blijkt ook nog zijn mooie kanten te hebben, zo ontdekt ze later. Jim en Lilly hebben meer gemeen dan ze denken. Lilly wil bepaalde zaken uit haar verleden niet meer met iemand delen. Delen wil Jim weer heel graag, namelijk zijn acties door crowdfunding. En dat heeft ook zo zijn redenen. Dat tegenpolen elkaar ook weer aantrekken blijkt wel, want cupido komt voorbij met zijn liefdespijlen en Jim en Lilly worden verliefd. Jim gaat Lilly helpen met haar grote droom. Maar Lilly wil op sommige vlakken zeker niet geholpen worden. En dit heeft een grote impact in beide levens.

Sneeuwwitje meets Batman, maar maakt hij haar sprookje waar?

Conclusie

Ctrl Alt delete is een waar liefdesverhaal. Een tearjerker/ tranentrekker van de eerste orde. Ik noem het een "bijna-sprookje". Het is Haagmans gelukt om een perfect Young-Adult-debuut neer te zetten. Met alle ingrediÃ«nten die nodig zijn, voor een succesvol verhaal. Lilly met haar grote droom en dan Jim..de irritante kwal. Volgens cupido niet de perfecte match, maar toch kruipt de liefde waar het niet gaan kan. Ondanks alles wat er verder dan gebeurt. Drama of geen drama. Door de prettige schrijfstijl blijf je als lezer geboeid lezen. Stoppen is geen optie. En dan het einde, dat blaast je van je stoel af. Tamara Haagmans, we houden jou in de gaten!

Waardering

4,5 sterren, voor Ctrl Alt Delete.

Hartelijke groeten,

Annette Overvoorde, Birdy's Boeken
https://birdysboeken.blogspot.com/2018/09/tamara-haagmans-ctrl-alt-delete.html