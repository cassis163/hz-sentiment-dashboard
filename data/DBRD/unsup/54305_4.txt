Het Joshua-profiel, voor mij mijn eerste kennismaking met deze schrijver. Een goed verhaal, spannend tot de laatste bladzijde. Op een gegeven moment was voor mij bijna iedereen verdacht , ik vertrouwde echt niemand meer. Erg knap gedaan, ook het feit dat slechte mensen goede kanten bleken te hebben en daardoor best ‘menselijk’ werden. Ook al wil je ze niet als mens zien! Het enige dat ik jammer vond was dat het zo nu en dan iets te makkelijk werd opgelost. Zo was de situatie nog uitzichtloos, zo was het allemaal klaar en ging het verhaal weer verder. Ondanks dat heb ik zeker van het boek genoten en zal deze eerste kennismaking ook zeker tot meerdere dates gaan leiden!