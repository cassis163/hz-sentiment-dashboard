Harlan Coben is geboren in 1962 in New Jersey en is een Amerikaans auteur. Zijn eerste boek kwam uit in 1990 dus is hij nu ongeveer 27 jaar actief auteur. Ieder jaar verschijnt er een nieuwe thriller van hem en elke keer weet hij op de wereldwijde bestsellerslijsten te verschijnen. Hij is met andere woorden de eerste auteur die alle grote Amerikaanse thrillerprijzen op zijn naam heeft staan. Zo won hij de Edgar Award, Shamus Award, en de Anthony Award. Hij schreef reeds 30 boeken waarvan ‘verzoeking’ nummer 19 is. Zijn boeken gaan vaak over actuele thema’s, zoals hier pedofilie. Ook privacy en de grote rol van het internet en media komen in zijn boek te sprake.
Het begint allemaal tijdens Wendy’s tv-programma ‘op heterdaad’ waar ze de meest gevaarlijke criminelen probeert te ontmaskeren. Nu ligt jeugdwerker Dan Mercer onder het vergrootglas. Ze beschuldigt hem in haar aflevering van het misbruiken van jonge meisjes die hij via het internet ontmoet. Het moment dat hij in de boeien geslagen wordt beseft hij dat zijn leven voorbij is. Wanneer hij voorwaardelijk vrijkomt beslist hij onder te duiken maar wilt zich eerst verantwoorden tegenover de presentatrice Wendy dus neemt hij contact op met haar. Voordat hij haar zijn verhaal kan vertellen, wordt hij vermoord door de vader van éen van zijn slachtoffers waar Wendy getuige van is. Inmiddels is Wendy onzeker over haar conclusie want welke pedofiel zou zich nu openlijk willen verantwoorden tegenover haar? Is hij terecht beschuldigd of is een onschuldige man slachtoffer geworden van haar beschuldiging? Wendy besluit om in Dan zijn jeugd te gaan graven. Tijdens haar onderzoek stuit ze op een groep van voormalige studievrienden. Over deze jongens vindt ze bijna over allemaal een misdaad. Ze besluit naar Kevin te gaan die in een psychiatrische instelling zit en éen van de vijf jongens is. Het enige waar hij over sprak was een trofeeënjacht. Wendy ging verder op onderzoek en kwam bij een oude vrouw terecht die bekent stond om haar trofeeën en waarvan geweten was dat Dan hier regelmatig op bezoek kwam. Deze vrouw vertelde dat de vijf jongens hadden ingebroken en ze was thuisgekomen terwijl die jongens in haar huis waren. Uit angst smeedt Dan een vaas om voor afleiding te zorgen maar deze belande tegen een spiegel waardoor deze vrouw vol schrammen stond en zelfs blind werd. Enkel Phil draaide hiervoor op en besloot na vele jaren wraak te nemen op zijn 4 andere vrienden. Hij ging ervoor zorgen dat iedereen in de problemen kwam maar bij Dan Mercer liep het uit de hand.
Een ander uitgezet pad in dit boek is de onverklaarbare verdwijning van Haley McWaid, een 17-jarige tiener, waardoor de emoties tijdens het lezen nog meer opgestuwd worden. We volgen de familie en hun rouwperiode op de voet. Dan ontdekt Wendy allerlei verbanden tussen de verdwijning van Haley en Dan Mercer. Doordat we Wendy doorgaans het hele verhaal volgen komen we ook in haar persoonlijkheid terecht, haar thuissituatie, gezin, werk en eigen problemen.

Via Wendy’s speurwerk worden zij en daarmee ook wij als lezer regelmatig op het verkeerde been gezet en dit gaat als een sneltrein van verschillende, soms foute informatie door tot letterlijk de laatste bladzijde. Waardoor het verhaal spannend wordt en ook blijft. Hierdoor krijg je zelf ook een bepaald gevoel wanneer er iets niet klopt en je daardoor verder wilt blijven lezen. Het verhaal kent veel verhaallijnen en gebeurtenissen en wordt afwisselend verteld door een allesweter of door de gedachten van Wendy. Hierdoor moet je tijdens het verhaal je aandacht erbij houden. Wendy was onze houvast doorheen het verhaal maar dat was ook het enige. Voor de rest zaten we in een achtbaan van emoties, gevoelens, personages en gebeurtenissen. Dit maakt het boek voor mij bijzonder doordat je hierdoor een band leek te hebben met Wendy en naast haar zijde stond in alles wat er in het boek gebeurde.
De auteur schreef dit boek omdat hij taboedoorbrekend wil werken. Pedofilie komt zeker af en toe in de media maar toch wordt er niet of niet genoeg over gesproken vindt hij en ikzelf ook. Daarom is dit een goede manier om er toch over na te denken en het zo bespreekbaar te maken. Hij wilt ook duidelijk meegeven dat jongeren die soms de hele dag door op het internet zitten goed moeten oppassen met wat ze doen en met wie ze contact hebben. Het internet biedt ons veel maar kan ook gevaarlijk zijn en daarvan is dit boek een goed voorbeeld.
Ikzelf vond dit boek een echte aanrader terwijl ik eigenlijk geen boekenworm ben. Ik denk dat dit komt doordat het verhaal nieuwe wendingen bleef aannemen en er geen sleur in kwam. Je bleef constant geprikkeld door wat er met Wendy en in het verhaal gebeurde. Ook vond ik het thema enorm interessant, doordat ik er eigenlijk zelf zo weinig van weet kwam je plots enorm dicht bij zo’n zaak te staan. Zeker bij het stuk waar je de familie van het vermiste meisje Hayley volgt vond ik het erg emotioneel en plaats je jezelf in hun schoenen. Wat dit boek voor mij erg goed maakte was het einde waar de vele verhaallijnen en gebeurtenissen plots samenkwamen in iets wat je helemaal niet had verwacht. Het is ongelooflijk knap hoe de auteur Coben de plotlijnen met elkaar verweeft.