Ja, er zijn veel redenen om dit boek te kopen: de boekenlegger, de handleiding (die je nodig zult hebben, het is wel een magisch boek) en de persoonlijke brief zijn goede redenen. Een nog betere reden is de heerlijke schrijfstijl die wegleest als een trein. De opzet is klassiek en de wereld niet dieper uitgewerkt dan nodig. Heel soms had ik meer diepte gewild: Is Griselda geworden wie ze is doordat die verwachtingen er altijd al waren, of is de wereld nou eenmaal zo zwart-wit? Vreemd genoeg maakte het me eigenlijk niet uit; het leest zo lekker dat dit boek echt toegankelijk is voor iedereen. Ik kan me niet voorstellen dat echte fantasy-haters dit boek niet in één ruk uit zullen lezen!