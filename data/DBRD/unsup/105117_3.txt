Ik kreeg het boek uit een winactie van de FB groep Thrillerlovers. Het eerste boek van deze schrijfster en ik was benieuwd naar haar verhaal. Ze heeft zelf een overval meegemaakt en verwerkt in dit verhaal een groot deel van haar eigen ervaringen.
Gaandeweg het verhaal moest ik erg wennen aan haar manier van schrijven en dan met name aan de dialogen tussen de diverse personages. Soms was het mij niet duidelijk wie er nu precies aan het woord was en of het nu een gesprek was of een gedachtegang. Daardoor moest ik regelmatig teruglezen en dat begon op een gegeven moment iets te irriteren.
De plotselinge overgang van een rustig vertelde situatiesnaar een bijna hysterische conversatie tussen diverse personen was soms moeilijk te volgen. Er komen veel personages aan bod die naar mijn mening niet goed genoeg zijn uitgewerkt waardoor je regelmatig moet terug bladeren om te ontdekken wie het was en in welke relatie deze persoon had met de hoofdpersoon.
Ik heb het verhaal dan ook met enige moeite uitgelezen. Ik denk dat Sarah met dit eerste boek duidelijk maakt dat er wel degelijk potentie is tot het schrijven van een nieuw spannend boek maar wellicht moet zij iets meer tijd besteden aan het uitwerken van de personages en de dialogen. In dit verhaal is haar eigen ervaring en doorgemaakte angst duidelijk voelbaar maar daardoor soms te gehaast beschreven en voor een buitenstaander moeilijk te volgen.