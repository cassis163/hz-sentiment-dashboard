De naam Sebastian Fitzek staat dit garant voor een paar uur nagelbijten dat maakt hij ook met dit boek weer waar!

Het boek begint direct lekker met een fragment uit het boek van Max.
Max is schrijver die een fantastisch debuut heeft geschreven helaas lukt het hem niet dit te evenaren.

Max haalt zijn pleegdochter op van zwemles als hij een telefoontje krijgt dat zijn leven op zijn kop zal zetten.

Wie gelooft hem en wie kan hij nog vertrouwen?
Dit alles brengt hem wel nader tot zijn broer Cosmo, een veroordeelde pedofiel waar Max tot dan liever niets meer mee te maken wilde hebben. Hij komt tot inzicht dat hij bepaalde zaken uit hun jeugd verdrongen heeft.

Max heeft niet langer de touwtjes in handen en is een speelpop geworden van het Joshuaprofiel.
De gebeurtenissen volgen elkaar in rap tempo op, mede hierdoor is het lastig het boek weg te leggen.

Ik vind het een heerlijke pageturner, lekker rauw.
De hoofdstukken worden telkens uit een ander personage beschreven en ze lezen prettig.

Zorg dat als je dit boek gaat lezen je de tijd hebt want het is lastig weg te leggen!