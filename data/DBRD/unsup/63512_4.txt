Richting het kwaad is mijn eerste kennismaking met Viveca Sten, en dus ook met de hoofdrolspelers Thomas en Nora. Dit boek is al het zesde deel in de Sandhamn-reeks, maar kan gelukkig goed gelezen worden zonder de voorgaande delen te hebben gelezen.

De cover straalt iets mysterieus uit, zou het boek zeker oppakken in de winkel.

De achterflap heeft het over een beslissing die het leven van Nora voor altijd zal veranderen, daar kom je helaas nog niet veel van te weten. Misschien is dat met het oog op deel 7? Het kwam op mij een beetje over alsof er in dit boek wel iets over Nora geschreven moest worden, maar vind het niet goed in het verhaal verwerkt.
Ook de dood van de buurman had wat mij betreft beter uitgewerkt kunnen worden.

Thomas en zijn collega's hebben de hoofdrol in Richting het kwaad. Hun onderzoek zet je regelmatig op het verkeerde been, dat houdt het verhaal interessant.
Doordat vreemdelingenhaat in dit boek voorkomt, is het zeer actueel.

Heb Richting het kwaad met plezier gelezen; 4 sterren!