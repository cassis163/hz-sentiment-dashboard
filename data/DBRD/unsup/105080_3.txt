De kaft nodigt echt uit tot lezen, er staan 2 vlotte jonge meiden op. Een vrolijke foto.
Het verhaal begint bij Jentel die aankomt in de grote stad (de naam wordt niet genoemd) om op kamers te gaan. Op kot dus.
Ze ontmoet Carla die ook net is gearriveerd en het huis blijkt erg vervuild te zijn. Zoals je van een studentenhuis verwacht. De meiden pakken de boel aan en zo valt er nog redelijk te leven daar. Na de vakantie komen “prinses’” en “kitten” ook in het studentenhuis wonen en ze worden vriendinnen.
Ieder heeft zijn eigen verhaal en naarmate het boek vordert kom je meer over ze te weten. Ze zoeken en vinden een baan omdat ze anders niet rondkomen, hebben geldzorgen maar ook heel veel lol samen.

Door de verhalen merk je hoe verschillend de meisjes zijn, de een wordt eigenlijk verwaarloosd terwijl de andere haar hele leven verwend wordt Ook komt de pleegzorg ter sprake, een onderwerp dat best moeilijk is. Deze onderwerpen komen er echter niet helemaal uit omdat de meisjes er zelf zo gemakkelijk over heen praten. Ja, dit is gebeurd en nu ga ik verder. Ook hun omgang met anderen, vooral met jongens, wordt daardoor beïnvloed.
Ik vind Jentel soms heel bijzonder reageren op haar omgeving en hoe ze omgaat met mannen….daar had ik wel een beetje moeite mee.
Ik miste een stuk echte gevoelens van de hoofdpersonen. Het kwam soms een beetje plat over hoe ze denken en praten. De kennismaking blijft hierdoor wat oppervlakkig. Er ontbrak een stukje diepgang.
Je leest weinig over hun studie en school en ze hebben (met reden!) weinig contact met hun ouders.
De meiden besluiten hun eigen weg te gaan en nemen een grote beslissing aan het einde van het verhaal. Hierdoor ben ik wel nieuwsgierig naar de volgende delen van deze serie.
Het boek krijgt van mij 3 sterren. 2-2-2017