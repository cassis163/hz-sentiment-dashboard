Jane heeft een moeizame periode achter de rug en besluit samen met haar zoontje Ziggy te gaan verhuizen naar een woning aan het strand. Bij toeval komt ze in haar nieuwe woonplaats al snel in contact met Madeline, haar dochtertje Chloe komt in dezelfde klas op basisschool Pirriwee Public als Ziggy. Via de eigenzinnige Madeline ontmoet ze ook de mooie en rijke Celeste, een wat stille vrouw die alles voor elkaar lijkt te hebben. Ook haar twee zoontjes -een bruisende tweeling- blijken hun start te gaan maken op Pirriwee Public. Als lezer raak je al snel verstrikt in de levensverhalen van de drie vrouwen. Ze blijken alle drie hun geheimen, problemen en eigenaardigheden te hebben. Hun priv√©problemen lijken in eerste instantie niets met elkaar te maken te hebben. De levens van de drie vrouwen blijken echter meer raakvlakken te hebben dan je zou verwachten. Wanneer Ziggy, het zoontje van Jane vals beschuldigd wordt van pesten en mishandeling van een klasgenootje blijkt een kleine leugen, ernstige gevolgen te kunnen hebben.

Grote kleine leugens is een spannende roman vol girlpower. Het verhaal zit geraffineerd in elkaar. De eerste hoofdstukken lezen wat moeizaam en kun je dan ook het beste zien als een eerste kennismaking met de diverse personages. Wanneer je als lezer je niet af laat schrikken door de hoeveelheid informatie die je direct voorgeschoteld krijgt dan wordt je verderop in het boek zeker dubbel en dwars beloont. De op het eerste oog losstaande verhalen van de diverse vrouwen blijken ingenieus op elkaar aan te sluiten. De auteur Liane Moriarty schreef met Grote kleine leugens een briljante roman vol diepgang in de verhaallijnen, sarcastische humor, thrillerachtige spanning, personages die tijdens het lezen bijna tot leven lijken te komen en een mooi plot. Meesterlijk! Het boek dat vermoedelijk vooral vrouwen aan zal spreken, laat zich niet snel wegleggen en zal achteraf misschien wel de beste roman blijken die je dit jaar hebt gelezen.