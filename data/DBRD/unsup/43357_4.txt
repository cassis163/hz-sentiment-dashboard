In 2014 debuteerde Bert Jan Kazemier (1979, Groningen,NLD) bij het TRC label met dit boek "de man in het midden". Opgevolgd door de thriller Drone. dat en passant op de shortlist staat voor zowel de diamanten kogel als de gouden strop.

Michael van Leer, een wat megalomane persoonlijkheid en directeur van het media imperium VLM koopt de ooit talentvolle maar aan lager wal geraakte strafrechtadvocaat Max Metzer weg bij een onbeduidend advocatenkantoor om exclusief voor hem te gaan werken. De eerste verbazing voorbij is Max gelukkig met deze kans maar gaat de vraag waarom hij meer en meer aan hem knagen. Om deze vraag te beantwoorden gaat hij op onderzoek uit en al snel komt hij er achter dat hij zich uitgeleverd heeft aan een nietsontziende duivel.

Kazemier heeft met dit boek en vlotte thriller afgeleverd, met een ingenieus en goed doordacht plot. wat weliswaar fictie is maar je doet huiveren vwb de mogelijkheden die er misschien al zijn. Op wat zwakkere fasen na dwingt Kazemier je door te lezen tot de zinderende climax. Het taalgebruik is niet pretentieus maar mooi in zijn eenvoud.

3,5 sterren