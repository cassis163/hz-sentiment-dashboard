De Melksalon Reineke van Wouwe

Een Zeeuwse familiegeschiedenis. De geschiedenis van 100 jaar Reina’s. Dat is het leuke van dit boek: de geschiedenis wordt verteld aan de hand van gewone vrouwenlevens. Reineke van Wouwe heeft haar eigen familie beschreven. Haar verhaal is gebaseerd op feiten. Door in de huid van haar voorouders te kruipen, door de wereld door hun ogen te bekijken en te beschrijven, maakt ze het verhaal levendig en trekt ze je hun wereld in. De belevenissen in deze familie geven een mooi inkijkje in het leven van gewone mensen in de afgelopen eeuw; de foto’s tonen hen op ‘zijn paasbest’. Een familiegeschiedenis, die ook de jouwe zou kunnen zijn.