Tijd maken voor lezen valt me niet altijd makkelijk. Ik schrijf graag, ik klets graag met vriendinnen online, ik kijk graag naar een film die ik al tien (of twintig of honderd) keer gezien heb op Netflix. Maar met deze boeken kijk ik er elke avond en ochtend weer naar uit om verder te lezen. Het boek trekt mijn aandacht, houdt het vast en laat het niet meer los.

De personages in het boek zijn boeiend en goed uitgewerkt. Het verhaal is onderhoudend, mysterieus en bij vlagen ook gewoon echt heel spannend. Er gebeuren hele interessante dingen en mijn nieuwsgierigheid werd constant geprikkeld. Alle onthullingen worden heel goed opgebouwd, zonder de verrassingen weg te geven.

Ik heb met open mond zitten lezen en conversaties met mezelf gehad die ik al lang niet meer gehad heb. "Vooruit dan, nog één hoofdstuk!" *hoofdstuk later* "Maar dit is een cliffhanger! Zo kan ik niet gaan slapen! Nog een hoofdstuk dan maar..."

Op naar het derde boek. Het ligt al op mijn nachtkastje en ik kijk nu al uit naar het naar bed gaan vanavond!