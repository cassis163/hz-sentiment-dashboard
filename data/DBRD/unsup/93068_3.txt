Het verhaal gaat over Barbara, die samen met haar nieuwe vriend Robbert en haar zoontje Rens een vakantiebestemming zoekt. Robbert stelt voor om naar de Ardennen te gaan, hij kent daar een schrijver die daar aan zijn nieuwe boek werkt. Barbara en Rens trekken er vooral op uit met de schrijver en zijn hond, waar vooral Rens dol op is. Robbert blijft wat op de achtergrond in het verhaal en gebruikt deze vakantie vooral als een excuus om nog een aantal manuscripten door te nemen.

Na een paar dagen begin de verveling bij Rens toch toe te slaan. De schrijver die Robert kent, schrijft een boek over de verdwijning van een Nederlands meisje in de Ardennen dat nooit terug gevonden is. Dit verhaal brengt Barabara op het idee om een zoektocht voor haar zoontje op te starten. Rens is meteen enthousiast over de zoektocht en gaat samen met zijn moeder en de schrijver op pad. De zoektocht begint onschuldig tot Barbara samen met de schrijver en haar zoontje een aantal ontdekkingen doen over het verdwenen meisje.

Het boek telt maar een tweehondertal pagina's en leest heel vlot. Het verhaal wordt verteld vanuit het standpunt van de schrijver, dit vond ik een minpuntje. In het begin komt het verhaal niet echt op dreef en is er weinig spanning. Wanneer de zoektocht bij de rivier start, begint er vaart in het verhaal te komen en bouwt de spanning op. Het einde was wel verrassend waardoor het boek voor mij 3 sterren krijgt.