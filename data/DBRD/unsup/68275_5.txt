Vanaf het begin wordt je in het verhaal meegezogen en blijft het spannend tot het eind. Je wilt steeds verder lezen en als ik er niet in las, dan hield het boek me bezig.
Ik had het niet verwacht dat een bepaald iemand (sorry, noem geen namen, want dat is niet leuk voor diegenen die het boek nog niet hebben gelezen) de ontvoerder zou zijn. Ook andere dingen, waarom Rachel zelfs haar familie niet meer vertrouwde, had ik niet zien aankomen, net zoals een bepaald iemand zou lekken aan een blog. Ik weet het, ik doe weer lekker geheimzinnig, maar diegenen die het boek hebben gelezen, begrijpen waar ik op doel en voor diegenen die het boek nog niet hebben gelezen, ga het boek maar lezen. Het is echt een aanrader.
Het boek geeft mooi weer wat (social) media met een mens kan doen en dat is niet altijd positief. Het kan je maken en breken.