Het verhaal start in 2010 als Glenn, de man van Jean, een jaar dood is.
Tevens bevat het verhaal meerdere tijdlijnen: het begint in 2010 het heden, maar ook gaat de lezer terug naar 2006, het jaar waarin de tweejarige Bella verdween. Glenn is verdachte in deze zaak. Als lezer wordt je meegevoerd door de jaren heen. Het verhaal wordt vanuit diverse gezichtspunten belicht, namelijk vanuit Jean de weduwe, de rechercheur, de journaliste en de moeder van Bella.

Gaandeweg wordt duidelijk dat Jean tijdens haar relatie met Glenn door hem werd gemanipuleerd. Zij moest leven naar zijn regels. Toch wist ook Jean een deel van haar leven verborgen te houden voor haar echtgenoot.

Al vrij snel nadat ik was begonnen in 't boek bemerkte ik dat ik dit boek moeilijk weg kon leggen. Ik vroeg mij af hoe het zat met de verdwijning van Bella en dit maakte dat ik het liefst door wilde lezen.
Ook de rechercheur valt het zwaar om de zaak naast zich neer te leggen als het lijkt alsof deze tot een eind is gekomen. Hij bijt zich er in het geheim in vast en blijft de verdwijning onderzoeken...