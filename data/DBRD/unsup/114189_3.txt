Brewster is een dorp waar iedereen iedereen kent. Op een bepaald moment beginnen er vreemde dingen te gebeuren in het dorp. Een baby wordt gestolen uit het ziekenhuis zonder een spoor naar de dader. Een man wordt vermoord teruggevonden in zijn auto aan het moeras. En wat is er met de coyotes aan de hand? Normaal laten ze zich door een hond afschrikken, maar nu vallen ze honden aan, het lijkt wel alsof ze gestuurd worden door iets, afgericht zijn.

De tijdelijke commissaris van het dorpje loopt het liefst in uniform rond, staat dus duidelijk meer voor pracht en praal van voor intelligentie. Soms lijkt het alsof zijn team maar wat ongericht rondloopt. Er gebeurt heel veel ineens en het is niet allemaal even geloofwaardig.

Net als in het vorige boek dat ik van Stephen Dobyns gelezen heb, vond ik dat er te veel oeverloos gedetailleerde beschrijvingen in het boek zitten. Ik denk dat ik deze auteur maar even links laat liggen.