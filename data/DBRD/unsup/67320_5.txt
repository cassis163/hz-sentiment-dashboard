Als je het licht niet kunt zien.

Aureur:      Anthony Doerr
Uitgever:   The House of Books

Het jonge meisje Marie-Laure wordt op haar zesde door aangeboren staar geheel blind. Zij woont samen met haar vader in Parijs vlak bij het natuurhistorisch museum. Vader is curator in het museum en neemt zijn dochter daar heel vaak mee naar toe.Dan breekt de tweede wereldoorlog uit en bezetten de nazi's Parijs. Marie-Laure en haar vader vluchten naar Saint-Malo aan de Bretonse kust met in hun bezit "Zee der vlammen "een kostbare edelsteen.Zij logeren bij oudoom Etienne en zijn huishoudster.

In Duitsland groeit Werner samen met zijn zusje Juta op in een klein weeshuis. Werner is heel handig, een klein techneutje in de dop. Hij krijgt de gelegenheid om een opleiding te volgen maar moet zich verplicht aansluiten bij de Hitlerjeugd. Hij wordt een genie in het opsporen van illegale radio,s en het ontleden en repareren daarvan.

De twee krachtige en prachtige jonge mensen beleven de oorlog met al zijn verschrikkingen ieder op hun eigen manier.

Het boek boeit van de eerste tot de laatste bladzijde. De schrijfstijl is heel prettig en beeldend zodat je regelmatig het gevoel hebt iets te zien of te ruiken. Het is in het begin wel even wennen aan de korte hoofdstukken maar naarmate je verder komt valt dit weg. De "Zee der vlammen "  die opgesloten ligt in het natuurhistorisch museum speelt een grote rol in dit boek. Het is heel ontroerend om te lezen hoe Marie-Laure en Werner groeien in het verhaal. Je krijgt steeds meer bewondering voor hen maar ook de andere personages laten je niet ongemoeid. Het boek is met veel warmte geschreven terwijl de verschrikkingen afschuwelijk zijn. Als dan de verhaallijnen samenkomen doet dit wel wat met je. Ik weet niet tot welk genre ik dit boek zou betitelen. Avonturenroman. Oorlogsroman het doet er ook niet toe het is een ongelooflijk mooi boek een klein juweeltje.