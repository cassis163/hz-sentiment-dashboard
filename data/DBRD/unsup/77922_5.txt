Het is een prachtig, ernstig emotioneel boek dat je in een adem uitleest. De ernst, het heftige en hoe een kind dat beleeft raakte me erg. Je zit meteen helemaal in het verhaal en beleeft zelf als Ada in het verhaal alles wat ze meemaakt. Ik ging met haar mee en dacht ook als die ene persoon de oorlog maar overleeft... Zat helemaal in het verhaal.Ook de gevechten die Ada met zichzelf voert door haar karakter, hoe ze in mensen teleurgesteld is maar ook weer vertrouwen krijgt vond ik heel mooi maar ook ontroerend heftig. Zag ernaar uit het boek te lezen en op mijn vrije zaterdag niet meer gestopt voor ik het uit had. De boekomslag vond ikzelf een beetje kinderachtig qua tekening de stijl spreekt mij niet aan. Ook miste ik het christelijke aspect dat kwam erg laat aan de orde en niet erg diepgaand.
Voor jeugd of jongvolwassenen is het af en toe vrij gedetailleerd vertellen van bloedbaden, moord en doodslag misschien te heftig. Je moet in ieder geval zakdoeken bij de hand houden. O en ik hoop zo dat er nog een deel komt!