2 jaar na de tragische dood van hun 2-jarig zoontje Jimmy gaat het met het huwelijk van tv-presentator Oscar Stellendam en mooie, dove Stella Ypma bergafwaarts. Ze kopen een nieuw huis, gaan weg uit Friesland, in de hoop een nieuw begin te kunnen maken. Helaas wordt het er voor hen niet beter op.
Het boek beschrijft hoe Oscar vlucht in zijn werk om vooral maar niet stil te staan bij het dramatische ongeluk en gevoelend van schuld, terwijl Stella de herinnering aan Jimmy levend wil houden, wil praten en herinneringen ophalen. Als Oscar dan ook nog eens een stalker krijgt loopt het al snel uit de hand.
Ondanks de fijne pen van Siska Mulder heb ik dit boek niet verslonden, ik kon het gemakkelijk naast me neerleggen en dat lijkt me voor een (literaire) thriller niet echt een goed teken. De ontknoping vond ik niet realistisch, trouwens het hele huwelijksleven van die 2 riep vele vraagtekens bij me op (waarom zijn ze in hemelsnaam nog bij elkaar?), al wordt dat later duidelijker...