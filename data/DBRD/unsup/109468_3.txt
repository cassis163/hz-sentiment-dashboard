Het boek Het meer van de meisjes heb ik gekocht naar aanleiding van alle goede recensies. Ik vond het best een mooi verhaal, maar om nou te zeggen wat was dit een spannende thriller.... nee. Het boek begint best wel spannend met het verhaal van Jane die terugkeert naar Heart Lake om lessen latijn te geven. Al snel gebeuren er rare dingen die haar laten terugdenken aan haar grote geheim van vroeger op Heart Lake toen ze daar leerlinge was. Iemand schijnt van haar geheim op de hoogte te zijn. Dan gaat het boek terug in de tijd en vertelt het verhaal van de jonge Jane als leerlinge. Dit gedeelte, zeker 3/4 van het boek, vond ik meer een roman. Er gebeurt wel wat, maar naar mijn idee niet echt spannend. Meer het levensverhaal van een jonge meid op een kostschool. Het laatste gedeelte van het boek, waar je weer terug gaat naar het heden, komt de spanning weer goed terug. Dan komt de ontknoping boven water die ik wel erg verassend vond. Kortom, jammer dat alleen het begin en het eind spannend zijn, dan had ik het boek 4 sterren gegeven.