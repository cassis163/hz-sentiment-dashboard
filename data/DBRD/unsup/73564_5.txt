Dit boek is meteen alweer spannend. Eva-Lin komt erachter dat haar Schepper, haar dood wil hebben. Hij stuurt er een van zijn andere creaties op af. Een kloon die beestachtige trekjes heeft. Zijn eetpatroon is ook verschrikkelijk en er staan geen normale dingen op het menu. Hij is een echte vleeseter! Maar hij is ook bruut en boosaardig. Hem wil je niet tegenkomen.
Eva-Lin weet echt niet meer wie ze kan vertrouwen. Ze doet er alles aan om te overleven.
Als lezer zet het je aan het denkenâ€¦.. Want wie is er nu het echte beest? Dit zit zo goed in elkaar!
Haar overlevingsdrang is zo sterk, wat een powervrouw! Ze geeft niet op.
Het jonge katje is ook weer aanwezig in het verhaal. Hij brengt de steeds menselijker wordende kant van Eva-Lin naar boven. Ik ben iedere keer weer blij als het diertje opduikt. Ik voel de liefde die Eva-Lin voor het katje heeft echt. Je staat als lezer, voor je gevoel echt aan haar kant. Je hoopt zo dat ze de vrijheid krijgt waar ze zo naar verlangd. Ze heeft al best veel meegemaakt en je gunt haar een eigen leven, boven alles: Vrijheid, om te doen en laten wat ze wil.

Spectaculaire achtervolgingen, bloederige scenes en soms een vleugje horror, maken het wederom geen standaard thriller. Het is dus niet in een hokje te stoppen, als het op een genre aankomt. Het heeft toch ook SF elementen. Het klonen en het programmeren van de klonen voelt SF achtig aan. Maar in het echt zijn er ook al bedrijven die klonen en wie weet wat zij in het geheim allemaal uitspoken? Dit zet je toch wel aan het denken. Als men mensen kan klonen en ze ijzersterk maken, dan is dat een gevaar voor de normale mensen! Kijk maar eens goed om je heen misschien lopen er al gekloonde mensen rond!

De schrijfstijl vind ik heerlijk lezen. De cover is erg mooi. Het past ook goed bij het verhaal, een vrouw met ijsblauwe ogen en een beest met scherpe tanden, die op het punt staan om je te verscheuren! De kleur is gewoon prachtig!

Het boek zit wederom vol vaart en actie. Niet vergeten om als lezer ook even naar adem te happen!
Ook al is het een best dikke pil, het leest weer vlot en aan het einde snak je naar het derde deel.
Een pareltje in mijn boekenkast en dikke 5*****. Ik heb genoten van het begin tot het eind.