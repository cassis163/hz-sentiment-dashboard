Het boek is een verzameling van zintuiglijke beschrijvingen, waarbij de vele details weinig ruimte laten voor fantasie. Zo worden de personages letterlijk stuk voor stuk voorgesteld: leeftijd, uiterlijk, hobby’s, hun manier van in het leven te staan… niets ontsnapt aan de aandacht van de auteur. Ook de positie van de vrouw, de rol van de man in het huwelijk, de dreiging van de tweede wereldoorlog en het verschil tussen de gegoede burgerij en hun personeel worden nauwgezet weergegeven. Het geheel geeft een ontzettend goed tijdsbeeld, maar mist een degelijk ontwikkeld plot en spanningsboog. De tweede helft van het boek was hierdoor te weinig verrassend om mijn aandacht vast te houden.
Elizabeth Jane Howard heeft zonder twijfel een krachttoer geleverd. Voor lezers die houden van uitgebreide familieverhalen die zich op het dagdagelijkse richten is de reeks een aanrader. Lezers die een echt plot nodig hebben om de aandacht erbij te houden, kunnen dit boek beter links laten liggen.

Mijn volledige recensie lees je hier: https://www.hebban.nl/spot/smakelijk-lezen/nieuws/te-licht-bevonden-lichte-jaren-elizabeth-jane-howard