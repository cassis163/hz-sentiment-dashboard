Een reis over de wereld met 40 volksverhalen die steeds een uitgangspunt zijn om te reflecteren over diverse vraagstukken in het leven. dat klinkt zwaar, maar dat is dit mooie boekje zeker niet. Een mooi vormgegeven boekje in een formaat wat uitnodigt om het iemand cadeau te geven.
Als uitgangspunt is er gekozen voor de witte en zwarte wolf die we symbolisch allemaal in ons hebben. Welke wolf voeden we het meest? De volksverhalen worden uitgelegd door de schrijvers die er soms misschien iets teveel hun eigen draai aan geven. Er is wat minder ruimte voor eigen invulling. Voor mij was dit niet storend maar dat zou wel zo ervaren kunnen worden als je graag wat minder gestuurd na wil denken over de verhalen. Verder worden er na de hoofdstukken diverse tips gegeven voor een meditatie, een oefening of gewoon stof tot nadenken.
Een prettig lezend boekje wat uitnodigt om af en toe op te pakken en een verhaal te lezen en weer even stil te staan bij jezelf.