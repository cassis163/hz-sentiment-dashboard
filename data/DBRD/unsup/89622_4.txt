'Komt u even mee naar de wagen'

Nietsvermoedend een boek lezen over een advocaat van 63jaar.
Tijdens een terugblik in de tijd kennis gemaakt met zijn collega en zijn vrouw.
Het verhaal kabbelt voort, over de verhuizing naar het platteland, Jelte hun zoon.
De open haard wordt aangemaakt, een rustige avond maar dan slaat het noodlot toe: onverbiddelijk en hard.

Het leven van de advocaat en zijn vrouw is onherstelbaar beschadigd.

Als een jonge vrouw zich meldt op het advocatenkantoor van Oscar Seefelt op de ‘vierde’ verdieping van het grachtenpand dringen gedachten aan die fatale avond twintig jaar geleden aan hem op.
Zonder dat Loes van der Wetering het weet reikt ze Oscar de hand, een krankzinnig&wraakzuchtig plan ontwikkelt zich in zijn brein, hij is altijd overtuigd geweest van de waarheid.

Hij heeft altijd geweten wie ‘De juiste man’ was.

'Dat zij makkelijker is in vergeven en vergeten,' zei Oscar. 'En dat ben ik niet, nooit geweest.'

Pakkend en voortvarend geschreven psychologische thriller waarbij de achtergrond van schrijver Max van Olden als advocaat zeker een belangrijke rol speelt.
Drama, vluchtmisdrijf, afrekening in het criminele circuit, afpersing en wraak maken van ‘De juiste man’ een actuele thriller.