In de magische wereld van Jeremy Jago is alles mogelijk. De auteur schrijft het op zo'n manier, dat het allemaal best zou kunnen. Het verhaal komt levensecht over, ook al is het een knap staaltje fantasy. Zelfs de zesde vinger van Jeremy is al snel niet vreemd meer.
Het eiland Magistraal is zo beeldend neergezet, dat het net zo tot leven komt als iedere andere plek. Het boek komt snel op gang en hoe verder het verhaal vordert, hoe spannender het wordt.
Ik ben erg benieuwd naar de volgende avonturen van Jeremy Jago, ik denk dat hij nog heel veel mee gaat maken.