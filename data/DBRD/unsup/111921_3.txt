Helaas vond ik dit boek ietwat teleurstellend, terwijl ik toch heel
graag de boeken van Sebastian Fitzek lees. Ik weet niet wat het is,
het bracht me gewoon niet op het puntje van mijn stoel. De drang om
te blijven doorlezen ontbrak, het boek lag opengeslagen op mijn
nachtkastje en dat was prima. Dit ben ik niet gewend; meestal zorgt
zijn werk ervoor dat ik (te) lang blijf lezen 's avonds omdat het
boek nou eenmaal pers√© uit moet. Ik wil nou ook weer niet zo ver
gaan door te stellen dat het verhaal niet deugdelijk in elkaar
steekt, of dat het een onsamenhangend geheel is. Niets van dat
alles. En toch pakte het me niet....