Renske Nijland, de hoofdpersoon in dit verhaal, werkt als arbo professional en is tevens Hogere veiligheidskundige. Dit houdt onder andere in dat zij bedrijven adviseert bij eventuele risico’s (arbeidsomstandigheden) en kan worden opgeroepen door brandweer of de politie.

Renske is gescheiden, woont samen met haar twee kinderen Stijn en Liselotte.
Op een vroege ochtend loopt Renske Nijland haar hardlooprondje. Er is niets mooiers dan de Havikerwaard in de ochtendzon.

“Bij de splitsing twijfelde ze en koos toen voor de kortste weg naar huis, ze had nog genoeg te doen vandaag”.

Dat is het moment dat ze wordt aangesproken door een beschonken en drijfnatte man. Hij weet haar te vertellen dat zijn vismaatje in het water is gevallen tijdens het vissen. Ze besluit een kijkje te nemen Het blijkt een bekende van haar te zijn. Zij belt het alarmnummer 112, echter reanimatie mag niet meer baten.
Nadien voelt zij zichzelf duizelig en niet lekker. De politie doet dit af als een ongeval door overmatig drankgebruik. Wanneer Renske even later in het riet lege drankflessen en een dode reiger ziet, gelooft zij niets meer van het verhaal over dronkenschap. Gezien haar werk bijt zij zich vast in dit mysterie met alle gevolgen van dien. Ze wordt zelfs “neurotische Nijland” genoemd.

Het verhaal begint meteen al met een proloog waardoor je meteen verder wilt lezen.

“Hij moest het halen. Het mocht niet weer gebeuren. Niet nog een keer. Niet haar kind”.

Het is opgedeeld in 3 verhaallijnen, met hier en daar schuingedrukte fragmenten die je naar het verleden voeren en dit maakt dat je het verhaal beter gaat begrijpen. Vanaf het begin wort je meegezogen in het verhaal. De schrijfstijl is prettig, korte hoofdstukken en de gebeurtenissen wisselen elkaar goed af. Personages zijn goed uitgewerkt.
Als je de naar de titel en de cover kijkt zie je alleen een slootkant met riet en een reiger op de achterkant. Maar niets is wat het lijkt. De titel dekt alle drie de verhaallijnen in het verhaal. Echt heel knap gedaan.
Op de cover staat een rood gevaren teken met daarin vermeldt “een Renske Nijland thriller”. Ik kijk nu al uit naar het tweede deel.
Om met de woorden van Tamara Onos te spreken; wordt vervolgd.










Tamara Onos(1972) is arboprofessional (arbeidhygiënist en hogere veiligheidskundige}. Zij adviseert en schrijft over veilig en gezond werken. Haar liefde voor de pracht en problemen van werk deelt ze met Renske Nijland, de hoofdrolspeler in dit boeiende debuut “onder invloed”.


Als arboprofessional (arbeidshygiënist en hogere veiligheidskundige) adviseert zij bedrijven over het verbeteren van arbeidsomstandigheden. Het zwaartepunt ligt daarbij op blootstelling aan gevaarlijke stoffen. Door haar werk komt zij in allerlei bedrijven, ziet ze hoe dingen gemaakt worden en hoort ze de verhalen van ondernemers en werknemers. Haar beeldende schrijfstijl maakt het mogelijk om deze mooie aspecten van het werk over te brengen. Tegelijkertijd kan zij al schrijvend aandacht vragen voor de problemen die kunnen ontstaan op het gebied van veiligheid en gezondheid. Problemen die ervoor zorgen dat het niet vanzelfsprekend is dat mensen aan het eind van de dag gezond en ongeschonden naar huis gaan.
De pracht en problemen van werk vormen de rode draad in haar columns en blogs. Ook in haar debuutthriller Onder Invloed zijn haar kennis en ervaringen als arboprofessional verweven.