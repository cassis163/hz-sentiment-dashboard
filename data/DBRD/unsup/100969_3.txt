Kate Moore en Dexter verhuizen naar Luxemburg. Dexter heeft daar een nieuwe job gevonden, hij is beveiliger van computersystemen, vooral van banken. Kate stopt met haar werk. Dat is niet zo simpel want ze werkt bij de CIA, heeft verschillende geheime operaties gedaan. Haar man is niet op de hoogte van haar werk.
In Luxemburg is Kate vaak alleen wanneer de kinderen naar school zijn. Ze mengt zich met andere expats. Onder andere met Julia en Bill. Daar haar ervaring als CIA agent, heeft ze een vreemd gevoel bij Julia en Bill. Ze denkt dat het spionnen zijn.

Dit boek komt met melding dat het een spionage-thriller is, maar dat is niet het geval. Het heeft allemaal erg weinig met spionage te maken.