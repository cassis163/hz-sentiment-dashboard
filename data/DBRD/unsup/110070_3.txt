De honderdste man was het eerste boek van Kerley waarin Carson Ryder en zijn partner Harry Nautilus optraden. In dat boek had Ryder hulp nodig bij het speurwerk van zijn broer, een seriemoordenaar.
Ook in De moordcollectie heeft Carson hulp nodig van zijn broer. Het schijnt dat bepaalde mensen er alles voor over hebben, zelfs moord, om kunst in handen te krijgen die gemaakt is door een seriemoordenaar die dertig jaar daarvoor is overleden.
Een spannend boek weer, waar helaas teveel toevalligheden in zitten om voor vier sterren in aanmerking te komen. Hopelijk heeft Kerley die toevalligheden niet nodig in zijn volgende boek om het plot kloppend te krijgen.