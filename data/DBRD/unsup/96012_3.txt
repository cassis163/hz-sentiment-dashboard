J. Sharpe begint zijn boek vol actie en neemt je mee op een rit van een achtbaan van gebeurtenissen. Zo leer je Cindy kennen die in onze wereld als agent tegen vreemde moorden aanloopt totdat ze de dood vind. Ze ontwaakt in het verdoemde Territoria. Een land waar de mensen wanhopig vechten tegen een demonische overmacht van de god Tartaros. Ze raakt verzeilt bij een groep kleurrijke figuren, een jonge soldaat, een oude priester in het lichaam van een kind, een meisje dat beschermd wordt door haar teddybeer Bruin, een corpulente generaal en een koningin zonder land. Met deze groep gaat ze op zoek naar de kettingen van Amarath, die hun mogelijk kunnen helpen tegen de demonen...

J. Sharpe neemt je mee op een avontuur die lekker wegleest als een actie film. De ene gebeurtenis volg snel op de andere gebeurtenis. Hij brengt veel spannende momenten in zijn verhaal. In mijn optiek soms wel eens te veel. Een rustmoment hier en daar had het verhaal beter gemaakt en hadden we de hoofdfiguren beter leren kennen. Nu zijn ze ondergeschikt aan de gebeurtenissen. Het is echt een verhaal geworden die je meezuigt in de gebeurtenissen en die pas loslaat aan het eind. Ik ben benieuwd hoe hij dit gaat oplossen in het afsluitende deel: De ring van Andor.
Als je een onbezorgde Actie-Fantasy-Thriller wil lezen dan is dit zeker een aanrader. Als je een diepgravend verhaal wilt met uitgediepte karakters dan is deze goed geschreven Fantasy niet voor jouw weggelegd.