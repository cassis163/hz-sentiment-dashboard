'Geef me je hand' is de derde thriller van de Zweedse Tove Alsterdal. De schrijfster neemt ons mee naar het ArgentiniÃ« van eind jaren zeventig (Buenos Aires) en het Zweden van nu (Jakobsberg bij Stockholm).

Het verhaal begint met de (zelf) moord van Charlie. Zus Helene gaat op onderzoek uit en komt steeds meer te weten over Charlies laatste maanden. Naast heel wat nevenverhalen vertelt Alsterdal op boeiende wijze het verhaal van Charlies en Helenes moeder, die verdween toen de meisjes vijf en drie waren. Liet zij destijds haar kinderen in de steek om de liefde van haar leven naar Zuid-Amerika te volgen, of wat is er indertijd gebeurd ?

Geen razendspannende thriller, maar een knap geconstrueerd en vlot leesbaar misdaadverhaal, waarbij het afwisselen van heden en verleden op geen enkel moment verwarrend is.