Het is 1993. Samuel Carver heeft de opdracht gekregen om de gewetenloze zakenman McCabe om te brengen door zijn vliegtuig neer te laten storten. Maar hij faalt. McCabe overleeft de crash.
Vijf jaar later is Carver opgenomen in privÃ©kliniek aan het Meer van GÃ¨neve. Hij is zijn geheugen kwijt. In zijn nachtmerries komt alles weer bovendrijven, maar â€™s ochtends kan hij zich niets herinneren. Zijn vriendin Alix probeert zo goed en zo kwaad als het gaat voor hem te zorgen.
Dan raakt bekend dat honderd kofferatoombommen die in het verleden overal ter wereld zijn verstopt door de Sovjet-Unie, nooit zijn opgehaald. Er circuleert een lijst met vindplaatsen en Amerikanen, Russen, Britten, Afhanen en Kosovaren hebben er alles voor over om deze lijst in handen te krijgen. Zo ook McCabe, die zich na zijn â€˜ongelukâ€™ bekeerd heeft en een strijd tegen de Antichrist wil beginnen.
Kan Carver de wereld redden? Dat is de vraag in De overlever, het tweede boek van Tom Cain met huurmoordenaar Samuel Carver in de hoofdrol. Dit verhaal gaat eigenlijk verder waar Cains eerste boek gestopt is. Als je De accident man niet gelezen hebt, is De overlever soms dan ook moeilijk te volgen.
Het begin van het boek is spannend, daarna kabbelt het een beetje voort. Er worden al veel antwoorden gegeven, daardoor is er niet echt een spanningsboog. Het lijkt meer een soort roman dan een thriller, er gebeurt weinig. Cain heeft wel een lekker simpele schrijfstijl, waardoor de lezer gemakkelijk in het verhaal glijdt en doorleest.
En dan, eindelijk, wordt het spannend en komt er ineens vaart in het boek. De actiemomenten volgen elkaar in rap tempo op en het wordt steeds spannender. Extra boeiend is dat Cain allerlei dingen die echt zijn gebeurd, in het verhaal heeft verweven.
Helaas weet de schrijver het tempo en de spanning niet vast te houden tot de laatste pagina. Naar het eind toe lijkt het verhaal steeds meer afgeraffeld. Jammer!
Al met al is De overlever een aardige actiethriller, die doet denken aan een film als The Bourne Identity. In Engeland verscheen pas geleden het derde boek over Samuel Carver, Assassin.