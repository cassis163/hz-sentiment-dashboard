Joshua Kane is de bad guy. Zo, het kan maar gezegd zijn.
Geef ik hiermee het verhaal weg?

Welnee, dit wordt on hoofdstuk 1 al duidelijk gemaakt.
Dus... we hebben een thriller, een moord en de moordenaar is al bekend.
En nee, het boek is níet alleen vanuit Kane's point of view geschreven.

De andere verteller, de 'ik-figuur', is Eddie Flynn.
Een advocaat, die vroeger oplichter was.
Het kan zomaar zijn dat je Eddie al kent, want dit boek is het 4e deel in een reeks omtrent Eddie.
Overigens is het boek prima los te lezen, ik had tijdens het lezen wel een vaag vermoeden dat het geen op zichzelf staand boek was, maar kwam er pas later achter dat dit inderdaad klopte.
Er is geen moment in het boek, waar je echt iets gemist hebt als je de voorgaande delen  iet hebt gelezen.

Eddie wordt gevraagd als mede-advocaat voor de verdediging van Bobby Solomon, een wereldberoemde acteur. Hij wordt verdacbt van het vermoorden van zijn vrouw en beveiliger.
Hoewel alle bewijzen Bobby als dader aan lijken te wijzen, gelooft Eddie in Bobby's onschuld, en gaat akkoord.

Wat Eddie niet weet, en wij wel, is dat Joshua Kane in de buurt is. En dat Kane de definitie van het kwaad is.
Maar... wie is Kane? Want dát is de reden dat ik dit vrijuit kon 'spoileren'... je weet niet wie Kane is!

Langzaam maar zeker ontrafelen Eddie en zijn achterban de moord op Bobby's vrouw. Als lezer zíe je bijna de verbindingen in Eddies hoofd tot stand komen, alle stukjes op hun plek vallen tot de puzzel compleet is.
Maar dan... de puzzel compleet hebben, betekent nog niet dat deze ook netjes opgeborgen is.

Dit boek heeft me weer eens een paar nodige uurtjes slaap gekost. Het móest uit.
Het eind zag ik absoluut niet aankomen, en dat is wel lekker, zo'n onverwachte plottwist.

Ondanks dat een groot deel zich in de rechtbank afspeelt, is dit geen rechtbankthriller a la John Grisham. Dit blijft wat luchtiger op de één of andere manier.

Eddie's privéleven speelt mee, maar blijft relatief op de achtergrond. Prima om de hoofdpersoon beter te leren kennen, zijn beweegredenen voor bepaalde acties beter te snappen, maar niet meer dan dat. Helemaal goed dus.

Eén groot nadeel aan dit boek: nu 'moet' ik ook de voorgaande drie delen aanschaffen...

4 duimpjes 

http://www.watiknouvind.com/2019/03/wat-ik-nou-vind-van-dert13n-van-steve.html?m=1