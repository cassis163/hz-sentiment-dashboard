Deze Young adult is het debuut van Mathijs. En wat heb ik ervan genoten! Het gaat over Jessy en haar twee vrienden Lee en Fahim. Haar vader komt op een dag thuis en doet echt heel vreemd.
Hij heeft iets in zijn koffertje verstopt, maar zij mogen het niet zien. Jessy en haar vrienden zijn heel erg benieuwd wat hij te verbergen heeft. Jessy haar vader is Archeoloog en doet veel onderzoek thuis. Zodra ze de kans krijgen, besluiten ze te kijken wat hij mee naar huis heeft gebracht. Een masker, met een zeer gevaarlijke kracht……. Hierdoor komen ze in een andere wereld terecht : De Vrije Wereld. In deze wereld leven de doden verder. Je kunt daar zomaar Chinese strijders tegenkomen die 7000 jaar geleden zijn gestorven of een Farao uit het oude Egypte. Maar Jessy hoort niet in deze wereld thuis. Samen met haar vrienden en nieuw gemaakte vrienden besluit ze alles op alles te zetten om weer thuis te komen. Ze heeft zelf ook een bijzondere gave, kan ze deze leren gebruiken voor het te laat is? Ze moeten naar het paleis van de Farao, maar kunnen ze daar wel komen? De Vrije wereld draait helemaal door………. De orde van Apophis wil het masker in hun handen krijgen, dus ze moeten rennen voor hun leven. Wie kunnen ze vertrouwen? Er zijn ook veel personen die magie kunnen gebruiken. En ze schromen niet om het tegen je te gebruiken. Dit zorgt voor zeer krachtige gevechten en de spanning brengt je echt tot op het puntje van je stoel…….

Het begint spannend en het boek blijft spannend. Net als je denkt, nu hebben we alles gehad…Dan gebeurt er weer iets! Je komt ogen te kort. Beeldend geschreven, dus je ziet alles voor je. Erg lekker lezen is dat! Moeilijk weg te leggen. Een echte aanrader! Veel actie scènes en het leest enorm vlot weg. Stap in de Vrije Wereld en laat je meenemen op deze Queeste. Ik vond het echt ook de actie hebben van The Mummy films. Sommige stukjes doen je daar echt aan denken. Heerlijk!!!!!

De personages vind ik erg goed neergezet. Jessy is wel een sterke jonge dame. De andere personages vind ik ook erg goed neer gezet. Een personage heeft mijn hart gestolen. Waarom? Daarvoor moet je het boek lezen. Zijn personage springt er echt uit voor mij. Een grote vent met een hart van goud en magisch gezien kan hij echt enorm veel……. Lees het boek en je weet wie ik bedoel, zodra je hem tegenkomt!

Als geschiedenis freak kun je echt je hart ophalen. Het oude Egypte, farao’s, alleen in een andere setting en een andere wereld. Egypte 2.0 is dan ook erg goed gevonden! Er komen allerlei figuren voorbij uit de geschiedenis. Maar toch zijn er ook mensen die er terecht zijn gekomen die uit het nu komen. Heel apart. Het is een SF-achtig tintje. Ook de techniek doet soms futuristisch aan.
De cover vind ik trouwens prachtig. Het is duidelijk wie het is, prachtige illustratie!

Het eindigt open, dus je wilt echt meer lezen……. Ik kijk er al naar uit. Genieten!

Op de achterkant van het boek staat dat Mathijs proftennisser wilde worden en schrijver. Ik ben blij dat hij is gaan schrijven! En blijf schrijven! Dit is weer een geweldige aanvulling op het Nederlandse fantasy genre. En eigenlijk ook niet echt in een hokje te stoppen. Dit boek heeft teveel om in een hokje te stoppen. Ik hou het op Fantasy, maar het is zoveel meer.
5*****