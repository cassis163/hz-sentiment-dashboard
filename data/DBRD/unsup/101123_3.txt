Het is een hele pil, al gaat het slechts over vier weken in het leven van Julia en Jacob en hun drie kinderen, Sam, Max en Benjy, een Amerikaans Joodse familie, die enerzijds de gewoontes wil houden, anderzijds los daarvan raakt, tegen wil en dank vaak. Als in Israël een ineenstorting dreigt, de familie uit elkaar valt, de grootvader sterft, wordt een bar mitswa van Sam eigenlijk een vreemd iets. De constructie van de roman is prachtig, met veel terzijdes, veel over Israël en het Joodse geloof, over Second Life, de moderne tijd, het verval, het verdriet en de dood. Je bent er wel even mee bezig, met deze roman en ik vind hem minder dan Alles is verlicht en Extreem luid & ongelooflijk dichtbij, maar toch blijft hij boeien, Safran Foer.