Whoop, whoop, laat de zomervakantie en het #zomerlezen maar beginnen! Met dit 3-in-1 boek zal menig meisje heerlijk weg kunnen dromen over het leukste paardenpension! Ik zag een vooraankondiging van de bind-up op de Facebookpagina van Ivan & Ilia, de illustrators van o.a. deze boeken en heb direct Uitgeverij Kluitman benaderd. Drie titels gebundelt voor een zomerse prijs en voorzien van mooie illustraties, dat wil ik de lezers van Hebban niet onthouden. Bijkomend voordeel is dat het deze zomer een peuleschil wordt om dochterlief op leesniveau te houden.

- 'Nieuwe vrienden': "Reka gooit haar fiets in de berm. Het is zomervakantie en ze verveelt zich dood. Waarom moesten haar ouders nou zo nodig de stad verruilen voor een saai dorp? Er is hier echt niets te beleven. In een weiland naast de weg ziet ze een stel paarden. Een chique wit paard staat Reka nieuwsgierig te bekijken. Reka pakt een kluit aarde en mikt. Raak! Opeens wordt ze vastgegrepen. ‘Dierenbeul!’ schreeuwt iemand in haar oor. De jongen is woest. Reka is niet van plan om toe te geven dat hij eigenlijk gelijk heeft. Dan stelt de jongen voor dat ze met hem meegaat. ‘Kom ons maar helpen op De Bleshof, dat is beter dan paarden pesten! Of durf je soms niet?’"

- 'Een echt paardenmeisje': "Reka is helemaal gek van paarden, net als haar vrienden Anne, Bo en Alexander. Bijna elke dag gaan ze naar de Bleshof om de paarden te verzorgen of een buitenrit te maken. Mennen vindt Reka ook geweldig. Dus als Bo een oplossing weet voor het verhuisprobleem van haar oma, is ze meteen enthousiast.‘Waarom verhuizen we de spullen niet met paard en wagen?’ stelt Bo voor.‘Ja!’ roept Reka. ‘Dat is leuk.’ ‘Cool!’ vindt ook Alexander. ‘Dat kan Tjitske best.’‘Tja,’ zucht Stef, de eigenaar van de Bleshof. ‘Het lijkt me wel erg veel werk voor één paard.’ ‘Als we met twee wagens gaan, kunnen we de spullen verdelen. En Pepijn kan toch ook voor de kar,’ bedenkt Alexander. ‘Reka kan wel mennen.’ ‘Ah, mag het, Stef?’ vraagt Reka liefjes. Lachend trekt Stef aan een van Reka’s gekleurde vlechtjes. ‘Vooruit dan maar!’"

- 'Alles voor mijn paard': "‘Hé, wat doe jij nou?’ vraagt Reka. ‘Isobels manen gelijk knippen,’ zegt Alexander. Met een schaar gaat hij voorzichtig langs de nek van de witte arabier. ‘Ik wil dat ze er goed uitziet,’ zegt hij trots. Alexander is de enige van de vrienden op De Bleshof die een eigen paard heeft. Hij is supertrots op Isobel, en heeft alles voor haar over. Maar soms doet Alexander wel een beetje overdreven, vindt Reka. Bijvoorbeeld als Isobel zich in een wortel verslikt. Hij laat dan meteen de dierenarts komen. Zonder het eerst aan Stef te vragen. Alexander stelt zich aan, denkt Reka. Isobel is misschien niet zo lekker, maar zeker niet doodziek. Of zou er toch iets ernstigs met haar aan de hand zijn?"

'3-in-1 Paardenboek de Bleshof' van Nicolle Christiaanse, Uitgeverij Kluitman, mei 2015.

/Lmcmr