Het boek gaat over de liefde tussen Ed en Zoe. Ed komt in het begin van het boek om bij een ongeluk. Zoe heeft hierover schuldgevoelens omdat ze die dag niet op een normale manier uit elkaar zijn gegaan. Wat als ze hem nog wel een knuffel had gegeven? Zou het dan niet gebeurd zijn, omdat die later was geweest? Waarom heeft ze hem niet met de auto gebracht? Gaandeweg het boek worden verschillende hoogtepunten en dieptepunten uit hun relatie belicht.
Een boek wat heerlijk makkelijk wegleest en waar je meteen al goed in zit. Makkelijke schrijftaal en vlot geschreven. Een boek wat je er even weer op wijst dat je nooit met ruzie met je geliefden uit elkaar moet gaan. Het benadrukt even weer de wijze woorden van Toon Hermans. Zeg tegen je geliefden altijd dat je ze lief hebt, want er kan altijd iets gebeuren waardoor ze er niet meer zijn op een dag.