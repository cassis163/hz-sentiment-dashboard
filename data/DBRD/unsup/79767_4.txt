De boeken van Kelly ter Velde lezen als een sneltrein. Haar kenmerkende en vlotte schrijfstijl is heerlijk to the point, waardoor je niet afgeleid wordt van het daadwerkelijke verhaal. Deze korte thriller over de keuzes die Sarah moet maken, is erg spannend. Aan de ene kant de liefde die ze voelt voor Savas, ondanks dat hij haar zo manipuleert dat je je afvraagt hoe oprecht hij met haar is. Aan de andere kant het willen beschermen van wat haar lief is, maar ten koste van wat? Savas is erg sterk neergezet. Het doen alsof Sarah zijn eigendom is en de wijze waarop hij dat openbaart, heeft bij mij als lezer voor de nodige huivering gezorgd. Volgens mij houdt hij echt van haar. Maar hoe ver gaat hij om dat aan Sarah kenbaar te maken? Misschien wel over lijken... Het einde zag ik, zoals ik van deze auteur gewend ben, niet aankomen. Een kort maar krachtig verhaal, dat zeker nog wel even in mijn hoofd rond zal blijven spoken.