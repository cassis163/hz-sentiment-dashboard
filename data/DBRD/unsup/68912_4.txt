Wow.
Dat was wat ik dacht toen ik het idee van het boek door had, en wow was wat ik dacht toen ik na het tot drie keer toe herlezen van de laatste bladzijden.

Wow, want het idee van dit boek is fantastisch. De hoofdpersonage, geslachtloos, neemt iedere dag plaats in het lichaam van iemand anders. Het (we noemen het maar even 'het') leeft één dag als dat persoon en gaat dan de volgende dag verder in het lichaam van iemand anders. Je hebt dus zelf geen bezit, je kan geen vriendschappen opbouwen, je hebt geen ouders, je bent alleen. Totdat het een meisje tegenkomt en verliefd wordt. De hoop en pogingen een relatie met die meisje te kunnen aangaan, dat is de verhaallijn van dit boek. Een verhaallijn die ik normaal meteen aan de kant gooi. Een liefdesverhaal? Hè, bah.
Maar dit boek is anders, dit boek is wow. Want het idee dat je iedere dag van lichaam verwisseld, geen vast lijf hebt maar toch een persoonlijkheid, dat idee is fantastisch. Daar kan je zo enorm veel mee door experimenteren, als een soort geldachtenexperiment. Hoe zal je dit zelf aanpakken? Hoe zou dit kunnen gebeuren? Het concept is kortom geweldig.
Daar houdt het niet op, ook de uitwerking is vermakelijk. Het concept is zo bizar dat je met een beetje talent er al iets van had kunnen maken, maar het is meer dan dat geworden. Er groeide bij mij een zekere empathie voor de hoofdpersonage en het meisje. Ook schrijfstijl is erg prettig en ik heb het boek dan ook in één ruk uitgelezen.
Behalve het leuke concept moet er ook een mooie verhaallijn opgebouwd worden, dat lukt in het begin aardig goed maar rafelt op het eind naar mijn idee een beetje af wat kwaliteit betreft. Vandaar 4 sterren ipv 5.
Er komt geen verklaring voor het 'lichaam switchen', het gaat puur om het idee en wat er dan zowel gebeurt met iemand. En dat is leuk uitgewerkt. Het boek geeft goed weer hoe je als mens vast zit in je lichaam, juist door de hoofdpersoon van lichaam te laten switchen. Als je lichaam verslaafd is, is je geest dat ook. Als je lichaam ziek is, depressief of iets anders, dan is je geest dat ook. Ik ben zelf van mening dat dat gegeven vaak onderschat wordt, je bent meer dan alleen je eigen gedachten. Je bent je lijf én je gedachten.

Kortom, ik ben erg te spreken over dit boek. Vooral om het fantastische idee, maar ook de uitwerking is goed genoeg om dit boek in totaal 4 sterren te geven.