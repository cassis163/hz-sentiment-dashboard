De wees Heathcliff komt op het landgoed Wuthering Heights en vat een onmogelijke liefde op voor zijn stiefzusje Catherine. Beiden trouwen met een ander en de kinderen uit die huwelijken, Cathy en Linton, overkomt hetzelfde. Dat alles in een landschap waar de seizoenen vrij spel hebben, wegen steeds naar hetzelfde doel leiden en wreedheden aan de orde van de dag zijn.
Het verhaal is gevat in een raamvertelling: meneer Lockwood komt in 1801 als huurder op het landgoed als Heathcliff al wat ouder is. Lockwood is nieuwsgierig naar de relatie tussen de bewoners en vraagt huishoudster Nelly Dean hoe het zit. Zij vertelt vervolgens het hele verhaal. 'De geschiedenis van een koekoeksjong, meneer - ik weet er alles van; behalve waar hij geboren is, en wie zijn ouders waren en hoe hij aanvankelijk aan zijn geld gekomen is.'
Beeldend geschreven met sterke dialogen en een scherp oog voor de juiste details. De vertaling van Frans Kellendonk is prima.