Het boek speelt zich af in het afgelegen dorpje Burzet in Frankrijk. 2 broers, Louis en Pierre Sardou, wonen daar primitief samen. Beiden broers zijn nooit getrouwd en zijn ondertussen in de 80. Op een dag komt hun neef, Luc Sardou, langs en trekt bij de beiden broers in om hun te ondersteunen nu ze op leeftijd zijn. Louis en Pierre vinden het maar niks dat Luc komt maar al snel trekt dit bij.

Carice Dubios komt elke week bij de broers en neemt Pierre mee om boodschappen te doen. Zij komt van kleins af aan al bij Pierre en Louis en kent de nukkigheden van de broers.

Op een regenachtige avond is Andrea Rolin met haar dochter Eliane onderweg als hun auto op een verlaten weg met pech komt te staan. Ze worden door Luc opgevangen. De volgende dag blijkt dat de auto niet snel gerepareerd kan worden en de onderdelen zijn alleen in de stad te krijgen. Hierdoor moeten Andrea en Eliane langer blijven op de primitieve boerderij. De beiden broers vinden het maar niks dat er 2 vrouwen verplicht moeten blijven. Andrea besluit te gaan helpen in de huishouding.
Eliane vindt het eerst maar helemaal niks zonder telefoon, internet en facebook. Langzaam trekt ze steeds meer naar de honden en trekt met Louis mee de bergen in met de geiten. Aan Louis vertelt ze haar geheim.

Eliane en Andrea hebben steeds ruzie door de gebeurtenissen thuis. Andrea blijkt met Eliane gevlucht te zijn omdat haar man en stiefvader van Eliane gewelddadig is. Eliane draagt een geheim met zich mee maar durft haar moeder haar geheim niet te vertellen.
Op een dag vraagt Elaine aan Carice of zij een berichtje via facebook aan haar vriendin wil sturen. Niet veel later ontvangt Carice een brief die gericht is aan Andrea. Hoe weet iemand waar zij nu zijn??

Ze besluiten hun dagelijks leven op te pakken zolang de auto niet gerepareerd is. Luc en Andrea krijgen gevoelens voor elkaar. Willen ze hier aan toe geven?
Dan komt er op een dag een jongen aangefietst bij de afgelegen boerderij. Het blijkt de stiefzoon van Andrea te zijn. Gervin is door zijn vader uit huis gezet nadat Andrea en Eliane weg zijn gevlucht. Zijn verslaafde moeder kijkt niet naar hem om. Gervin is handig met computers en heeft op deze wijze Carice kunnen opsporen in het verlaten dorp. Gervin wordt opgevangen door Andrea. Niet veel later ontvangt Andrea via Carice een tweede dreigbrief. Andrea besluit naar de stad te gaan om de problemen op te lossen in het belang van allemaal. Diezelfde morgen komen er 2 ongenode gasten. Wat zal de reden zijn dat zij komen?

Door de gebeurtenissen zijn Andrea, Eliane en Gervin weer vertrokken naar de stad. Louis, Pierre en Luc missen Andrea, Eliane en Gervin toch meer dan ze ooit gedacht zouden hebben. Ze vragen aan Carice of zijn via facebook een berichtje willen sturen.
Andrea, Eliane en Gervin missen de mannen ook. Met Eliane gaat het niet goed door de gebeurtenissen. Andra besluit Eliane en Gervin mee te nemen naar de boerderij als zij het berichtje heeft gelezen. Zodra zij arriveren, begint de hond van Louis, Mistral, onrustig te blaffen. Zodra Mistral Eliane ziet praat zij haar eerste woorden weer en gezamenlijk trekken ze de vertrouwde bergen in. “Ruw verstoord” past bij alle personages in het boek!


Ruw verstoord is een prachtig verhaal dat speelt in het “nu” maar door de leefwijze van de beiden broers komen deze facetten van vroeger mooi naar voren. Dit spreekt mij erg aan.

Ruw verstoord zou ik op basis van de cover niet snel aangeschaft hebben maar het verhaal is zeer zeker een aanrader. Het boek is zo mooi beschreven waardoor je je echt waant in Frankrijk. Door de schrijfwijze leef je je helemaal in het verhaal en lijkt het alsof je deel uit maakt van het geheel.