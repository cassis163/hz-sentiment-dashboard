Ijskoud is alweer de vierde psychologische thriller, van Corine Hartman, met Jessica Haider in de hoofdrol. Het boek begint met een korte samenvatting van de eerdere drie delen, Bloedlijn, Glashard en Zielloos. Heel goed om weer even het geheugen op te frissen en met een scherpe blik aan aan Ijskoud te beginnen. Jessica staat namelijk ook gelijk aan het begin van het boek weer op scherp. Een nieuwe opdracht van Saligia brengt haar naar een bedrijf gespecialiseerd in cryonisme. Om de achterflap te citeren: "een wetenschappelijk experiment waarbij mensen die klinisch dood zijn worden ingevroren"".

Het woord scherp geeft naast de titel Ijskoud, een samenvatting van het boek. Jessica is scherper als ooit tevoren, ze is meedogenloos, onorthodox, soms ijskoud en kil. Gewoon weer op haar best met een piepklein barstje genaamd Sem. De dochter van haar voormalige minnaar en partner in crime Alec Joubert. Het is schipperen tussen haar baan als rechercheur bij de politie Maastricht en de taken voor Saligia. Scherpheid is hierbij van levensbelang,het wordt steeds moeilijker beiden te scheiden. Haar twijfels en emoties worden tot het uiterste gedreven. Wie kan ze nog vertrouwen? Is Saligia nog wel de organisatie, die ze dacht dat het was?

Met dit boek levert Corine Hartman, wat mij betreft, de derde kanshebber voor de Gouden Strop af en er wordt weleens gezegd: Driemaal is scheeprecht!

Ijskoud is een ultieme psychologische thriller, welke je regelmatig naar adem doet happen. Corine Hartman heeft weer een topper afgeleverd, Jessica staat weer als een huis en beleeft een adembenemend en huiveringwekkend leven. Cryonisme lijkt ook geen geheimen te hebben voor Corine, gedetailleerd met kennis van zaken doet zij verslag van de activiteiten van Corail. De taboes gaat ze zeker niet uit te weg, soms is het credo: gewoon lezen en gruwelen, niet teveel nadenken, want dan lopen de rillingen je over de rug.

Ik kan niet anders dan dit boek belonen met vijf sterren. Het boek is een absolute topper, welke je dwingt om door te lezen, wanneer je eenmaal begonnen bent.