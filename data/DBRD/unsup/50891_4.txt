Jenna Murphy is rechercheur bij de New Yorkse politie. Nadat er intern vraagtekens zijn gerezen over haar handelen, neemt ze zelf ontslag. Haar oom, die politiechef is in Bridgehampton, een toeristisch stadje ten noorden van New York aan de oceaan, geeft haar een baan als rechercheur. En zo komt Jenna weer terug in haar geboorteplaats waar ze sinds ze 7 jaar oud was, niet meer is geweest.
Sinds ze terug is in Bridgehampton heeft Jenna last van nachtmerries.
Als er een dubbele moord wordt gepleegd in het lokaal als spookhuis bekend staande huis aan Ocean Drive 7, gaat Jenna tegen de wil van haar oom op onderzoek uit.
Als Jenna in het spookhuis komt, wordt ze bevangen door angsten. Hebben de nachtmerries van Jenna met een gebeurtenis uit haar verleden te maken? Wat is de geschiedenis van het huis en wie waren de bewoners en hoe hebben die geleefd? En hoe is die geschiedenis verbonden met de mensen waar Jenna contact mee heeft in het heden? Al deze vragen worden stap voor stap beantwoord en zorgt voor een spannende en onverwachte ontknoping.
Het boek bestaat uit korte hoofdstukken, met af en toe een terugblik op gebeurtenissen in het verleden. De korte hoofdstukken maakt het lezen overzichtelijk. De onverwachte ontknoping van dit boek maakt mij nieuwsgierig naar andere boeken van deze schrijver (s).