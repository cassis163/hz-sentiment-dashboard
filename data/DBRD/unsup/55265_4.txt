Magycker de klauw is een vlot geschreven boek welke lekker weg leest, voor de kenners van Adrian Stone, is het een boek zoals je gewend bent van hem.

Het verhaal speelt zich af in een eilandenrijk en gaat over Auric een autistische jongen en zijn zus Marit. Beide zijn zij afkomstig van Aimerey, het eiland van de Magyckers. Om daar weg te kunnen zijn zij gelouterd, het geheugen gewist zodat ze geen herinneringen hebben aan hun leven daar. Nu proberen ze op Semaris een nieuw leven op te boeken. Als er magyckers komen naar hun nieuwe woongebied blijkt dat Auric, in veel opzichten een moeilijke en onaangepaste jongen, een bijzonder talent heeft. Hij blijkt de spreuken welke hij heeft gehoord te kunnen kopiÃ«ren, een gave waar ze op Aimerey niet blij mee zijn omdat zo hun monopolie op magie-gebruik in gevaar komt. Terwijl Auric en Marit op de vlucht slaan krijgen ze hulp van Eamon, een van de leiders van de Klauw, een groep piraten welke tegen Aimerey zijn.
Terwijl de klopjacht op Auric, Marit en Eamon losbreekt ontdekken de hoofdpersonen steeds meer dingen over zichzelf en elkaar, dingen welke soms erg verrassend zijn en er voor zorgen dat ik in elk geval zeker het volgende boek wil lezen.