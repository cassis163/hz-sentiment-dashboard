Inger Wolf (DK) heeft al zeven boeken rond politiecommissaris Daniel Trokic op haar naam staan, en de eerste drie werden ook naar het Nederlands vertaald. 'Zwarte nazomer' is het eerste deel in de reeks, telt slechts 275 blz en is dus goed voor een aantal uren leesplezier. Aangename lectuur, niet superorigineel of zo, geen ingewikkelde plot of honderdduizend verhaallijnen die op het einde bij elkaar komen, gewoon een vlot leesbaar boek. De volgende delen ('Vorst en as' en 'De zangvogel') ga ik binnenkort ook lezen.