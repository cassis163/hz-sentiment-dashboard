Artikel 13 is het thrillerdebuut van Petra Spark. Het verhaal speelt zich af in de toekomst, 2054 om precies te zijn. De hele wereld is veranderd, in de maatschappij heersen andere normen dan diegene die wij kennen. Zo is er het befaamde artikel 13. Wie artikel 13 breekt zal de zwaarste straf krijgen. Crystal zit bij een geheime club, in het illegale netwerk met een dubbelleven, ze wil indruk maken op haar dochter. Maar is dat wel zo een goed idee?
Petra Spark heeft een heel vernieuwende thriller geschreven. Je gaat als lezer niet opzoek naar de dader, want die ken je al. Wat je te weten wil komen is waarom die daad een misdrijf is. Je wilt steeds verder lezen en te weten komen wat nu precies artikel 13 is en wat de daders verkeerd deden. Hier slaagt de auteur heel goed in, ze plaatst je in een totaal onbekende leefwereld en je wilt ontdekken wat wel en niet kan en hoe het zit.
Ook is de schets die ze van de toekomst maakt mooi. Ze geeft niet alles weg zodat je fantasie nog genoeg de vrijheid heeft om verdere invulling te maken maar toch zitten er ook leuke details in, zin in een insectencocktail? Daarnaast speelt ze in op actualiteit van nu en de impact die ze in de toekomst heeft. Zijn onze leefgewoontes wel houdbaar? De thriller heeft dus zeker een dubbele bodem.
Verder worden de personages doorheen het verhaal echt, je weet wat ze denken en waarom en je kruipt ook in hun vel. De schrijfstijl waarmee ze van het ene perspectief naar het andere overgaat is overtuigend en zet vaart achter het verhaal.
Een spannende thriller waarbij je steeds meer wil te weten komen, hoe het zit en ook waarom het zo zit. Een thriller waarbij een beetje fantasie nodig is maar eens je die stap hebt gezet leest het boek heel mooi weg, een knap debuut!