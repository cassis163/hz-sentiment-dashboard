In krap twee jaar tijd komt vandaag al weer het derde boek van auteur Chris Houtman uit en wel Getal van het beest, verwijzend naar het bijbelboek Openbaringen. Chris Houtman heeft jarenlang gewerkt scenarioschrijver, onder andere bij het Amsterdamse theater De Engelenbak, ook was hij werkzaam bij het KRO-NCRV actualiteitenprogramma Brandpunt, wat hem overal ter wereld bracht.

Zijn inspiratie voor zijn boeken haalt hij uit onder andere uit zijn studie theologie, maar ook de actualiteit die speelt vormt voor hem een artistieke uitdaging, zoals hij schrijft in het interview met de Hebban Thrillerclub en en in de persoonlijke toelichting op het verschijnen van Getal van het beest.

Brandpunt+-journaliste Hannah Soehari reist naar het plaatsje Wapakoneta in Ohio, waar zijn als 15-jarige exchange student al een jaar woonde. Na haar aankomst verbaast ze zich zeer over de verdeeldheid die is gezaaid door de benoeming van president Trump. Er is heel veel veranderd sinds ze weg is gegaan en de scheiding van kerk en staat is een stuk kleiner geworden. Zeker als ze op onderzoek uitgaat naar het fenomeen megakerken. Ze keert redelijk verbijsterd terug naar Nederland. Ondertussen is haar collega in een verhaal van teruggekeerde jihadisten gedoken. Een tweede verhaallijn is die van de Brit Alec Hayes en zijn Koerdische vrouw Jihan, die begint in Syrië waar zij vechten voor de Koerdische strijdkrachten. Ze besluiten zich echter de verplaatsen naar Europa om meer aandacht te generen.

Chris Houtman heeft andere invalshoek gekozen voor zijn derde boek, zoals hij vertelt tijdens de uitreiking van de Hebban Thrillerclubprijs 2018 voor Akte van berouw/ Geloof heeft zeker een grote rol in Getal van het beest, maar vooral de invloed op de samenleving staat centraal. Er is de politieke toevoeging van Trump, maar ook de manier waarom de Europese Unie omgaat met de teruggekeerde jihadisten. Mede hierdoor heeft hij wederom een dijk van thriller geschreven die je doet huiveren, onder andere door de minieme scheiding van kerk en staat in Amerika.

Het middenstuk van het boek bevat iets te veel informatie betreffende verschillende groeperingen, dit haalt de vaart uit het verhaal en doet weleens terugbladeren om te herlezen. Zowel in Amerika als Europa zijn er zoveel betrokken partijen, dat je hier de draad wel eens beetje kwijtraakt, allemaal lijken ze hetzelfde belang te hebben. Het is bijna verbijsterend om te lezen hoe er wordt gelobbyd en beïnvloed. Chris Houtman is erin geslaagd daar als lezer een heel unheimlich gevoel van te geven tijdens het lezen. Ongeloof overheerst regelmatig, dat dit kan in de "echte" wereld. Wat zijn we dan naïef.

De laatste honderd bladzijden lezen werkelijk als een wervelwind met het interessante personage Hannah Soehari als het oog van de storm. De spanning is om te snijden en dwingt tot doorlezen, een absolute pageturner!
Getal van het beest is een kruitvat vol intrige, emotionele chantage, machtsmisbruik en geweld en laat je in verbijstering achter als je het boek zachtjes dichtslaat en nog een tijdje stil nadenkt.