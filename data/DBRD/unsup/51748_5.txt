Het thrilleraanbod lijkt te worden gedomineerd door middelmatige boeken, vaak zelfs onder de maat. Desondanks worden ze als 'must reads' in de markt gezet, met veelbelovende quotes op de cover, facebookacties en ja hoor, de sterrenregen volgt vanzelf, ondanks tenenkrommende teksten, oppervlakkigheid en/of onvolwaardige plots.

Wat een genot om nu en dan een thriller te lezen die Ã©cht goed is en alles heeft: spanning, diepgang, originaliteit, aangename schrijfstijl, een verhaal dat klinkt als een klok. Michael Robotham behoort tot de grootheden die welhaast garant staan voor topthrillers. Ook in Leven en dood (2015) is hij er weer in geslaagd een prachtig verhaal neer te zetten, waarin standvastigheid, vertrouwen en liefde de hoofdthema's zijn. Robotham is een meester in opbouw, dosering en plotwendingen. Zijn personages zijn mensen van vlees en bloed. Zijn timing is perfect, hij pakt de volgende bouwsteen pas als het verhaal eraan toe is en heeft het niet nodig al voortijds 'stiekeme' aanwijzingen te geven.
Een en al bezieling, dat is het!

[spanning 5, plot 5, schrijfstijl 5, leesplezier 5, originaliteit 5, psychologie 5]