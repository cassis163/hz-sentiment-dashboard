Lineke Breukel IJsblauw-Kloon

In dit derde boek van de trilogie IJsblauw, gaat het verhaal verder waar het was gebleven. Je zit meteen weer in het actie volle leven van de klonen Adam en Eva-lin. Ze denken veilig te zijn, eindelijk. Maar al snel komen ze erachter dat Marcus Brent nog leeft.

Je volgt verschillende verhaallijnen. Er zijn best veel personages, maar ze zijn meteen te herkennen. Als lezer weet je meteen wie er aan het woord is of die wie zijn/ haar ogen je kijkt.

Eva-lin moet afrekenen met haar verleden, maar dit doet ze niet alleen. Ze krijgt bijvoorbeeld hulp van Sandra en haar vriend. En ook een aantal andere klonen helpen haar, of juist niet? Wie kan ze vertrouwen? Als er een jong meisje verdwijnt besluiten ze om alles op alles te zetten en haar levend terug te krijgen. Dit neemt je mee door de straten van Parijs, maar ook de wereld onder deze wereldstad speelt een zeer grote rol. Ook komt de maffia er weer in voor en kom je terecht in de wereld van de kooigevechten. Coole vecht scenes wisselen elkaar af. De personages krijgen weinig rust, het is een strijd op leven en dood. Wie gaat er winnen?

Het boek zit wederom bomvol actie, maar ik begon me steeds meer te ergeren aan Marcus Brent. Dat is de bedoeling ook waarschijnlijk van de auteur. Brent is een ziek personage, die zijn overleden vrouw Eline terug wil hebben in de vorm van de perfecte kloon. Hij is gestoord en lijkt wel steeds gekker te worden. Vooral zijn seksuele uitspattingen, kun je echt behoorlijk heftig noemen. Maar hij kent ook geen genade, hij geniet ervan om te domineren. Hierdoor moest ik vaak even slikken omdat hij echt te ver gaat in mijn ogen.

Sandra haar personage, vond ik dan weer steeds leuker worden. Ze denkt veel na over haar verleden, probeert het los te laten en werd stukken menselijker. Het werd een vrouw waar ik echt naar op keek, tijdens het lezen.

Of Eva-lin ook een echte toekomst gaat krijgen, dat moet je zelf ervaren. Het einde laat ruimte over voor meer. Maar het is wel een echt einde van de trilogie. Dat klinkt erg dubbel, maar als je het leest snap je wat ik bedoel. Ik denk dat je als lezer ook het beste voor de personages wilt.

Ik geef dit boek een 7,5 als cijfer. Dat komt neer op 3,5-4 sterren. Het is een goede afsluiter van de trilogie.