Op een dag ontvangt de pas gepensioneerde Harold Fry een brief van een oud-collega, Queenie, die hij al jaren niet meer gezien heeft. Zij is ernstig ziek en hij schrijft haar een briefje. Als hij dat briefje wil gaan posten besluit hij in een opwelling om door te lopen naar Berwick, tegen de Schotse grens aan.
Hij hoopt zo het leven van Queenie te kunnen redden. Zonder kaart, telefoon en wandelschoenen begint hij aan de tocht van ruim 500 mijl.
Onderweg heeft hij alle tijd om na te denken over zijn leven, zijn niet al te beste huwelijk, en over zijn zoon. Hij ontmoet mensen die hem van eten en onderdak voorzien en hem steunen bij zijn pelgrimage. Gaandeweg komt de lezer steeds meer te weten over deze sympathieke, bescheiden man, die een innerlijke groei doormaakt.
Het is een boeiend verhaal, waarin je helemaal meegenomen wordt.
Een prachtige roman over verdriet, hoop en liefde.
Warm aanbevolen!