Vermoorde ziel is mijn eerste kennismaking met Daniel Blake. Het verhaal speelt zich af in Pitssburgh. Enkele vooraanstaande mensen worden vermoord en twee rechercheurs, Franco Patrese en Mark Beradino, worden op de zaak gezet. In ruim 425 bladzijden wordt het verhaal verteld. Als je op zoek bent naar een boek wat wordt vergeleken met Hannibal Lecter, wordt je teleurgesteld. De spanning is niet heel erg hoog. Het verhaal bevat echter heel veel details. Sommige wendingen zijn erg onwaarschijnlijk. Het boek bevat ook meerdere verhaallijnen waardoor de vaart uit het boek wordt gehaald en dat is erg jammer.
Het boek is bevat een prettige schrijfstijl en leest vlot weg. Indien men niet teveel eisen stelt is het een prima boek om te lezen. Voor mij zeker een reden om een vervolg te gaan lezen.