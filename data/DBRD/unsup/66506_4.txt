Klassemoord is het derde deel van de ‘Inspector Lynley’ serie. Het is een 438 dik tellend boek, dus ben je er wel even zoet mee. Net zoals de vorige twee delen, zat ook dit derde deel vernuftig in elkaar. Het leven op een kotsschool en alles dat erbij komt kijken van codes en discipline.

Je vraagt je van in het begin al af wie er zo ziek van geest is, dat hij/zij een jongen van 13 jaar dood wilt. Ik was dus ook zeer benieuwd naar hoe dit verhaal zou lopen en welk motief de dader gehad kan hebben. George geeft ons de feiten mondjesmaat mee en verklapt steeds een stukje van de puzzel. Zo denk je plots te weten wie het is, maar enkele hoofdstukken later ben je er toch niet zo zeker meer van of je gedachtegang wel correct is.

Ik vind de beide rechercheurs goed uitgewerkt, doorheen de verschillende delen leer je ze telkens weer wat beter kennen en keren er enkele vaste personages in terug zoals bv Simon St James, Helen Clyde en Deborah.

Klassemoord was een vernuftig in elkaar gestoken puzzel die mij als lezer in de ban heeft gehouden tot de laatste pagina’s. Het motief is anders dan anders en de setting van de school was magistraal gekozen. De sfeer kwam dan ook zeer goed tot zijn recht en George heeft met dit derde deel weer een pareltje afgeleverd aan de lezers. Ik ben fan en ik blijf fan!

https://elinevandm.wordpress.com/2019/02/26/klassemoord-van-elizabeth-george/