Moederziel is het eerste boek wat ik van Marelle Boersma heb gelezen. Denk niet de laatste.

Myrna Klaver, woont in Yerseke, zij is een alleenstaande vrouw en moeder. Myrna heeft MS, zit in een rolstoel en is van hulp afhankelijk. Zij heeft twee dochters, Saar en Josje en een kleinzoon Jeffrey, waar ze gek mee is. Haar man Sander heeft haar van het een op ander moment verlaten, hij kon het niet meer opbrengen om met een gehandicapte vrouw te leven. Myrna heeft ook buren, Peter en Ina, ze zijn zo vreselijk nieuwsgierig en bemoeizuchtig. Vooral de buurvrouw haar ontgaat niets.

Josje geeft aan dat ze weer thuis wil komen wonen, om voor haar moeder te zorgen. Maar Myrna ziet dat niet zo zitten. Josje is een chaoot, beloofdt van alles maar weinig wordt tot een goed einde gebracht. Vaak is het eenrichtingsverkeer tussen Myrna en Josje. Josje slurpt haar helemaal op.

Myrna ontmoet tijdens het winkelen Dave van Dalen, een weduwnaar die haar weer helemaal doet opleven. Dave neemt haar mee uit en ziet haar niet als een gehandicapte vrouw. En ze durft de liefde weer toe te laten in haar leven. Het brose geluk van Myrna wordt danig op de proef gesteld. Er gebeurt van alles in het zo rustige dijkhuisje aan de Schelde.

Het plot is zeer verrassend, je word helemaal in het boek gezogen. Kan niet stoppen met lezen.

Myrna en Josje worden zo knap beschreven, je voelt hun pijn en machteloosheid. En het steeds afhankelijker worden van hulp van Myrna. De ziekte die haar lijf steeds verder doet afbrokkelen, de hulpeloosheid, en eenzaamheid. Josje die worstelt met verlatingsangst, niemand vertrouwt, ze weet dat ze ziek is in haar hoofd, maar zoekt geen hulp. Ze wil geen stempel opgedrukt krijgen. Zij doet haar uiterste best. Josje wil alleen aandacht en liefde.

Buitengewoon knap geschreven.