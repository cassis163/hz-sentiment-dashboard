Het is altijd een beetje feest voor mij als ik een pakketje in de brievenbus vind met een boek. En wat voor één! Een atypisch verhaal in een bijzondere schrijfstijl. Ik ben fan van De Boekhandel.

Auteur
Ik zoek pas de schrijver - of in dit geval schrijfster - op nadat ik een boek heb gelezen. Kwestie van onbevangen te kunnen genieten.Wat een speciale griet is die Penelope Fitzgerald ! De eerste vrouwelijke studente aan Oxford University en meteen uitgeroepen in het studentenblad tot 'Vrouw van het Jaar'. Ah ja, zoveel waren er niet ;-).

Ze begon pas laat te schrijven met een paar biografieën en haar eerste novelle diende vooral om haar zieke man te entertainen. In 1978 verscheen De Boekhandel, waarvoor ze genomineerd werd voor de Booker prize. Verfilming gebeurde onlangs in 2017. Penelope heeft dit helaas niet meegemaakt; ze stierf in 2000 op een gezegende leeftijd.

Cover
Geen idee wat de originele cover was, maar het 'filmbeeld' trekt meteen aan. Prachtig gekadreerd, zachte kleuren en het geeft meteen demelodrama.

De Boekhandel - plot
Weduwe Florence Green besluit om een boekhandel te beginnen in een geïsoleerd en vaak overstroomd Engels stadje Hardborough einde jaren '50. De dorpelingen hebben hun eigen systeem om nieuws, brieven en pakketjes te verspreiden. De tamtam werkt ongenadig over geschreven en ongeschreven regels en gedrag. Florence krijgt voor- én tegenstanders en is 'the talk of the town'.

Mijn gedacht
Het plot van het boek oogt eenvoudig, maar het is vooral het gedrag van de personages, dat dit boek zo uniek maakt. Een 'schone' schrijfstijl met soms onvolledige zinnen of dialogen, die nét daardoor veel in de lucht laten hangen. Mooi!