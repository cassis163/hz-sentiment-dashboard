Wat een origineel boek!
Je valt middenin het verhaal en al lezend kom je erachter hoe het zit.

Tessa is een tiener die, door zich te verplaatsen, tracht te ontsnappen aan degene die haar heeft getekend voor het leven.
Tijdens haar reis om zichzelf te vinden, komt zij in contact met diverse personen die wat voor haar betekenen, maar door gebeurtenissen tijdens haar verblijf, moet ze toch blijven vluchten uit angst om ontdekt te worden.

Het is een makkelijk lezend boek, je wordt in het verhaal getrokken en voelt de angst van de hoofdpersoon. De hoop dat zij haar plek vindt, is zo sterk, dat je door blijft lezen.
Het einde is onverwachts, iets wat je niet ziet aankomen.

Kortom, een boek wat aan te bevelen is en van een schrijfster waarvan er hopelijk nog vele meer zullen verschijnen!