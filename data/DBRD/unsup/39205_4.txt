Prachtig debuut
De Britse Daniel Cole (1983) werkte als ambulancebroeder.
Ragdoll maakte van Cole een overnight success story. De rechten werden aan meer dan 30 landen verkocht en het boek wordt verfilmd voor tv. Het vervolg, Marionet, is vanaf februari 2018 overal verkrijgbaar.
Waar gaar Ragdoll over?
Omstreden rechercheur William Fawkes, bijgenaamd Wolf, keert na maanden van psychologisch onderzoek terug bij het korps. Samen met collega’s Emily Baxter en Alex Edmunds moet hij al snel de meest bizarre zaak uit zijn carrière zien op te lossen: diverse lichaamsdelen van zes slechtoffers aan elkaar genaaid als een menselijke pop – een lijk dat in de pers meteen ‘de lappenpop’ wordt genoemd.
De zaak komt in een stroomversnelling als de lappenpopmoordenaar de politie uitdaagt door een lijst vrij te geven met daarop zes namen van toekomstige slachtoffers, compleet met de datums waarop hij ze zal doden. Zal het Fawkes en Baxter lukken om, terwijl de wereld toekijkt, de moordenaar tijdig te pakken?

JE NAAM STAAT OP ZIJN DODENLIJST
EN JE STERFDAG KOMT SNEL DICHTERBIJ..
Over dit debuut is natuurlijk al veel geschreven, bv
Geslaagd, fascinerend, grappig en uniek: in Ragdoll introduceert Daniel Cole een politie-trio dat, samen met de razende snelheid en de wendingen in het verhaal, de lezer van de eerste tot de laatste pagina geboeid houdt.

Volstrekt verslavend, met fantastische personages en een ijzersterke twist die je niet ziet aankomen. Het beste debuut dat ik ooit heb gelezen. Rachel Abbott

Een gruwelijk genot! Ragdoll is een echte pagetuner. Het is indrukwekkend debuut, duister, daadkrachtig en verrassend grappig. Gregg Hurwitz

Maar ben ik het hiermee eens? Moeilijk. Ragdoll is een debuut waar iedereen het over had. Dit boek, moest en zou je moeten lezen, beste van dit, beste van dat. Waardoor de verwachtingen voor dit boek, mega hoog zijn. Kortom een boek dat mega gehyped werd.
Ongeveer een half jaar geleden ben ik in dit boek begonnen, en bij pagina 80 heb ik het terzijde gelegd. Eerlijk is eerlijk, ik vond het gewoon niet goed. Ik miste de spanning, gooide personages door elkaar. Na 80 bladzijde was ik er klaar mee. En ik lees doorgaans elk boek waar ik aan begin wel uit. Maar wat was nu het probleem?? Na een half jaar niet naar dit boek gekeken te hebben, kwam deel 2 uit. Dus beetje bij beetje dacht ik aan dat eenzame boek dat boven in mijn kamer lag, zonder ooit gelezen te zijn. Zou ik het nog een kans geven? Vooruit, de hype was tenslotte klaar. Tijd om nu zelf eens goed met frisse blik te oordelen. En warempel, het las best lekker weg, zonder de hele hype er rondom heen. Bewijs geleverd, niet beïnvloeden bestaat niet. Wat ik een half jaar geleden vond, vind ik nog steeds. Het boek mist spanning, personages zijn zeker in het begin van rommelig, onduidelijk. Maar ja ja, het verhaal zit gewoon echt mega goed in elkaar. Maar verwacht niet de mega spanning die benoemd wordt. Want die is er gewoon niet. Al met al wel een goed boek. Dus na een half jaar, krijgt deze Ragdoll, toch bijna 4*, voor meer sterren, wil ik in het boek gezogen worden, zeker bij een thriller wil ik op randje van me stoel zitten. Ik hoop dat deel 2 marionet daaraan gaat voldoen, want deze wil ik zeker ook lezen.