‘Ik weet dat dit je droom was,’…’maar het is niet de mijne.’

‘Tot waar we kijken kunnen’ begint met een scene uit ‘Holland’s got talent’.
Het zien van kunstjes vertonen in commerciële tv-programma’s is niet aan mij besteed, een moeder die komt te overlijden is niet direct een onderwerp waarover ik wil lezen, dus aanvankelijk terughoudend begonnen in ‘Tot waar we kijken kunnen’.

Toch kreeg de schrijfwijze van Inge van der Krabben mij te pakken.

Ik raakte geïnteresseerd toen Janne de realiteit en de gevolgen onder
ogen moest zien van de ontstane onhoudbare werksituatie en de moeder haar doodvonnis hoorde, hard en pijnlijk!

‘Tot waar we kijken kunnen’ een ontroerende en actuele roman met eigentijdse onderwerpen als een verstoorde arbeidsrelatie, complexe verhoudingen tussen moeder&dochter, de strijd om angsten, onzekerheden, eenzaamheid te overwinnen.

Een mooi verhaal over gewaagde en eigenzinnige keuzes maken met enigszins spirituele elementen waar een breed publiek zich zal herkennen en ‘thuis zal voelen’.

‘Tot waar we kijken kunnen’ van Inge van der Krabben is een overtuigend geschreven knap debuut.