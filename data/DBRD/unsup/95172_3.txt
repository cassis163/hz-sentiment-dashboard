Een onbeminde vrouw is het debuut van Nele Neuhaus en het eerste avontuur van Pia en Bodenstein. Aan het begin van het verhaal worden er twee lijken gevonden. In eerste instantie lijken beide zaken niet gerelateerd, maar in de loop van het verhaal blijken er steeds meer mensen mee te maken te hebben en is de oplossing niet zo eenvoudig als het eerst leek.
Dit detectiveverhaal, dat overigens prima in elkaar zit, leest wat stroef door de grote hoeveelheid namen en bijbehorende personages. Bovendien maakt Neuhaus gebruik van lange zinnen en onderbreekt ze dialogen soms met een flinke hoeveelheid gedachten. Niet een boek om steeds een klein stukje in te lezen, want dan raak je de draad kwijt. Maar voor een prachtige zomerdag is het een interessant boek om in één keer uit te lezen.