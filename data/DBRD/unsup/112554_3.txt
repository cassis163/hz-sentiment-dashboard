De Meid gaat over Neeltje Lokerse. Zij is een Zeeuwse die opkwam voor het onrecht dat vrouwelijke dienstboden in het begin van de 19e eeuw dagelijks overkwam. De meid is een waargebeurd verhaal.
Neeltje haar familie is een gebroken familie, waar meerdere kinderen verloren zijn. En ook Neeltje haar vader overlijdt als ze 8 jaar is. Neeltje gaat later als dienstbode aan de slag om zo toch geld te verdienen om geld op de plank te krijgen. Ze is werkzaam op verschillende adressen, maar vertrekt uiteindelijk naar Amsterdam en Den Haag. Veel dienstbodes werden in die tijd op het verkeerde been gezet door mannen. Deze gaven de indruk van de meisjes te houden en met hen te willen trouwen maar logen hen uiteindelijk voor. Als Neeltje zelf hiervan de dupe wordt en zwanger blijkt te zijn, neemt ze wraak. Midden op het Binnenhof schiet ze haar werkgever neer. Neeltje werd een publieke helding, ze wordt vrijgesproken en door haar toedoen werd de wet Loeff, waarin onderzoek naar vaderschap en alimentatie geregeld is, enkele jaren later gerealiseerd.

Het boek bestaat uit drie delen. Er worden vele flashbacks en briefwisselingen gebruikt. Hierdoor word je vlot meegezogen in het verhaal van Neeltje. Allewijn gebruikt een makkelijke schrijfstijl, hierdoor leest het boek vlot. De verhalen rond de dienstmeiden en hun belevenissen met mannen nemen een groot deel van het boek in beslag. Hierdoor vond ik het enigszins langdradig worden. Toch was dit niet storend in het verhaal om over te brengen wat Neeltje ons wilde meegeven. Uit het hele verhaal krijg je een indruk van een hele dappere Neeltje. Een mooi neergezet personage. Zo ook het personage van haar moeder. Ondanks alles bleef de moeder achter Neeltje staan. Allewijn weet ook dit personage mooi neer te zetten. Al met al een mooi verhaal maar ik vond niet de spanning in het boek die ik had verwacht na het lezen van achterflap van het boek. Toch geeft Allewijn je een mooi stukje historie uit onze Nederlandse geschiedenis mee. Al met al goed naar mijn mening voor 3 sterren.