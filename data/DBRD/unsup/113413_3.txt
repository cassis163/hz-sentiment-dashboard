Wat een leuk, prettig lezend verhaal is dit!
Geen spannende thriller, zoals je zou kunnen veronderstellen bij het zien van de cover, maar meer een roman met geloofwaardige personages die een niet-alledaags avontuur beleven.

Op de achterflap las ik dat Beet een roman is over het onbekende en vervreemding. Over vastgeroeste gewoontes en de angst om te verliezen.
Deze onderwerpen komen zeker aan de orde en maken het verhaal tot wat het is geworden; een onderhoudend verhaal waarin werkelijkheid in aanraking komt met fantasie in de vorm van Splinter.

Ik mag zeker de humor niet vergeten te noemen in dit verhaal. Humor is door het hele verhaal aanwezig en maakt het samen met de prettige schrijfstijl van de auteur tot een verhaal dat vlot leest zonder losse eindjes.
Ik kijk uit naar een volgend verhaal van Marc Kerkhofs.