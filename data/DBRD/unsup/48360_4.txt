Tijdens haar verhuis wordt Liese Meerhout bij het lijk van een jonge vrouw gehaald. De vrouw is gevonden in het Galgenweel op linkeroever in Antwerpen. Ze ligt er al enkele dagen en water en sporenonderzoek gaan niet goed samen. Wat men wel ziet is dat ze gewurgd is en erger nog, dat haar hart uit het lichaam gesneden is. Wie doet zoiets? Hoe ziek moet je zijn? Wat is er met haar hart gebeurd? Is het een trofee?
De zaak krijgt al snel internationale linken wanneer ook in Spanje een vrouw gevonden werd waarvan het hart weggesneden was. Later volgt er ook nog een vrouw in Duitsland, eerst alleen vermist nadat ze was gaan wandelen.
We leren in dit boek een Liese Meerhout kennen die emotioneler is dan anders. Door een overlijden krijgt ze te maken met emoties die ze niet verwacht had en die ze ook niet zo goed kan hanteren.
Een menselijkere Liese die minder de supervrouw is dan ze zelf denkt.
Met plezier en snel uitgelezen.