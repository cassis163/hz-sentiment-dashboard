Mijn mening:
Het eerste boek wat ik ga lezen van Thomas is Hex. Wat heb ik al veel over deze jonge man gehoord, maar ook veel van zijn boeken voorbij zien komen in de bibliotheek. Het kwam er gewoon niet van een boek van hem op te pakken, maar nu dus zijn allernieuwste Hex.
Thomas komt vaak voorbij als de YA schrijver, die fantasy en thriller aspecten goed met elkaar weet te combineren.
Ik moest wel even in het verhaal komen en ook deed het me denken aan het verhaal wat ik nog niet zolang geleden gelezen had van Renate Dorrestein “Weerwater”.
Hex gaat over een heks, die het plaatsje Beek volledig in haar macht heeft. Mensen die er wonen of er gaan wonen, kunnen door de krachten van de heks het plaatsje niet voor lange tijd verlaten. Ze worden gewoon terug gezogen, niet letterlijk maar figuurlijk.
Er gebeuren veel onverklaarbare praktijken en ik denk, maar kan dat ook niet echt terug vinden dat het te heftig is voor een YA, maar dat is mijn mening hoor.
Nadat ik tegen de 100 bladzijden had gelezen ging het verhaal mij steeds meer boeien en kon ik het steeds moeilijker weg leggen. Wat was er toch met die heks en haar dicht genaaide ogen en mond. Hoe kon het toch dat de mensen uit de omliggende dorpen niets in de gaten hadden wat er zich afspeelde in Beek.
Zelf ben ik niet zo’n fantasy liefhebber, maar krijg wel steeds meer de smaak te pakken.
Met soms rillingen las ik verder en kon ik me verplaatsten in sommige personages.
Vooral het laatste gedeelte van het verhaal vond ik erg luguber, hoe verzin je het.
Nadat ik het boek had dicht geslagen, moest ik het laten bezinken.
Het einde dat Thomas schreef, waardoor dit boek tot stand is gekomen, vond ik zo leuk om te lezen, dat het boek meteen voor mij een andere beleving kreeg.
Was ik eerst nog wat sceptisch en dacht ik, hoe kun je zo iets schijven en verzinnen, kreeg ik toch steeds meer het gevoel van ja dit is toch wel een heel goed geschreven boek.
Sommige stukken waren wat lang en hadden wel weg gelaten kunnen worden. Het verhaal had voor mij wel in 300 bladzijden gepast.
Het begin trok mij dus niet, maar ben blij dat ik heb door gezet met lezen.
Het plot was wel voorspelbaar en het einde wat abrupt, maar door de mooi geformuleerde zinnen en het thriller aspect voor mij toch een aanrader.
Ik moet zeggen, dat ik ook door dit boek, wel meer uit de fantasy wereld wil lezen.


Schrijfstijl 4 ****sterren
Leesplezier 4
Plot 3
Spanning 4
Originaliteit 4