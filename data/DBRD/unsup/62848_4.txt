Ik heb het voorrecht gehad een voor de buzzers van het boek 'Soms lieg ik' van Alice Feeney te mogen zijn.
'Soms lieg ik' is een intelligente thriller die ons via drie tijdstippen, het nu, het eerder (ongeveer een week ervoor) en vroeger, toen ons
hoofdpersonage Amber zo'n 10 jaar was.
Amber ligt in het ziekenhuis, in een coma na een ongeval, als het al een ongeval was, want ze weet niet wat er gebeurd is, ze lijdt aan het locked-insyndroom.
Ze is dus gevangen in haar lichaam, is zich wel bewust van wat er zich rond haar afspeelt, zoals woordenwisselingen tussen haar echtgenoot en haar zus. Maar ze kan niet bewegen noch antwoorden.
Dat is vervelend voor haar, maar dat maakt het extra boeiend om dit verhaal te volgen, want het is zij die het verteld.
Amber werkt voor een populair radioprogramma, maar kan niet erg opschieten met haar chef, die ook een verleden blijkt te hebben met haar zus.
En dat verleden blijkt dan weer uit het 'vroeger'-deel. Als gevolg van die stroeve werkrelatie is Amber bezig met een wraakoefening, voor haar of voor haar zus, voor allebei of nog iemand anders? Dat merk je wel als je dit boek leest.
Elk tijdstip wordt goed aangegeven aan het begin van elk hoofdstuk, en het vroeger gedeelte kenmerkt zich door een ander lettertype.
De hoofdstukken zijn vrij kort, wat maakt dat het boek erg vlot leest, toch moet je bij de les blijven, want er wordt voortdurend tussen de drie tijdstippen afgewisseld. En dat maakt dan weer dat er toch enkele plottwisten zijn, tot aan het einde toe. Want toegegeven, die zag ik ook niet aankomen.
Amber werkt graag met lijstjes van punten dus doen we daar aan mee
1. Soms lieg ik is een sterk debuut van BBC-journaliste Alice Feeney.
2. Lees met extra aandacht wat er vroeger is gebeurd.
3. Deze thriller krijgt 4 sterren van mij.