Dat meen je niet! is een goed geschreven chicklit die klopt van het begin tot het eind. Het heeft humor, maar ook zakdoek momenten, die overigens goed zijn neergezet met veel inlevingsvermogen. Het verhaal leest vlot maar is niet te vluchtig.

Het duikt in het leven van Suzanne die als journalist voor een roddelblad heeft gewerkt en sinds een tijdje een leuke vriend, Milo, heeft waarmee ze heerlijk een aantal maanden op Costa Rica heeft doorgebracht. Het leven lijkt goed en rustig en als ze terugkomen heeft ze ook nog een leuke nieuwe baan in het vooruitzicht. Maar zodra ze geland zijn in Nederland begint het echte leven weer en omdat Mila een soapster is wordt hun relatie door de roddelpers onder de loep gelegd. En kunnen die niks vinden dan verzinnen ze het zelf wel.

Het leuke is tijdens het lezen dat je weet waar het fout gaat en hoe dat ge√Ønterpreteerd zal worden als er een foto gemaakt zou zijn op dat moment. Het laat ook goed zien hoe hard dat wereldje is en je echt wel goed in je vel moet zitten om alle onzin langs heen te laten gaan. Omdat het leven soms erger is dan een soap komt Suzanne er alleen voor te staan en moet zij goed gaan bedenken wat ze nu eigenlijk met haar leven wil en wat nu echt belangrijk is. Samen met haar vriendinnen en gay-bff smeed zij plannen voor wraak maar ook voor een nieuwe toekomst.

Een must-read voor de liefhebbers van dit genre.