Bij het zien van de neus en lippen, dat echt is en is te bewonderen in The Metropolitan Museum of Art in New York, weet je al dat je niet zomaar een roman gaat lezen, maar verwacht je een roman uit de oudheid te lezen. Dat is deels waar, het is een roman met een verhaal waarbij de romantiek een bijzaak is en de geschiedenis, de herkomst en het verhaal achter de davidster en het vinden van de papyrusrol het belangrijkst.
Het boek leest als een kabbelende rivier, waarbij je al kabbelend steeds meer krijgt te weten over het verleden van Margalith, ondertussen beleeft ze in het heden van alles, soms even rustig en dan weer beleeft ze van alles in stroomversnelling waardoor ze nauwelijks rust krijgt. Ze gaat nadenken over haar verleden, of ze wel goed heeft gedaan wat ze deed, of ze bepaalde keuzes over zou doen of niet, of ze er spijt van heeft en wat ze nu gaat doen, of ze er wel verstandig aan doet. Je ziet haar veranderen van een in zichzelf gekeerde vrouw naar een vrouw die in het heden leeft.
Later leer je Fouad ook steeds beter kennen, die ook gaat nadenken of hij het wel goed heeft gedaan en of hij goede keuzes maakt. Je krijgt respect voor beiden en kan ze alleen maar het beste wensen, maar ook voor anderen die genoemd worden krijg je respect op een enkele persoon na.
Ondertussen krijg je een interessante kijk op de Joodse geschiedenis in Egypte. Leer je het Egypte in de tijd van de farao beter kennen, en je krijgt een kleine blik op het hedendaagse leven in Egypte. Tevens maak je kennis met de hedendaagse Joodse gewoontes.
Stiekem leer je een paar woorden Arabisch, Herbreeuws en Oud-Egyptisch. Helaas staat de vertaling van de woorden achterin het boek en niet onderaan de bewuste bladzijde. Anderzijds was het ook weer niet echt storend, want de betekenis wordt al snel heel duidelijk als je verder leest, waardoor je niet achterin hoeft te kijken om te begrijpen wat het betekent.
Gelukkig staan de enkele noten wel onderaan de pagina waardoor je niet naar achteren hoeft te bladeren.
Het boek is dan ook echte aanrader als je van de geschiedenis van Egypte houdt en dan met name uit de tijd van de farao. Het verhaal geeft je een ander beeld dan je normaal leest en ziet op tv.