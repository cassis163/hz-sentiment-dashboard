De Helden van New York is een uitstekend geschreven verhaal door R J Ellory - de schrijver van o.a. Een Volmaakte Vendetta en Een Stil Geloof in Engelen - over het werk van de leden van de dienst georganiseerde misdaad van de New Yorkse politie.
Er wordt een dode gevonden en wat later nog weer een dode.
Frank Parrish van de New Yorkse politie gaat op onderzoek uit en dit levert een zeer spannend en uitstekend geschreven boek op.
Een tweede verhaallijn wordt gevormd door de gesprekken die Frank Parrish heeft met een psycholoog over zijn vader, die een witte raaf was binnen de New Yorkse politie, maar met wie hij een moeizame verstandhouding had.
Die gesprekken lijken in eerste instantie weinig toe te voegen aan het verhaal, maar geven uiteindelijk het boek een flinke meerwaarde, doordat we door deze gesprekken een goede kijk krijgen op het karakter van Frank Parrish, waarom hij de zaken aanpakt zoals hij dat doet.
R J Ellory heeft een hele goede schrijfstijl, het boek leest mede daardoor als een trein en je kunt je goed inleven in het verhaal en in de personages.
Enige minpuntje vind ik persoonlijk de wat droge opsomming van plaatsen en straten in New York, wat op mij overkomt alsof de schrijver deze namen alleen heeft gebruikt om het verhaal aan op te hangen. Een echt sfeerbeeld van New York geeft het daardoor niet en dat is jammer.
Toch, al met al, een heel goed en spannend verhaal, lekker dik en het lezen meer dan waard.
Voor mij is dit boek goed voor vier sterren!