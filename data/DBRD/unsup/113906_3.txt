De journalist Vatanen besluit het bos in te rennen om een gewonde haas achter na te gaan en niet meer terug te keren naar zijn vrouw en werk. Hij komt in allerlei situaties terecht, de één nog wonderlijker dan de ander. De haas wordt zijn reisgenoot en brengt hem soms in vreemde situaties. In het boek komt regelmatig de tegenstelling van een eenling t.o.v. een groep naar voren. Ook worden er hartelijke vriendschappen gesloten doordat personen plotseling met elkaar in contact komen.
Dit is het derde boek wat ik van Paasilinna heb gelezen. Het viel mij iets tegen, mogelijk door te hoge verwachtingen na het lezen van "De zelfmoordclub" en "De huilende molenaar". "Haas" is zeker een onderhoudend en fantasierijk boek. De hoofdstukken staan vooral in het midden van het boek wat vrij op zichzelf, waardoor het een wat hap-snap karakter kreeg. Dit zal zeker geen belemmering zijn om nog andere boeken van deze schrijver te gaan lezen.