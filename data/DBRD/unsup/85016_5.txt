Tahereh Mafi (1988) debuteerde met  Shatter Me (Nederlandse vertaling Vrees me) in 2011. Dit was het eerste deel van de Touching Juliette-serie. Deze serie speelt zich af in een dystopische toekomst.
Dystopie is een (denkbeeldige) samenleving met louter akelige kenmerken waarin men beslist niet zou willen leven. Een dystopie is daarmee het tegenovergestelde van een utopie.

Het verhaal gaat over Juliette die al 264 dagen in een afgesloten cel zit en plots een celgenoot (Adam Kent) krijgt.
Juliette beschikt over een speciale gave, een ieder die haar blote huid aanraakt kan sterven.
Wanneer Adam bij haar in de cel wordt opgesloten komt Juliette erachter dat zij hem kent van vroeger en dat haar gevoelens van liefde voor hem nog steeds niet verminderd zijn.
Ze heeft geen gemakkelijke jeugd gehad mede door haar speciale gave en desinteresse van haar ouders.
Het Herstel is een groepering die de macht wil overnemen, de wereld "verbeteren" en het verleden uitwissen. Om dit te kunnen bewerkstelligen zou Juliette goed van pas komen. Warner, de zoon van de opperbaas van Het Herstel, probeert Juliette zo ver te krijgen om zijn kant te kiezen maar of dit hem lukt is nog maar een vraag. Juliette wil niemand pijn doen maar zal het haar lukken om te ontsnappen aan de machtbeluste Warner en wat moet ze aan net haar gevoelens voor Adam?

Het boek staat vol doorgestreepte woorden en zinnen die de gedachten van Juliette weergeven. Hierdoor kun je je compleet inleven in Juliette en voel je bijna wat zij ook voelt.

Vrees me is vlot geschreven met prachtige zinnen.
'De wind vleit zich in mijn armen en glimlacht tegen mijn huid'.
Het is heerlijk om te lezen en het zorgt ervoor dat je de vervolgdelen ook wil lezen.