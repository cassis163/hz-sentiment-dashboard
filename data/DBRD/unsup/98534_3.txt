Max Rhodes’ leven davert plots op zijn grondvesten als op een doordeweekse dag een maatschappelijk werkster zich aanmeldt om zijn pleegdochter, Jola terug te plaatsen bij haar biologische ouders. Zonder nadenken vlucht hij met zijn dochter het huis uit. Tijdens de rit, om zijn dochter uit handen van de mensen van de jeugdzorg en de politie te houden, raakt hij bij een ongeval betrokken. Als Max terug bij kennis komt in het ziekenhuis blijkt zijn dochter ontvoerd te zijn tijdens het ongeval en trekken zijn vrouw en de politie zijn hele verhaal in twijfel. Max ontsnapt uit het ziekenhuis om zijn dochter terug te vinden en wendt zich tot zijn broer Cosmo, een veroordeeld pedofiel, voor hulp bij het terugvinden van zijn dochter. Thema’s als misbruik, mishandeling en pleegezinnen komen aan bod terwijl het hoofdthema predictive policing al de onderwerpen aan elkaar hecht. Ofschoon dit boek een razendsnelle, bloedstollende start kent, kan het me niet bekoren. Jammer genoeg verzandt het verhaal al snel in een aaneenschakeling van ongeloofwaardige gebeurtenissen en diverse plotwendingen met te veel detail. Spijtig, want ik had er meer van verwacht.