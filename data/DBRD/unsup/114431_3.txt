Het boek 'Belofte maakt schuld' is een aanrader die in het begin wel wat doorzettingsvermogen van de lezer vraagt omdat het wat traag op gang komt. Het boek bestaat uit drie delen en wordt verteld vanuit verschillende personages en hoofdstukken met 'ervoor en erna'. Het eerste deel vertelt het verhaal van drie vrouwen en hun dagelijkse gang van leven. Hier worden de karakters voorgesteld en er zitten herkenbare situaties in maar nergens is er nog spanning. Het lijkt hier meer op een roman.
In het tweede gedeelte blijkt een heldhaftige daad de levens van de vrouwen volledig op zijn kop te zetten en is niets meer wat het lijkt. Familiebanden, relaties en vriendschappen worden bruut uit elkaar getrokken en een zoektocht naar 'wie is wie en van wie is de leugen' is begonnen.
Het verhaal veranderd in een wervelstorm en vliegt van de ene gebeurtenis naar de andere gebeurtenis en de geheimen van de drie hoofdpersonen blijken toch meer met elkaar verwerven dan gedacht.
De schrijfster licht hier en daar een tipje van de sluier op , zodat je als lezer toch niet echt meer verrast wordt. Dat is wat jammer want dat haalt de spanning weer enigszins weg. Maar de schrijfstijl is goed en de karakters zo beschreven dat je met ze meeleeft en hun wanhoop meer dan eens goed aanvoelt.
Het einde had wat minder zoet mogen zijn maar alle verhaallijnen komen goed bij elkaar en blijkt dat liefde en vriendschap alles kan overwinnen, zelfs een leugen.

Bedankt Hebban dat ik mee mocht lezen voor de reading challenge.