Na alle boeken over Britt franken te hebben gelezen waarbij ik de voorlaatste, Onschendbaar, erg goed en spannend vond kon ik bijna niet wachten om in deze te beginnen benieuwd naar hoe het verder zou gaan met Britt en haar dochter. Het viel een beetje tegen, de schrijfstijl is nog steeds prettig maar het verhaal kon me niet echt boeien, ik kon het boek heel makkelijk wegleggen en wat anders gaan doen. Nu heb ik geen enkele affiniteit met de drugswereld (gelukkig) dus dat kan mee gespeeld hebben, ook waren er gelijk in het begin heel veel personages en ik moest nogal eens bedenken wie wie ook alweer was. Britt blijft een beetje hangen in dit boek en ontwikkelt zich vrijwel niet verder, ook grijpt ze bij iedere (kleine) tegenslag naar de fles en dat stuit mij tegen de borst. Wie wat precies had gedaan was ik, naar het einde toe, niet eens meer echt nieuwsgierig naar en ik vond het ook niet spannend maar dat komt denk ik omdat ik me niet betrokken voelde bij 1 van de personages. Ze waren voor mij niet voldoende uitgediept. Jammer, maar hopelijk gaat Britt in het volgende boek wel verder in haar ontwikkeling en haar leven. Vanwege de vlotte schrijfstijl en het verhaal over het 'kopschoppen' toch 3 sterren.