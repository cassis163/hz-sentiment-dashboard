“Oké. Nou gewoon, heb jij dat niet, dat cijfers een kleur hebben?”
Lekhoofd, een boek waar ik de drukproef van mag lezen voor Club van echte lezers van Atlas Uitgeverij. Een boek waar je even aan wennen moet, niet aan de schrijfstijl als wel aan het onderwerp. Noah heeft een aparte afwijking hij proeft aan voorwerpen om te kijken of de smaak klopt, woorden proeven ook bij hem naar zout, zuur of een andere smaakt en cijfers, woorden en letters hebben bij hem kleuren Even wennen, maar op de één of andere manier is het onderwerp mateloos interessant.
Je hebt geen idee wat of Noah mankeert in het begin, maar het intrigeert mij enorm. Wanneer hij Teun ontmoet heeft hij een vriend gevonden waarmee hij zijn ervaringen gaat onderzoeken. De vriendschap tussen Teun en Noah maakt meerdere stadiums door en ook de relaties binnen het gezin Kremer heeft zo zijn ups en downs, Noah beleeft dit allemaal heel intens. Dit is heel empathisch beschreven door Haro Kraak, je voelt mee met de jongen zonder dat je daar moeite voor hoeft te doen.
Haro Kraak heeft een vlotte pen en het boek is in een flow geschreven wat enorm prettig lezen is ondanks dat het onderwerp wat in het begin moeilijk te volgen is, raak je na een aantal hoofdstukken in de ban van Noah, en zijn eigenaardigheden.
Meer en meer krijg je een kijkje in het hoofd van Noah, wat één grote chaos is, volgens mij en enorm vermoeiend met al die prikkels. Kraak beschrijft de synesthesie, waar Noah aan leidt, heel duidelijk al snel krijg je als lezer medelijden met de jongen die bij elk woord en elke kleur, geur associaties heeft. Het onderwerp is interessant, de schrijver heeft een heel fijne schrijfstijl toch merk ik dat ik soms moeite heb het verhaal te volgen. Ik mis de uitslag van het onderzoek van Teun, ik had graag gezien dat hij hier iets mee deed. Maar andere onderwerpen zijn wel groot uitgemeten beschreven, de relatie tussen de ouders, het schuldgevoel, de onmacht en de vriendschap tussen Feiko en Noah en natuurlijk Teun en Noah.
Door de fijne schrijfstijl heb ik met heel veel plezier het boek gelezen. Het is een boek wat me bezig houdt, wat me intrigeert en waar ik over na heb gedacht. Het brein is een bijzonder orgaan, wat prachtig is als het na behoren werkt maar hoe vaak komt het niet voor dat er iets mankeert, dat er kortsluiting is, en dat degene dan een stempel draagt.

• Lekhoofd is zo neergezet dat het een prachtige 4 **** sterren van mij mag ontvangen, voor de diepgang, de fijne schrijfstijl en het intrigerende onderwerp.