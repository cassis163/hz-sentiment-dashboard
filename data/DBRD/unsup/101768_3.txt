Een ijzige cover, ijs als titel en een ijskoud verhaal… daar moet je wel rillingen van krijgen.
Een stevige intro neemt de lezer mee naar de Alpen en vertelt het verhaal van Sarah, Mats, Yvonne en Remse.

Een verhaal dat om het hoofdstuk wisselt van heden naar verleden geeft je een kijkje in het leven van Sarah. Snel heb je door dat ze niet over haar relatie met Mats is en dat ze hoopt dat er nog een kans tussen hen bestaat. Plots staat Mats weer voor de deur… Waarom? Wat is er ooit gebeurd tussen hen waardoor ze uit elkaar zijn gegaan? Welk geheim dragen ze samen en waarom wil Mats terug naar Zwitserland?

Mijn eerste gedachte toen ik begon te lezen was dat het een boek over bergbeklimmen ging zijn. En eerlijk gezegd had ik niet echt veel zin maar als ik beloof van het te lezen, zet ik wel door.
Twintig pagina’s verder ben ik dan maar van gedachten verandert want dan komen de poppen aan het dansen.

Intriges, spanning en tandenknarserij komen aan bod als je verder leest. In één trek lees je door om in het laatste hoofdstuk te denken: dit mens is onverbeterlijk? Zou ze of zou ze het niet doen? Maar om dat te weten moet je natuurlijk IJs lezen