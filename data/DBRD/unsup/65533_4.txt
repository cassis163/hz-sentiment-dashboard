Een hoofdpersoon die in de Hel ontwaakt, zonder te weten hoe of hij er gekomen is of waarom hij moet worden gestraft en een demon die de arme ziel naar de negende cirkel van de Tartarus brengen moet. (De negende maar liefst, die voor de echt zware gevallen dus) Ge√Øntrigeerd? Ik wel, en terecht zo bleek. De schrijver van dit demonische werk weet, hoewel de setting misschien behoorlijk dramatisch lijkt (laten we eerlijk zijn, er zijn prettigere vakantiereizen te boeken dan een rondreis door de negen cirkels van de Hel)het verhaal vlot en luchtig te houden.
De situaties waarin Jack en zijn bijzondere gids Xahubub (een aimabele demon met ernstige relatieproblemen) verzeild raken op hun barre tocht op weg naar de negende cirkel, zijn afwisselend spannend en hilarisch. Het boek leest als een wilde achtbaan die treffend reflecteert hoe je je voorstelt dat Jack zich moet voelen.
Met een fikse knipoog naar Dante's devina commedia een boek dat vele liefhebbers van (dark) fantasy zal aanspreken.