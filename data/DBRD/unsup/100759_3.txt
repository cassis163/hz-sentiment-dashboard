Op zich vind ik dit geen slecht boek maar het is ook geen boek dat me lang zal bij blijven. In Val gaat hoofdpersoon Liv naar New York om uit te zoeken wat er precies met haar vriendin Sophia is gebeurd. Sophia is verongelukt, van een partyboot gevallen en verdronken, maar Liv heeft het gevoel dat er iets niet klopt aan dit verhaal. In New York gaat ze in het appartement wonen waar Sophia eerder woonde en leert ze diens huisgenoten kennen. Cis Meijer probeert je een aantal keren op het verkeerde been te zetten maar eigenlijk had ik al vrij snel door welke kant het verhaal zou nemen. Dit bleek ook te kloppen maar toch ook weer niet helemaal, aan het einde wacht namelijk nog een onverwachte wending. Dit vind ik altijd erg leuk, iets wat totaal niet voorspellend is. Al met al een lekker "weglees" boek maar geen hoogstandje.