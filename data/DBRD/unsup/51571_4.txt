Een regenboog in de nacht is een prachtig geschreven verhaal. Zoals de titel van de recensie al aangeeft was ik in eerste instantie teleurgesteld over de schrijfstijl, maar mijn vooroordeel bleek niet te kloppen want door de schrijfstijl leef je ontzettend goed mee met de hoofdpersoon; Pea.
In het verhaal gebeuren niet veel bijzondere gebeurtenissen, maar toch wil je doorlezen om er achter te komen hoe het met Pea zal aflopen. In het begin roept het boek veel vragen op, maar deze worden allemaal beantwoord, waardoor je regelmatig je mening moet bijstellen.
Het enige minpuntje van het boek vind ik de soms wat ongeloofwaardige uitspraken van de hoofdpersoon, maar door het mooie verhaal zijn deze niet hinderlijk of irritant.
Ik ben blij dat ik kennis heb gemaakt met deze auteur en dit boek.
Het is een aanrader om in de wereld van Pea te duiken!