De jonge knappe Nina is toe aan een nieuwe start. Met een aantal problemen in Groningen en een veroordeling op zak is ze toe aan iets nieuws. Een kans om een bed and breakfast te runnen in Denemarken dient zich aan en ze vertrekt naar het rustige eiland Kening om een landhuis met accommodaties te gaan runnen.
Op het moment dat ze aankomt op het eiland gebeuren er allerlei gebeurtenissen die ze van te voren niet had kunnen bedenken waaronder een aantal paranormale gebeurtenissen. Het dringt langzaam tot Nina door dat dit niet een zomer zal worden zoals ze die zich van te voren zo had voorgesteld.

Ik moet eerlijk zeggen dat ik een enorme Marijke fan ben. Dat komt ook omdat ze in dezelfde plaats woont als waar ik geboren ben en in eerdere boeken die plaats gebruikte in haar verhalen. Een klein stukje in de plaatselijke dorpsklanken jaren geleden heeft mij toentertijd nieuwsgierig gemaakt naar haar eerste boek. Sindsdien heb ik besloten ik ga geen boek van haar meer missen.

Ik had dan ook veel verwacht van dit boek.
Mijn verwachtingen zijn waargemaakt. Zoals ook in haar eerdere boeken gedaan is.

Direct bij het begin van het verhaal zit je al helemaal in het verhaal en is het moeilijk het boek nog neer te leggen. Verschillende gebeurtenissen volgen elkaar in rap tempo op en maken het geheel erg spannend. Denk je net alle personages gehad te hebben en het volgde scenario volgt alweer. Het geheel is echter niet zo divers dat het rommelig word wat je in andere boeken wel eens ziet. Een combinatie van humor , dorpsleven en spanning .

De boeken van Marijke hebben altijd een aantal vaste ingrediÃ«nten valt me op. Een hoop spanning , mysterieuze ontwikkelingen en meerdere ( meestal 2 ) mannen die allebei strijden om het mooie meisje ( jonge vrouw eigenlijk ) in dit geval Nina. Een vleugje erotiek mag ook niet ontbreken in het geheel.

Aan het einde word er langzaam toegewerkt naar een spannend plot. Ik merk dat ik zelfs van de spanning zo snel begin te lezen dat ik over de woorden struikel want ik wil gewoon weten hoe het afloopt. Dan lees ik de laatste letter en denk ik...huh dit is best een open einde en vraagt naar mijn mening om een vervolg.

Dan sla ik de bladzijde om en zie ik ...die komt er ook!

Wat fijn zeg ik verheug me er nu alweer op. Ik kan dan ook iedereen dit boek aanraden en ik wil Marijke weer bedanken voor een aantal heerlijke avonden in mijn leesstoel. :)