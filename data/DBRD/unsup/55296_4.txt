De Meid is een biografische roman van de hand van Marlies Allewijn, die eerder al het jeugdboek Ze was 16 schreef over een meisje in Zeeland in de tweede wereldoorlog,
De Meid gaat over Neeltje Lokerse een dienstmeid uit Yerseke.
Bij de naam Neeltje Lokerse zullen er bij veel mensen geen lampje gaan branden, daarom is het juist goed dat Marlies Allewijn dit verhaal is gaan schrijven.

Neeltje Lokerse zag tijdens haar vele verschillende werkzaamheden als dienstmeid bij verschillende bazinnen, hoe je als voetveeg werd behandeld, door de rijken, en dat de mannen vaak misbruik maakten van hun dienstmeiden.
Als het dan met de dienstmeid zo fout ging, dat ze zwanger werden, stonden ze gelijk op straat.
Dit maakte dat Neeltje al gauw een voorvechtster werd van vrouwenrechten.
Ze probeerde door haar stem te gebruiken het beter voor elkaar te krijgen voor vrouwen, zeker voor vrouwen die ongehuwd zwanger werden.
Als Neeltje dan zelf ook een soort van relatie krijgt met haar baas in Den Haag, iets wat zo gauw ze zwanger van hem raakt gelijk over is, hierdoor maakt Neeltje een keuze die grote gevolgen heeft.

Marlies Allewijn heeft met dit boek een verhaal geschreven over een vrouw, wat eigenlijk gewoon verteld moest worden, Een verhaal waar we van kunnen leren, maar ook dankbaar mogen zijn dat er vrouwen waren als Neeltje Lokerse die voor onze rechten opkwamen.
Iets wat best schokkend is, omdat wij als vrouwen nog helemaal niet zo lang dezelfde rechten hebben als mannen.

Maar ondanks dat het toch best een zwaar thema is, is het Marlies Allewijn gelukt om een niet al te zware roman te schrijven, die goed in elkaar zit, maar ook leerzaam is, en geen moment belerend is.
Ze bouwt het verhaal zo op dat je eerst Neeltje echt leert kennen, waar ze vandaan komt, en hoe ze in het leven staat.
Dit boek is een boek, dat je niet niks kan doen, je krijgt respect voor vrouwen als Neeltje, die hoe moeilijk het ook was in die tijd, door rangen en standen, maar toch opkwam voor vrouwen in haar positie.