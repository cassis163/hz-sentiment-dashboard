Het schijnt iets van House of Cards te hebben, een pausverkiezing. Tot dat besluit kom je alleszins na het lezen van Conclaaf. Meer dan 100 eerbiedwaardige kardinalen zouden, geleid door de Geest, tot een evenwichtige keuze moeten komen, maar aardse motieven spelen evenzeer een rol. Krijgt de Heilige Kerk eindelijk een zwarte paus? Wint de patriarch van VenetiÃ« en luidt hij de terugkeer naar de oude waarden in? Robert Harris brengt de worsteling van kardinaal Lomeli, als deken verantwoordelijk voor het in goede banen leiden van het conclaaf, boeiend in beeld. Het boek is geloofwaardig, meeslepend, bevat een paar intrigerende wendingen, heeft een duidelijke link met de actualiteit, is heerlijk om lezen... het is alleen slechts matig spannend.