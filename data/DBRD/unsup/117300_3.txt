De vele zeer positieve recensies ten spijt kom ik in mijn waardering van 'Kerf' niet verder dan drie sterren: goed genoeg om met plezier te lezen, verre van een topper. Het basisidee is in orde, maar het uitgewerkte verhaal is nogal ongeloofwaardig. Mij storen vooral de vele onlogische handelingen en toevalligheden. Ter illustratie, zonder iets van de plot te verklappen:
- Hoofdpersoon Gabriel krijgt relatie met vrouw die 'toevallig' diens broer kent, die hij al twintig jaar niet meer gezien heeft.
- Een 'toevallige' aanrijding met een Jaguar ...
- Schotwonden en overige kwetsuren belemmeren de slachtoffers geenszins bij hun fysieke vervolgactiviteiten.
- Getraumatiseerde vrouw wordt de weg naar station gewezen, terwijl elk weldenkend mens 112 gebeld zou hebben.
En meer van die dingen ...

Leuk om te lezen, volop spanning en actie, maar geen hoogstandje. Dit debuut van Marc Raabe maakt echter wel nieuwsgierig naar zijn volgende thriller, 'Der Schock'. Hoe ontwikkelt de auteur zich door, steekt zijn tweede verhaal beter in elkaar dan het eerste? Omdat nog niet bekend is of en wanneer 'Der Schock' in het Nederlands verschijnt zet ik de Duitse versie op mijn nog-te-lezenlijst.