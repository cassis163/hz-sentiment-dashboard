Het boek is uit, eigenlijk vrij snel al en met een glimlach kon ik het op zij leggen. Een feelgood verhaal, dat is wat Library Kiss is. Op het einde was het voornamelijk een vermakelijk boek wat lekker snel wegleest. Waarin kleine dingetjes gebeuren waar je hart een sprongetje van kan maken, maar waarin je ook plaatsvervangende schaamte voelt voor de personages.

Hiermee is Library Kiss een boek zoals de anderen van Kasie West: een vlot boek om bij weg te dromen.

“ Al wist ik dat ik kans op een gebroken hart liep, dat hij mijn leven eng en ingewikkeld en onvoorspelbaar zou maken, ik wist dat ik hem niet kon laten gaan. Want ik wist ook dat hij mijn leven gelukkig en rustgevend en compleet zou maken.”

Dit zijn een paar regels die Autumn aan het einde van het boek vertelt. Het moment waar ze aan het einde van haar leer- en acceptatiecurve is gekomen. Waar ze de keuze voor haar toekomst maakt.

Hieraan droeg onder andere de redelijke voorspelbaarheid van de personages bij: scholieren aan een Amerikaanse High School die eigenlijk door de standaard tienerproblemen heenworstelen. De schrijfster neemt je mee in het leven van Autumn, een zeventienjarige meid die opgesloten raakt in de bibliotheek. Toevallig is ze daar niet alleen, de badboy van de school, Dax, heeft zich moedwillig laten opsluiten. Eenmaal uit de bibliotheek moet Autumn zichzelf onder ogen komen en leren omgaan met haar problemen, vrienden en gevoelens.

Er is een zogenaamde liefdesdriehoek tussen Autumn, de vrouwelijke hoofdpersoon, Dax de badboy en Jeff, iedereens favoriete goodguy. Hierbij leert elk van de personages omgaan met de emoties, beperkingen en angsten die bij het volwassen worden horen. Waarbij je aan de ene kant heel graag ziet gebeuren dat ze voor A kiest, maar je hart liever voor optie B zou gaan.

De titel van het boek, Library Kiss, heeft op geen enkele wijze iets met het verhaal van doen. Want ondanks dat een deel van het verhaal zich in een bibliotheek afspeelt vinden de echte ontwikkelingen zich pas later, na de bibliotheek, af. De Engelse titel van het boek, ‘By your side’ had door de keuze voor een Engelse titel beter hergebruikt kunnen worden op de Nederlandse editie.

Uiteindelijk is Library Kiss een boek wat je als je je even wil verliezen in een feelgoodverhaal, een boek wat je moet lezen.