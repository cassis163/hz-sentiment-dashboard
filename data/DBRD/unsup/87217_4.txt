gelezen voor de 'thrillerlezers leesclub' : Yara wordt door haar buurvrouw Lotte gevonden in haar tuin, ze is gewond, mishandeld, in de war ... en haar geheugen wat de laatste dagen betreft is ze kwijt .. Via Lotte komt Yara opnieuw in contact met haar ex, Kyle, die hypnotherapeut is, en zal proberen via hypnose de afgelopen dagen te reconstrueren. De band tussen Yara en Kyle versterkt opnieuw en lijkt mogelijkheden te scheppen voor een hernieuwde relatie, maar dan begint Yara meer hen meer duidelijkheid te krijgen over wat haar overkomen is. Vanaf de eerste zin word je vol in het verhaal gekatapulteerd, je bent ge√Øntrigeerd : wat is Yara overkomen ? Je wordt meegesleurd in het verhaal en de spanning bouwt gestaag op. Gaandeweg wordt hoe langer hoe meer duidelijk dat het verleden van Yara zeer belangrijk is. Tijdens de uitstapjes naar het verleden krijgt het verhaal hoe langer hoe meer vaart, tot je eventjes de trappers lijkt te verliezen; maar gelukkig ben je snel weer op de rails en ontvouwt het volledige verhaal zich pagina per pagina. Een boeiend boek, garantie voor een aantal fijne leesuurtjes! Bedankt Melissa Skaye !