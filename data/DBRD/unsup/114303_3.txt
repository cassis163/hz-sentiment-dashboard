Alhoewel ik Nieuwe Buren in één ruk uitgelezen heb, ben ik er niet razend enthousiast over. Het boek boeide mij ontzettend, was makkelijk leesbaar, met interessante personages. Ook door de structuur van boek (afwisselend geschreven vanuit de twee partners) vind ik dit best een goed boek te noemen.
Echter niet vanuit het verwachtingspatroon dat ik bij voorbaat had vanwege het genre "literaire thriller" en in vergelijking met de twee veel betere, eerder verschenen boeken. Ik verwachtte een thriller, maar zo zou ik dit boek niet willen noemen. Door dit genre toe te kennen aan dit boek, ga je het op een bepaalde manier lezen, waardoor het tegen kan vallen. Misschien had ik t boek meer kunnen waarderen als t onder een andere noemer verkocht zou worden. Erg jammer, want ik vind Saskia Noort een erg goede schrijfster en had erg naar dit boek uitgekeken. Ik hoop dan maar dat haar volgende boek weer net goed is als we van haar gewend zijn...