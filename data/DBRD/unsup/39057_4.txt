Jos Palm is in het dagelijks leven journalist en heeft onder andere gewerkt voor de VPRO-radio waar hij zijn medewerking verleende aan het geschiedenis radioprogramma OVT. De uitdrukking; Ik was niets en ik had niets is lange tijd van toepassing geweest op het beschreven personage van de gewone man. Met het boek ’de gewone man’ heeft Jos Palm een brede uiteenzetting neergeschreven over deze gewone man in al zijn gedaanten en beroepen en het geploeter dat hiermee samenging en misschien nog steeds gaat. De gewone vrouw heeft in dit boek niet de hoofdrol maar duidelijk is dat zij in bijna alle situaties nog gewoner (minder dus) was dan de gewone man.
Dit boek mag met recht worden omschreven als DE geschiedenis van ‘de gewone man’. Vanaf het ontstaan van de mensheid, net aap af en begonnen met rechtop te lopen, is met precisie omschreven hoe de levenswandel van ‘de gewone man’ eruit heeft gezien. Welke mee- en (ook de niet weg te denken) tegenvallers op zijn weg zijn gekomen. En hoe vindingrijk deze gewone man is geweest wordt ook goed uitgelicht. Uiteindelijk is ‘de gewone man’ helemaal niet zo gewoon. Kijk maar eens om je. Wat is er allemaal mogelijk gemaakt? Welke maatschappijen zijn er ontstaan? Waar hebben we allemaal dagelijks profijt van? En dit alles is mede mogelijk gemaakt door ‘de gewone man’. Helemaal niet zo gewoon dus. Zoals onze koningin Maxima ooit zei; DE Nederlander bestaat niet, bestaat ook DE gewone man niet. Ook de Minister-president Mark Rutte is nog steeds op zoek.
Het zal niet meevallen de gewone man te vinden. Jos Palm heeft in zijn boek zijn uiterste best gedaan om alle gewone mannen die de geschiedenis heeft gekend een gezicht te geven. Wellicht herken je jezelf, de buurman of de baas in een van hen.