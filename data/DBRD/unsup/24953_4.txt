Een ongewoon verhaal over de gewone man door de geschiedenis van de mensheid.
Jos Palm (1956) is historicus en journalist en bekend van zijn grote bestseller Oerend hard, de biografie over Bernard Jolink (zanger van Normaal).
Hij neemt ons in zijn boek mee langs de grote momenten in de geschiedenis; de farao’s, de Romeinen, de middeleeuwen, de Franse Revolutie, de industrialisatie en de wereldoorlogen.
Hij doet dit vanuit een oogpunt waarop dit nog niet eerder is gedaan, namelijk vanuit de gewone man.
Om deze gewone man neer te zetten gebruikt Palm verscheidene synoniemen, wat op zich al een kunst is en de mate waarin hij dat doet.

In het begin was het wennen aan de schrijfstijl en het taalgebruik van Palm en was het voor het gevoel vooral een klaagzang.

“Hij bad, werkte en ging naar bed, om te slapen en te dromen van alles wat het bestaan hem nooit zou kunnen geven.”

Naarmate het boek vorderde en we verder in de geschiedenis terecht kwamen werd de schrijfstijl en inhoud boeiender.

“En hoe kon hij opgeven als hij eenmaal op een slagveld lag te midden van kameraden waar hij nog mee had geknikkerd, gezopen en naar de meisjes had gefloten?”

Zo’n wandeling door de geschiedenis vanuit het oogpunt van de gewone man is een leerzame ervaring en herkenbaar hoe de groten der aarde door de gewone man worden gezien: de Haarlok, de Bolhoed en de Snor.