Allereerst: hoe men in vredesnaam op de Nederlandse titel Beeldenstorm gekomen is mij volkomen een raadsel - had gewoon maar de Engelse titel letterlijk vertaald want er worden totaal geen beelden gestormd in dit boek.
Bill Napier schrijft een onderhoudend boek over een kostbaar relikwie, nl. een stukje van het kruis van Jezus. De stijl waarin hij het heden afwisselt met het verleden waarin (in een ander lettertype, blijft toch een leuke vondst) het dagboek tevoorschijn komt vind ik nu net wel aardig. Het boek loopt i.h.a. vlot door. Af en toe is het volgen van de plot wat moeizaam en is het wat verwarrend wie nu "de goeden" en "de slechten" zijn. Het einde komt inderdaad wat plotseling met veel geweld uit de lucht vallen maar past toch wel in het verhaal. Het verdere leven van de schrijver van het dagboek, James Ogilvie, eindigt wel erg in rozegeur en maneschijn "ze leefden nog lang en gelukkig". Al met al toch zeker 3 sterren waard.