'Even ging het goed, maar de voorspoed bleek een zeepbel.'

Drie jaar geleden liet journaliste Tara Linders alles achter zich, ze verhuisde naar een andere stad, waar ze aan een uitdagende baan bij dagblad De Dageraad begon. Na een moeizame start met haar collega Diego Martinez, weten ze inmiddels wat ze aan elkaar hebben en vormen ze een goed geolied team.

'Het donker drapeerde zich als een zware deken over hen heen.'

Helaas is de krant niet meer wat het geweest is, de crisis heeft ook hier toegeslagen. Collega’s die het veld moesten ruimen. De laatste paar overgebleven medewerkers lopen op hun tandvlees en tot overmaat van ramp is er een nieuw beleid. Niet meer ouderwets op pad voor een verhaal, maar heel modern alles vanachter het bureau via telefoon en computer, op de stoffige redactie. Meer doen in minder tijd, alles in teken van de bezuinigingen.

'In ruil voor een paar centen zette hij de geloofwaardigheid van zijn krant op het spel.'

Groot is dan ook de verbazing wanneer Tara op kantoor wordt ontboden. En daar een dubieus aanbod krijgt, wat ze eigenlijk niet kan weigeren. Een schitterende klus; per direct twee weken Aruba voor een commerciële reportage over het Caribische gebied. Vreemd is het wel, eerder was er nooit budget voor dergelijke reizen.

'Een vlucht naar een andere wereld die zo dichtbij lijkt, maar voor altijd is verjaagd.'

Tara besluit op het aanbod in te gaan, haar vriendin Marieke woont sinds twee jaar op Aruba en dit is de uitgelezen kans om hun vriendschap opnieuw leven in te blazen en om de krant van de financiële ondergang te redden. Zo slaat ze twee vliegen in één klap.

'En plots stapte het meisje haar herinnering binnen.'

Op het prachtige eiland doet Tara een schokkende ontdekking, het laat haar niet meer los. Ze kan het niet naast zich neerleggen en besluit op onderzoek uit te gaan. Ze stuit op de verborgen kanten van het eiland. Is het imago Aruba One Happy Island slechts schone schijn?

'Schijn bedriegt. Dit eiland leek een paradijs. Dat is het al lang niet meer.'

En daarmee begaat Tara de fout van haar leven, de eilandmentaliteit What happens on the island, stays on the island gaat van kracht en daarmee wordt de redding van de krant misschien wel haar eigen ondergang…

'Bon Bini op Aruba, One Happy Island!'

De Brabantse Nathalie Pagie debuteerde in 2013 met haar thriller De toneelclub, in 2014 volgde De campus en recent verscheen alweer haar derde thriller Paradijsvogels. Al twee jaar lang roep ik, dat het nu echt tijd word om Nathalies boeken te gaan lezen, maar wegens drukte kwam het er telkens niet van. Nu is het dan toch eindelijk zover, mijn eerste gelezen Pagie is een feit.

Paradijsvogels bestaat uit 87 korte snelle hoofdstukken, geschreven in wisselend perspectief, voornamelijk vanuit hoofdpersonages Diego Martinez en Tara Linders. En gaat van start met een in cursief geschreven, broeiend geheimzinnig eerste hoofdstuk.

Nathalie Pagie heeft een aangename vlotte schrijfstijl die makkelijk en snel leest, eenmaal begonnen had het verhaal me in zijn greep en wilde ik niet meer stoppen met lezen. Beeldend, alsof je er zelf bij bent. Aangrijpend, mysterieus met een vleugje humor.

Pagie baseert haar verhalen uit eigen ervaringen en herinneringen. Net zoals De campus, speelt ook Paradijsvogels zich af in het buitenland. In Paradijsvogels is een grote rol weggelegd voor het eiland Aruba. Allemaal hebben we een bepaald beeld voor ogen als we aan Aruba denken, prachtige witte stranden met een mooie blauwe zee. Een schitterend vakantieoord, tenminste dat zou je op het eerste gezicht denken, maar niets is minder waar. Weer een illusie om zeep geholpen.
Paradijsvogels is het eerste deel van een serie rondom duo Tara Linders en Diego Martinez.

De verhaallijn is goed uitgewerkt, niet heel spannend, ik heb niet met ingehouden adem zitten lezen, maar meer een broeiend onderhuids gevoel. De spanning neemt toe, naar mate de ontknoping nadert. Pas aan het einde wordt duidelijk hoe het verhaal daadwerkelijk in elkaar steekt en vallen alle puzzelstukjes in elkaar en sluit Pagie af met een spannende ontknoping.

Aan de uitwerking van de karakters is veel aandacht besteed. Deze worden heel uitgebreid geïntroduceerd, als lezer leer je met name Tara en Diego goed kennen.

Journaliste Tara Linders, kwam er al vroeg in haar leven achter, dat het leven niet enkel uit rozengeur en maneschijn bestaat. Haar verleden heeft haar gemaakt tot de sterke vrouw die zij nu is. De sterke muur die zij om zichzelf heen heeft gebouwd moet haar beschermen tegen nog meer pijn en verdriet. Drie jaar geleden verhuisde zij naar een andere stad om zich daar volledig te richten op een nieuwe baan als journalist bij De Dageraad. Samen met haar maatje Rottweiler Huub woont zij in een mooi appartement. Tara houdt van haar werk en bijt zich vast in een onderwerp om een goed verhaal te kunnen publiceren.

Tara en haar collega, onderzoeksjournalist Diego Martinez, hadden aanvankelijk een lastige start, maar inmiddels vormen zij het perfecte duo.
Diego is al bijna negen jaar werkzaam bij de krant en heeft in de loop der jaren veel veranderd zien worden en collega’s zien verdwijnen. De crisis heeft ook hun krant getroffen, wat resulteerde in een nieuw beleid, tot grote frustratie van Diego. De avontuurlijke Diego mist het erop uittrekken voor een goed verhaal. En brengt zijn dagen door achter zijn bureau, op de saaie redactie.
Hij is getrouwd met Yvonne en samen zijn zij sinds een jaar de ouders van tweeling Max en Nona. Ook zijn relatie is niet meer wat het geweest is, het afgelopen jaar was zowel psychisch als lichamelijk enorm zwaar. Zijn vrouw klaagt dat hij te hard werkt en te weinig aandacht aan hun gezin besteed. Lukt het Diego nog om zijn relatie te redden?

Wanneer Tara een dubieus aanbod krijgt om per direct naar Aruba te vertrekken, voor een commerciële reportage over het Caribische gebied, is Diego dan ook stik jaloers. Waarom zij wel en hij niet? Nooit is er ergens budget voor en nu opeens wél!
De krant verkeerd echter in zwaar weer, dus dit aanbod was bijna te mooi om waar te zijn. Lukt het Tara om De Dageraad van de financiële ondergang te redden? Tijdens haar verblijf op het prachtige eiland doet Tara een schokkende ontdekking, het laat haar niet meer los. Ze gaat op onderzoek uit en bijt zich erin vast. En stuit op de verborgen kanten van het eiland en daarmee begaat ze de fout van haar leven! Wordt de redding van de krant misschien wel haar eigen ondergang?

Paradijsvogels, mysterieuze thriller, Aruba One Happy Island? Schijn bedriegt! Wordt de redding van De Dageraad misschien wel haar eigen ondergang? Aanrader!

★★★½