De Parijse rechercheur Alice Schafer wordt wakker op een bankje in Central Park in New York. De avond daarvoor was zij met haar vriendinnen aan het stappen in Parijs, dus hoe is dit in hemelsnaam mogelijk?
Het wordt nog gekker want zij blijkt met handboeien te zijn geketend aan Amerikaan Gabriel Keyne.

Deze gebeurtenis lijkt in het begin van het boek zeer ongeloofwaardig, maar de spanning is direct in het boek aanwezig en geleidelijk wordt de gebeurtenis zelfs heel geloofwaardig. Het plot is onverwacht en origineel. Guillaume Musso is er wederom in geslaagd een pageturner te schrijven, welke leest als een trein. Het boek lees plezierig, Guillaume Musso heeft een prettige schrijfstijl.