De kaft van dit boek is prachtig en straalt (voor mij) uit dat iemand 'onzichtbaar' wil zijn en dit blijkt ook te kloppen. Tessa is namelijk op de vlucht voor de man die haar heeft ontvoerd toen ze nog een jong meisje was. Dat is ook de reden dat zij steeds opnieuw 'iemand anders is' ... de verhaallijn en dagboekfragmenten wisselen elkaar af waardoor je haar steeds beter leert kennen en ook begrijpt waarom zij bepaalde keuzes maakt. Door het lezen van de recensies had ik erge hoge verwachtingen en viel het mij eigenlijk een beetje tegen, ik vond het wat rommelig en ook op een bepaalde manier voorspelbaar. Wel wist deze schrijfster mijn aandacht vast te houden en daarom geef ik het boek drie sterren.