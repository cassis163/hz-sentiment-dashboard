Dit boek zou door veel meer mensen gelezen moeten worden! Lorna Minkman beschrijft het indrukwekkende verhaal van Sia, een meisje dat vermoord wordt. Al in het begin van het boek weet je dat ze dood is en door wie dat is gebeurd. Echter, de reden achter de moord ontdek je pas tijdens het verhaal.

De thematiek in het verhaal, oorlogsslachtoffers, maakt het verhaal super indrukwekkend. Daarnaast is de opbouw van het verhaal heel aantrekkelijk. Het ene hoofdstuk kijk je mee met Sia, in het heden. Het moment dat ze verdwijnt, gevonden wordt en begraven wordt, lees je door de ogen van Sia. Tegelijkertijd maak je kennis mrt haar verleden. In een paar hoofdstukken beschrijft ze hoe ze kennis maakte met Darko, de jongen ui BosniÃ«, en hoe ze probeerde met hem te communiceren. Aan het eind van het boek komen de verhalen uit het verleden bij het heden..

Ik ben bij je is een prachtig boek, dat heel toegankelijk is. De thematiek is zwaar, maar wordt op een mooie manier uitgewerkt. Dit boek verwart en emotioneert. Een prachtig verhaal!