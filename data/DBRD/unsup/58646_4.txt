Dit boekenweekgeschenk stamt alweer uit 2007, maar ik besloot het nu eindelijk maar eens te lezen. Het is een echte Mak, zoals ik hem ken. Hij vertelt over de geschiedenis en het leven in de stad Istanbul en hangt dat allemaal op aan de brug die de beide stadsdelen met elkaar verbindt. Net zoals in zijn andere boeken zijn zijn vertellingen een mengeling van geschiedschrijving, journalistiek en een optekening van de levensgeschiedenissen van allerlei verschillende mensen. Zijn toon is herbij soms zakelijk en soms weer heel melancholiek of zelfs poetisch. Waat het ook over gaat, Mak is in ieder geval een begenadigd schrijver en weet je altijd mee te slepen.
In het boek wordt met name ingegaan op natuurlijk de roemruchte geschiedenis van de stad (vroeger de Romenise stad Constantinopel en nog eerder de Griekse stad Byzantium). Ook vertelt Mak over de mensen die de brug bevolken: de sigarettenjongens, boekverkopers en brugvissirs bijvoorbeeld. En ten slotte gaat Mak ook veel in op hoe de islam weer meer vat krijgt op de Turkse maatschappij. Hij laat zien hoe de gewone man hier over denkt, maar geeft ook aan dat de Deense cartoonrel niet zozeer een religieus conflict was, maar meer een eerkwestie, in een land waar ‘familie-eer’ zelfs een apart woord is.
Concluderend: interessant! lezen!