Voor mij is dit de 1e kennismaking met de schrijver Piet Baete. De cover is prachtig, erg gestileerd, complimenten.
Er zijn veel hoofdrolspelers, de vriendengroep Gert-Jan, Louis, Simon en Julie, de familie De Greve met Tanguy Chijs en Charlotte, en de speurder Kamp met hoofdinspecteur Briek Mulders, zijn vrouw Aline en haar vader Bonnart.
Dan zijn er nog wat personages die een bijrol spelen.
De relatie en het karakter van Briek Mulder en zijn vrouw worden goed uitgediept, daar zit een lijn in, Kamp is vooralsnog een raadsel en de familie De Greve wordt afgeschilderd als mensen die het er goed van nemen en nergens rekening mee houden.
De vriendengroep die uiteenvalt vind ik soms erg moeilijk te doorgronden wat hen nou precies bezig houdt, ik haalde ze ook wel eens door elkaar

Het verhaal speelt zich af in BelgiÃ«.
Het boek heeft geen moeilijke schrijfstijl, de Belgische uitdrukkingen storen helemaal niet, alleen er zijn zoveel personagers dat ik toch wel moest nadenken wie is wie. Jammer is dat hij van de personages voor- en achternaam gebruikt, dat hoeft voor mij niet.
Ik vind dit een psychologisch verhaal met een vleugje misdaad. Echte spanning die opgebouwd wordt in een thriller miste ik. Voor mij is dit boek meer een psychologische misdaadroman.
Het verhaal wordt pas na 2/3 deel spannend, en vanaf dat moment vond ik het verhaal boeiend. Er komt toch nog een onverwacht plot.
Het boek krijgt van mij 3 sterren, omdat ik het begin van het verhaal niet spannend vond en het boek langdradig voor 2/3 deel. Daarna komt er vaart in en dan wordt het toch een spannend en interessant verhaal.