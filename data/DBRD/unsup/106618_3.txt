Al jaren worden wij overspoeld met allerlei thrillers, goede, middelmatige en ronduit slechte. Ik plaats het debuut van Karen Hamilton "The Perfect girlfriend" onder de middelmatige. Het thema was interessant en het begin veelbelovend maar het verhaal kon die lijn niet vasthouden.

Het gaat over Juliette die in haar jeugd een traumatische ervaring heeft en die alleen heeft moeten zien te verwerken. Vader had het gezin al verlaten en moeder was er wel maar heel erg met zich zelf bezig. Uiteindelijk beland zij op een kostschool en zo ontmoet zij Bella en haar broer Nate. Deze beiden komen uit een milieu waar Juliette graag bij wil horen, hetgeen haar niet lukt. Zij doet er alles aan en echt alles om er bij te horen en gaat daarbij zo ver dat zij Nate gaat stalken.
Interessant is dat het verhaal vanuit het perspectief van Juliette wordt verteld, haar personage wordt volledig uitgewerkt. Van de andere personages in het verhaal is de informatie beperkt.
Het verhaal heeft een open einde en dat voelt aan alsof er een paar bladzijdes missen.
Het verhaal mist de nodige pit om echt aantrekkelijk te zijn.
Jammer het begon veelbelovend.