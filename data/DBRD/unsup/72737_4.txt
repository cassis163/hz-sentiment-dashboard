Op de eerste dag van de adventkalender van Hebban werd ik aangenaam verrast dat ik Alter Ego van Marissa Meyer kon downloaden. Deze stond al op mijn NTL lijst en ik ben meteen erin begonnen en kon haast niet stoppen.
Alter Ego is een science fiction verhaal opgebouwd rond superhelden, die speciale gaven hebben. De Anarchisten en Rebellen staan lijnrecht tegenover elkaar. Nova, die bij de Anarchisten is groot gebracht heeft een enorme hekel aan de Rebellen, daar deze schuldig zijn aan de dood van haar ouders en zij sindsdien op wraak zint. Adrian hoort bij de Rebellen en is op zoek naar gerechtigheid. Als zij elkaar ontmoeten en Nova infiltreert bij de Rebellen is dat het begin van de nodige actie. De verhaallijnen van Nova en Adrian wisselen elkaar af en door de korte hoofdstukken blijf je lezen. Marissa Meyer heeft een gedetailleerde, beschrijvende schrijfstijl.