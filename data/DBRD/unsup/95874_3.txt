Een bijzonder boek van Simone van der Vlugt.
Een boek met een actueel thema: neerstortend vliegtuig bij Schiphol, rascisme, extremisme.
Mooi beschreven hoe de hoofdpersoon een voorspellende droom heeft en deze serieus wil nemen, maar niet serieus genomen wordt door de politie, om over haar ouders maar niet te spreken.
Mooi beschreven hoe extremisten tot hun daden komen: hoe iemand woredt gehersenspoeld, Simone beschrijft heel goed hoe iemand gaandeweg wel degelijk heel veel twijfels heeft, maar onder dwang toch doorgaat. Je voelt de vertwijfeling van de hoofdpersoon: de droom over het vliegtuig was voorspellend, er gebeuren rare dingen, wat moet ze hiermee: wordt ze zelf soms gek??
Vanaf het begin ben je benieuwd wie de moslim is over wie ze schrijft. De verrassing is niet enorm als het duidelijk wordt, maar wel aanwezig, en leuk beschreven.
Ook mooi de omschrijvingen van de omgeving, ik kwam er voor mijn werk voor het eerst kort nadat ik het boek gelezen had en herkende het direct uit het verhaal (dat geeft dan wel wat kriebels...).
Het hele verhaal leest als een trein, al vond ik het wat ongeloofwaardig aan het eind. Zonder al te veel weg te willen geven over het plot denk ik (en hoop ik!) dat organisaties die misdaad bestrijden iets grondiger te werk gaan dan in het boek beschreven. Maar het boek is fictie, dus de werkelijkheid hoeft niet hetzelfde te zijn als het boek.
Dit boek heeft mij een andere kijk gegeven op extremisme en moslims, een heel klein kijkje in de (fictieve) keuken, dat vond ik erg mooi!