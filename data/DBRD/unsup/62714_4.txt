Christine Otten, bekend van haar mooie roman “We hadden liefde, we hadden wapens” heeft met dit boek opnieuw een prachtige verhalen geschreven. Verhalen vanuit zwart Amerika. Het zijn persoonlijke verhalen, waarin Christine beschrijft hoe ze van Detroit naar New Orleans reisde, vriendschappen sloot en zo steeds dieper betrokken raakte in de Afro-Amerikaanse wereld.
Ze was tijdens de reis ook getuige van belangrijke ontwikkelingen in de Amerikaanse geschiedenis, zoals de aanslagen op 9/11, de overstromingen in New Orleans en de opkomst van Obama en het heroplevende openlijke racisme.
“Als ik naar jou kijk, zie ik mezelf” is een heerlijk boek om op te pakken en een paar verhalen achter elkaar te lezen. Even wegleggen en dan snel weer verder lezen. Je geniet van de mooie zinsopbouw en van de persoonlijke elementen in de actuele verhalen. Een aanrader!