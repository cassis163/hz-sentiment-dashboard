De cover van het boek en de inleiding, geven meteen al een plot aan. Dan wordt er een dode, zwangere vrouw aangetroffen voor een flatgebouw. Is ze gevallen of geduwd? Wie is de vader van het ongeboren kind? Heeft die iets te maken met haar val? Inspecteurs Tim Sackley en Mike Delano worden op de zaak gezet. Tijdens hun onderzoek wordt een hoteleigenaar vermoord in zijn eigen huis. De politie van Corvallis moeten nu twee zaken oplossen. Ook in Seattle wordt een dubbele moord gepleegd. De hulp van Tim en Mike wordt ingeroepen omdat de FBI een zwak vermoeden heeft dat er een verband zou kunnen zijn tussen de moorden in Corvallis en Seattle. Het verhaal kabbelt even door als Tim en Mike afgereisd zijn naar Seattle om te helpen.
Ze komen bij Waverly uit en praten aldaar met wat gastouders om te zoeken naar "de ontbrekende link".

Dan woorden er weer twee mensen vermist en gaat de tijd dwingen. Men weet nu zeker dat deze mensen in groot gevaar zijn.
Als lezer ben je dan al aan de hand genomen. Je weet dat twee personen de dader kunnen zijn. Maar niets is wat het lijkt.......

Een verrassend eind, met een dader, waarvan je het niet had verwacht. Van mij persoonlijk had die naam nog zes bladzijden geheim mogen blijven.

Ik vind het een boek dat lekker wegleest en waar genoeg in gebeurt.