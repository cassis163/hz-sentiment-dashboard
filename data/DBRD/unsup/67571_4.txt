Een ontroerend verhaal over pesten, vriendschap en verdraagzaamheid.

Dit boek vertelt het verhaal van Auggie, een jongen met een misvormd gezicht die voor het eerst naar school gaat. Hij ziet er erg tegenop omdat hij bang is dat hij zal worden gepest en zijn angst wordt bewaarheid. Maar in tijden van nood zijn er ook mensen die voor hem opkomen, mensen die zijn vrienden worden.

Hoewel pesten een zwaar onderwerp is waar veel te veel kinderen mee te maken krijgen, is dit verhaal hartverwarmend en luchtig geschreven. Het is een hart onder de riem voor ieder kind en jongere die wordt gepest, of is gepest. Daarnaast laat het ook aan anderen zien hoe het is om gepest te worden en hoe belangrijk het is om verder te kijken dan je neus lang is, omdat iedereen unieke kwaliteiten heeft.
Je moet het alleen wel willen zien.