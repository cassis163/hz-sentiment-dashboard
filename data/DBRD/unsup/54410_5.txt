Soms kom je erachter dat je over een van je lievelingsboeken nog niets hebt opgeschreven. Ik ben nogal spaarzaam met het geven van de allerhoogste waardering voor boeken. Een 4-sterrenboek vind ik al prachtig. Deze verstilde novelle verdient de maximale score. In het begin schiet je voortdurend in de lach, maar per bladzijde wordt dit kleinood schrijnender. Alhoewel voor jongeren uitgegeven is het zeker ook voor volwassenen een gigantische aanrader. Geef je over aan dit emotionele verhaal. Even geen I-Pad of mobiel, alleen in de kamer met dit boek.