Moeilijk om dit boek te beoordelen. Meestal lees ik Scandinavische thrillers, dit keer een voor Finse begrippen literair hoogstandje. Het boek is boeiend, geeft een uitgebreide kijk in de levens, gedachtes en de diverse hedendaagse dilemma's waar de 3 hoofdpersonages in hun leven mee te maken krijgen. Helaas, Valtonen weidt zo langdurig uit over situaties en omstandigheden dat de spanning en de draad van het verhaal al snel zoek zijn. Ook de onderwerpen, wetenschap, dierenactivisten, marketingbedrijven en gadgets die naast de onderlinge banden van de hoofdpersonages veelvuldig aan de orde komen zijn op enkele vlakken pittig en zullen zeker lang niet iedereen aanspreken. Toch leest het boek lekker weg, maakt het je nieuwsgierig naar de onderlinge verhoudingen en heeft het heel eigentijdse moderne onderwerpen. Niet echt een hoogvlieger, maar lezers die houden van psychologische romans, zullen dit boek op waarde weten te schatten.