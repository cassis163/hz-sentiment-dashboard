Ik las Meesterdeal en moet zeggen dat dit een goede thriller is. De spanning wordt zeer progressief opgebouwd, waardoor je op de duur het boek nauwelijks nog weg kunt leggen. Het is een actueel en vlot geschreven verhaal, waar de schrijfster dieper op in gaat. Vooral de samenhangende gezinsproblematiek wordt in de verf gezet, maar soms werden er toch wel wat situaties omschreven die m.i. nogal wat overdreven leken. Toch blijft het verhaal je vasthouden tot op het einde. Zoals een echte thriller moet zijn, komt dit boek met een onverwacht plot. Het was een fijn boek en kan het elke thrillerliefhebber aanraden ! Ik ben zeer zeker van plan méér te lezen van Marlen, want zij bewijst dat ze de knepen van het vak kent.