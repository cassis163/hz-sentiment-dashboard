- enkele tientallen jaren in de toekomst, de wereld is veranderd in een dystopie-
Kyla's geheugen is gewist door de regering omdat ze een gevaar vormt voor haarzelf en de maatschappij. Wanneer ze bij haar nieuwe gezin aankomt moet ze alles opnieuw leren en komt ze stilletjes aan meer te weten over de wereld waar ze in leeft. Daardoor wordt ze ook nieuwsgierig naar haar eigen verleden en waarom ze juist is gewist. Maar zo'n zoektocht naar de waarheid is niet makkelijk als je van overal in de gaten wordt
gehouden.

Het idee achter het verhaal is zeker goed, alleen de uitwerking laat soms te wensen over. Zo zijn de personages eerder vlak en heeft het verhaal niet al te veel diepgang, dit zorgt er echter niet voor dat "Gewist" een slecht boek is. Het leest vlot en het is een aangenaam verhaal voor mensen die op zoek zijn naar een wat luchtiger boek.

Verder is het wel fijn dat het boek zich afspeelt in de nabije toekomst, zo kan je je voorstellen hoe het zou zijn moesten we binnen enkele tientallen jaren in een wereld leven gelijkend op die in het boek. en daar zit dan weer een waarschuwing achter, wat als de overheid Ã©cht te veel macht in handen krijgt en onze wereld van nu verandert in een dystopie?

Kortom: het boek ' Gewist' van Teri Terry is zeker een aanrader voor al diegenen die houden van goed, vlot lezend verhaal met een boodschap waarbij de focus ligt op het verhaal.