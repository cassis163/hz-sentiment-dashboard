Het debuut van Thomas Enger smaakt naar meer. Voor Hebban ben ik
uitgeloot om het derde boek in deze reeks te lezen en te recenseren
maar omdat ik nog niets van deze auteur had gelezen ben ik toch
maar in de eerste begonnen want het is een op elkaar volgende serie
en dan lijkt me de introductie van de personen best belangrijk.
Gisteren gelijk deel 2 besteld want het leest wel lekker :-). Het
is niet gelijk vanaf het begin spannend maar wel intrigerend, de
spanning komt pas later in het verhaal. Je leeft helemaal mee met
de sympathieke hoofdpersoon, de journalist Henning Juul die zijn
jonge zoontje is verloren bij een brand in zijn woning en waarbij
hij zelf ernstig gewond is geraakt. Het verhaal begint bij zijn
eerste werkdag na een lange periode van revalidatie en hij valt
gelijk met zijn neus in de boter, er is een jonge
studente vermoord aangetroffen, zij blijkt te zijn gestenigd.
Soms doet het personage mij een beetje denken aan Varg Veum (een
zweedse detectieve-serie), hij is net zo eigenwijs en doet vaak
dingen die hij beter kan laten. Er zit ook nog een vleugje humor
in, in de vorm van Juul's buurman die de zeventig is gepasseerd
maar dagelijks oefeningen op de trap doet om in vorm te blijven
'voor de vrouwtjes' zoals hij zelf zegt. Ik heb genoten van dit
verhaal en ben benieuwd naar het vervolg  "/vendor/tinymce/plugins/emoticons/img/smiley-laughing.gif" alt=
"laughing" />