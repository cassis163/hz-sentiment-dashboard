Ook reuzen gaan wel eens uit eten, op het moment dat een teleurgestelde chef-kok en ober hun restaurant willen sluiten omdat er niemand komt, komt er een reus eten. Het is even organiseren maar uiteindelijk loopt het totaal anders dan verwacht. Letterlijk een heerlijk verhaal over dat je geen vooroordelen hoeft te hebben maar dat je ook rustig af zou kunnen wachten hoe de zaken lopen. De mooie tekeningen zijn net schilderijen op zich en geven de sfeer van het verhaal goed weer. Een heerlijk prentenboek waar je lekker uit voor kunt lezen en daarna alles nog eens kunt bekijken.