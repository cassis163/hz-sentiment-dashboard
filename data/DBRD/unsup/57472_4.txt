Prachtig en ontroerend verhaal over de twee zusjes Rita en Rosie, die doordat hun moeder is gevallen voor een foute man, afgedankt worden naar een kinderhuis. Moeder Mavis hoopt dat dit tijdelijk is, "totdat ze het aankan". Rita en Rosie gingen 'oom Jimmy' al uit de weg en verbleven al een paar weken bij hun oma. Totdat de voogdijraad de meisjes ruw wegrukt uit hun vertrouwde omgeving. Rita en Rosie belanden via het weeshuis, geleid door de vreselijke directrice mevrouw Vanstone. Deze weet op slinkse wijze de kinderen naar AustraliÃ« weg te werken. 
Daar wacht Rita en Rosie een nieuw leven.

Mooi verhaal, waarbij ik mij regelmatig afvroeg hoe het in Godsnaam allemaal mogelijk was dat dit gemakkelijk kon gebeuren. Want hoewel dit verhaal fictief is, is het gebaseerd op waargebeurde gebeurtenissen.
Die slappe Mavis wilde ik wel eens goed door elkaar schudden en die Jimmy de bruut wilde ik het liefst ook aanpakken. Boosheid wisselde zich bij mij af met medelijden en ongeloof. 
Er gebeuren afschuwelijke dingen, maar dat wordt gecompenseerd door de adembenemende wijze waarop de schrijfster je aandacht weet vast te houden. Uiteindelijk valt een en ander op zijn plaats zonder dat het te zoetsappig wordt.