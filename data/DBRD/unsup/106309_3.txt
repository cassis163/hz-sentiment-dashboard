Het lot is een boek waar ik zomaar aan begonnen ben. Ik had al eerder een boek gelezen van deze schrijfster, de statistische waarschijnlijkheid van liefde op het eerste gezicht, maar deze beviel me eigenlijk niet. Een beetje te. Dit boek vind ik veel beter, ik vind het ook best origineel dat het zich afspeelt rond een loterij. Ik denk alleen niet perse dat het winnen van de jackpot een vloek is, het ligt er geheel aan wat je er mee doet. Veel situaties en dingen in dit boek zijn herkenbaar, voor iedereen is er wel iets, over familie of gebrek eraan, liefde, armoede. Maar ook het kiezen van een studie en de stress, voor mij komt het precies op het juiste moment. Het is belangrijk dat je hierbij voor jezelf kiest en niet wat anderen van je verwachten of om anderen blij te maken. Want je bent meer dan de rol die krijgt toegedeeld, dit zie je vooral terug bij Alice. Wat haar heel begrijpelijk maakt. Ik ben ook heel erg blij met hoe familie en vriendschap in dit boek besproken worden. Sterke vriendschappen, er voor elkaar zijn wanneer dan ook, maar ook het belang van over dingen praten, zeker als ze moeilijk zijn en naar elkaar luisteren, daar kun je zoveel door te weten komen over iemand. Ik vind alle personages leuk. Over Teddy had ik eerst mijn twijfels, omdat hij zo anders is dan mij, veel lakser denk ik, maar hij is eigenlijk best lief, ook al doet hij dat niet altijd op de juiste manier en ik word er ook helemaal blij van dat er eentje graphic designer wil worden, dat komt niet vaak voor.
Ik moet ook toegeven dat ik het heel erg waardeer hoe hier geluk aanbod komt. Als je maar goed genoeg kijkt is er altijd wel iets van geluk te vinden, of iemand die je gelukkig maakt. Het boek is hier en daar wat voorspelbaar en simpel, maar ik heb er van genoten. Mensen gelukkig maken, is zoiets moois om te doen. Wie goed doet, goed ontmoet.