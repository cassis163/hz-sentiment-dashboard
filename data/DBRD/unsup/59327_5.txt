heerlijk romantische feelgoodroman

Samenvatting:
Caitlin, 26 jaar, is een weekend met vriendinnen naar London. Haar vriend Steven blijft thuis en ze moet steeds aan hem denken. Wij ze krijgt maar geen berichtje van hem. Dan kijkt ze in de mooie ogen van Max, en ze schrikt ervan. Het doet haar weer denken aan een duister stukje verleden. Ze probeert hem te ontwijken, als dat bijna lukt staat hij daar weer. Maar Max Jordan is een beroemd persoon en eigenaar van de club waar hij haar een rondleiding geeft. Caitlin haar hart gaat harder kloppen, maar thuis zit haar Steven, en dat is de man van haar dromen. En dan is er nog het geheim uit het verleden, dat ze graag verborgen wil houden.

Dan krijgt ze een naar bericht van Steven en is Max daar op de juiste plek om haar te steunen. Max heeft ook zo zijn demonen uit het verleden en wordt gezien als een charmante verschijning, maar zijn relaties zijn nooit lang. Bij toeval valt hij bijna voor het voeten en opnieuw lijkt cupido zijn werk te doen. Haar hart zegt ja, maar haar hoofd zegt nee, want Steven blijkt haar toch meer zekerheid te geven.

Hoe dit afloopt, lees je in Zoektocht terug.

{ “Bij het zien van haar ogen werd hij plotseling een paar jaar terug in de tijd gezogen. Het benam hem de adem. Die ogen stonden nog altijd op zijn netvlies, net als hij die nacht nooit vergeten was. Was ze het echt? “}


De elementen:
De cover: is prachtig, met een mooi uitkijkje op zee, een aantal rotsen, een donkere lucht. De titel: Zoektocht terug, geeft iets tegenstrijdigs aan, maar zo is het boek ook wel. Caitlin zoekt haar geluk, maar durft ze het wel aan.
Het verhaal is geschreven in de 3e persoon, en zowel vanuit Caitlin als vanuit Max lezen we het mooie romantische verhaal over 2 lieve mensen op zoek naar liefde en geluk. Beide kunnen niet loslaten en beide kunnen niet voor 100% geven. En daar komen ze beetjes bij beetjes achter. Als de twijfel toeslaat is het makkelijk om te kiezen voor de safe-side, de kant van alle zekerheden, maar of dat gelukkig maakt? Mooier is het om te springen in het onbekende.. en dat is heel moeilijk, maar geeft soms veel momenten van twijfel en overweging.

{ " De meeste dingen hebben geen toekomst, alles kan een volgende dag compleet anders zijn, maar dan heb je in elk geval een mooi moment meegepakt” }

Mijn mening over het boek:
Marina Folkers is voor mij nog een onbekende auteur, dus geheel blanco begon ik aan haar boek, die er nogmaals prachtig uitziet. Met enige nieuwsgierigheid wilde ik al wat blaadjes gaan lezen, maar werd gelijk meegesleept met het verhaal. Het is een prachtig boek, over liefde en verdriet, over elkaar aantrekken en weer afstoten. In prachtige zinnen, weet Folkers mij helemaal mee te slepen in het verhaal. Eenmaal in begonnen, kan je er ook niet mee stoppen. Er zit veel verscholen in het boek, zoals blijf je bij je zekerheden of durf je in het diepe te springen? Kan je het verleden zomaar loslaten? Kan je kiezen voor geluk? En tenslotte.. de liefde overwint alles…als je er voor openstaat!

Ik heb genoten met volle teugen.. een prachtexemplaar!

Gewaardeerd op 5 sterren.