Ik heb intens genoten van de tweede thriller van Jefferson Bass: Macaber complot, vandaar ook de titel macaber leesplezier.
Na Het lijkenhuis is dit boek naar mening opnieuw een schot in de roos. Een heerlijke thriller vol sappige details over de forensische wetenschap. Afgezien daarvan is het een krachtig meeslepend verhaal waarin enkele verwijzingen zitten naar het eerste boek. Om het plaatje volledig te doen kloppen is het wel nodig dat je Het lijkenhuis gelezen hebt. Indien niet bestaat de kans dat je wat verloren loopt bij verwijzingen die echt wel van belang zijn voor dit verhaal.
Mensen die tuk zijn op verhalen met een hoog CSI gehalte, maar dan van een meer realistisch kaliber, zullen smullen van deze nieuwe schrijver.
Het lijkenhuis vond ik iets moeilijker qua verhaallijn, dit boek leest echter als een trein, zeg maar gerust hogesnelheidstrein.