Glenn Cooper debuteerde in 2010 met Boek der doden. Inmiddels zijn hiervan al meer dan een miljoen exemplaren verkocht. Cooper studeerde archeologie aan de universiteit van Harvard en is momenteel directeur van een bedrijf dat gespecialiseerd is in biotechnologie. In zijn vrije tijd zet hij zich in voor een onafhankelijke filmmaatschappij en schrijft hij boeken. Met Boek der zielen hoopt hij het succes van zijn debuutroman te evenaren of misschien zelfs te overtreffen.
Boek der zielen gaat verder waar Boek der doden is geÃ«indigd. Er zijn zestien maanden verstreken sinds de (gedwongen) pensionering van FBI-agent Will Piper. Will is inmiddels getrouwd met zijn voormalige partner Nancy en hij is vader geworden van een gezonde zoon. Zijn rustige leventje wordt ruw verstoord als ex-werknemers van Area 51 zijn hulp inroepen. Het enige ontbrekende boek uit de supergeheime bibliotheek van de boeken der doden wordt tijdens een veiling aangeboden. Aan Will de taak om niet alleen dit boek te bemachtigen, maar ook om het grootste raadsel omtrent deze boeken op te lossen: waarom eindigen de boeken op 9 februari 2027? Tijdens zijn missie wordt Will wederom op de huid gezeten door de Wachters, de superfanatieke bewakers van Area 51, en moet hij al zijn vaardigheden aanwenden om zichzelf en zijn familie te beschermen.
Boek der zielen is een aardige thriller met een origineel onderwerp. Hoewel origineel? Het unieke thema is natuurlijk al uitgebreid aan bod gekomen in zijn voorganger Boek der doden. Gelukkig heeft de schrijver er een draai aan weten te geven, zodat het niet â€˜meer van hetzelfdeâ€™ is geworden. Toch is dit boek niet zo geslaagd als het eerste. Zo is de zoektocht naar aanleiding van de brief van William Shakespeare bijvoorbeeld ronduit simpel en niet echt op zijn plaats. Het lijkt er dan ook op dat dit er alleen maar bijgehaald is om een De Da Vinci Code-effect te bereiken. De invloed van het verdwenen boek op de levens van Calvijn en Nostradamus, is dan weer wel een prachtige vondst!
Boek der zielen is dan ook een wat onevenwichtige thriller, waar ik na Boek der doden meer van verwacht had.