Jessica Dudok heeft een aantal jaren met haar man en 3 kinderen in Curacao gewoond. Omdat haar man Victor een baan als directer heeft aangeboden gekregen in Nederland, verlaten ze Curacao weer. Jessica heeft grote moeite om te aarden in een Gooisch dorp, gekscherend ook wel „Het Reservaat” genoemd.

Wanneer Jessica bevriend raakt met Amanda Voorbach, lijkt haar negatieve houding om te draaien. Ze wordt meegevraagd met lunchen, modeshows, premieres en ga zo maar door. Amanda is nl. getrouwd met Marcus, een vooraanstaand televisie-producent.

Binnen het reservaat spelen de meest bizarre taferelen af.

Het was een prima „tussendoor” boek om te lezen en je hoefde er niet erg bij na te denken. Daarom meer een roman dan een thriller. De vergelijking met de Eetclub van Saskia Noort kan ik niet zo goed maken. Natuurlijk zijn er overeenkomsten. Ik ga de Eetclub nog maar eens lezen en dan ben ik benieuwd.

Ik geef het boek de 2,5 sterren.