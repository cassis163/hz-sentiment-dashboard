Na Mysteries in Friesland van Kerst Huisman en Mysteries in Utrecht (ook van Martijn Adelmund) presenteerde uitgeverij Bruna onlangs Mysteries in Noord-Brabant. Dit boekje gaat over kabouters, reuzenschildpadden, moorden, spookhuizen, verdwenen kastelen en nog veel meer. De auteur heeft maar liefst dertig verhalen verzameld die zich afspelen in alle uithoeken van de provincie. Uiteraard zijn het niet allemaal even vrolijke verhalen en erg diepgaand is het allemaal niet, maar voor iedereen die het leuk vindt om over (lokale) geschiedenis te lezen zijn dit en de andere boekjes een leuke aanwinst voor de boekenkast.