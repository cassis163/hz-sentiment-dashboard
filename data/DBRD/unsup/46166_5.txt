David en Adèle zijn getrouwd. Op het eerste zicht gelukkig maar achter de coulissen is er van alles gaande. Louise heeft op een avond een klik met iemand en ze “stelen” van elkaar een kus maar dan stopt het. Ongelooflijk maar wanneer Louise op haar nieuwe werk start, blijkt haar baas David “de onbekende kusser” te zijn. Uiteindelijk besluiten ze beiden ongemakkelijk dat het hier bij moet blijven.


Wat je niet ziet is een verhaal over wantrouwen,geheimen en bedrog. Wanneer Louise toevallig tegen een dame aanbotst ,begint een vriendschap. Groot is de verbazing bij Louise als blijkt dat Adele haar nieuwe vriendin is. Louise die zowel David als Adele niet meer kwijt wil bouwt met beiden een band op. Maar is iedereen wel echt wie hij is? En wat is er toch aan de hand? Louise staat voor een raadsel en twijfelt aan de waarheid. Maar dan vallen de maskers af.


Dit boek wordt verteld vanuit de verschillende standpunten van de hoofdpersonages. Van in het begin wil je weten hoe het verder gaat en welke geheimen er spelen. Het is spannend en je kruipt als lezer in de hoofden van de spelers. Het psychologische kat en muis-spel wordt geleidelijk aan opgedreven en je vraagt je af hoe het nu eigenlijk echt zit. Jammer vond ik wel dat ik al vrij snel een idee had wie de manipulator was. Dit maakte het puzzelen minder boeiend maar de onderhuidse spanning die stilaan toenam, zorgde dat ik toch geboeid bleef lezen. Wat jij niet ziet heeft een ontknoping die misschien vergezocht maar wel origineel is. Dit einde was voor mij totaal onverwacht en verrassend. Dit psychologische thrillerdebuut is ondanks enkele voorspelbare plotwendingen een aanrader. De kracht van het boek zit vooral in de rookgordijnen die gecreëerd worden. Als je dit boek leest, wordt je vaak op het verkeerde spoor gezet . De twijfel groeit en je wil weten wie nu eigenlijk de boosdoener is. Een sterk debuut dat diep graaft en met mondjesmaat zijn geheimen prijsgeeft.


#WTFTHATENDING is nu eens geen valse belofte maar een duidelijk statement.
Vertrouw helemaal niets van dit boek want je komt bedrogen uit.. Onderga en beleef dit verhaal en je wordt verrast.


Bedankt The House of Books en Sarah Pinborough dat ik dit mysterie mocht ontrafelen.