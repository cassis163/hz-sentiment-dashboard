"Het huwelijksbureau" is een charmant en innemend boek! De schrijfstijl is vriendelijk, bijna na√Øef. De stijl doet denken aan die van Alexander McCall Smith (Mma Ramotswe serie), met in plaats van Botswana, het sprookjesachtige India als decor. Je krijgt een niet al te diepgaand kijkje in de tradities en gewoontes m.b.t. het uithuwelijken van de diverse kasten in India. Meneer Ali verveelt zich na zijn pensionering en valt constant zijn vrouw lastig, die daar niet zo van gecharmeerd is. Hij begint uiteindelijk een huwelijksbureau voor gegoede Indiase klanten. Al snel heeft hij het zo druk dat hij het niet meer alleen aankan, en assistente Aruna inhuurt. Samen helpen ze vele mensen aan een echgetno(o)t(e). Maar ook Aruna heeft zo haar liefdesproblemen. Hoewel weinig diepgang en spanning, is het een uiterst vermaklijk boek dat heerlijk wegleest. Echt een "feel good"-boek!