Het verhaal gaat over RÃªve, die de dood van haar broer een plekje moet geven, terwijl ze het gevoel heeft dat het haar schuld is dat hij er niet meer is. Echter, niemand weet dit. Het is een mooi boek wat de dagen nadat je het dicht hebt geslagen nog in je hoofd blijft zitten. Wel vond ik het even duren voor ik in het verhaal zat en snapte waar het heen ging. Ik had niet echt een idee over welke tijdsspanne het verhaal zich afspeelt en de "dagboek"-stukjes vond ik in het begin ook erg verwarrend (tot ik er dus achter kwam dat het dagboek-stukjes waren, de schrijfstijl is opeens heel anders). Omdat je maar mondjesmaat informatie krijgt over wat er bijvoorbeeld met haar broertje gebeurd is en waar Reve mee struggelt, duurde het bij mij even voor het verhaal me greep. Wel wilde ik het boek niet wegleggen omdat ik juist graag wilde weten wat nu de clue is. Beetje tegenstrijdig, maar het is een boek wat ik zelf niet snel gekozen zou hebben als ik meer informatie had gehad. Maar nu ik het gelezen heb, vond ik het zeker de moeite waard. Het heeft me wel aan het denken gezet over wat zulke situaties met een mens doen en de gevaren die dit met zich mee kan brengen. Al met al, toch 4 sterren omdat het verhaal me de dagen na het lezen niet los heeft gelaten.