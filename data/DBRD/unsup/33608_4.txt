David Hunter is Brit en op bezoek bij zijn vriend Tom Lieberman, directeur van de Body Farm waar lijken op alle mogelijke manieren onderzocht worden. Hij gaat mee op veldbezoek wanneer een lijk gevonden wordt in een verlaten berghut en al snel blijkt dat er iets niet klopt met de bevindingen die de forensisch onderzoeker doet ten opzichte van de theorie. Het lijk kan helemaal nog niet in die staat van ontbinding zijn. Heeft iemand een fout gemaakt? Een aanwijzing naar een dader maakt de zaak alleen maar complexer. Verder speelt haantjesgedrag ook nog een rol in deze zaak, wie is de baas, wie denkt dat hij de baas is en wie wordt aanzien als de baas. Dat is niet altijd dezelfde persoon en leidt tot conflicten die de zaak niet altijd ten goede komen.

Een erg aangename verrassing met een auteur die ik nog niet kende maar waarvan ik zeker meer ga lezen.
Heel gedetailleerde beschrijvingen van hoe lijken ontbinden onder welke omstandigheden, erg leerrijk moet ik zeggen.