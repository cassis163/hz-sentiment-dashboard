In "Een verzonnen leven" beschrijft Karine Tuil de driehoeksverhouding van een roemrijke Franse steradvocaat in New York: Sam(ir) Tahar, de "mislukte" schrijver Samuel Baron en hun wederzijdse, bloedmooie vriendin Nina Roche. Het verhaal begint tijdens hun studentenjaren in Parijs en komt tot een enorme, heftige wending als zij elkaar na 20 jaar weer ontmoeten.

Maar...het is niet alleen deze driehoeksverhouding die in dit verhaal beschreven wordt. Het is een prachtige, eigentijdse roman geworden die alle actuele thema's van de laatste jaren verwerkt ziet. Denk daarbij aan bedrog, criminaliteit, discriminatie, identiteitsfraude, integratie, jihadisme, de uitzichtloze maatschappelijke problemen die in de Parijse banlieus plaatsvinden, de grote verschillen tussen steenrijke ondernemers en de mensen aan de rand van de samenleving, racisme, terrorisme.
Karine Tuil is er in geslaagd om een uitermate boeiende, indrukwekkende, rijke, spannende Ã©n zorgvuldige roman te schrijven. Haar stijl is direct en vaardig. de personages worden voortreffelijk gedetailleerd en psychologisch uitgewerkt.

'n Verhaal dat je vlot leest door veel wisseling van de verteller, de opbouw in 4 delen en de korte hoofdstukken. 'n Verhaal dat vragen stelt en vragen oproept. 'n Verhaal om je hart aan op te halen. Lang geleden dat een boek mij zo heeft ontroerd, het zal me niet gauw loslaten.
SUPERBE zou een Franse lezen schrijven, daar sluit ik me volledig bij aan.