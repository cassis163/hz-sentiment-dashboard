Sam verhuist samen met zijn moeder en zijn zusje Teg naar de kust om afscheid te nemen van Sams terminaal zieke oma. Eenmaal in Cornwall ontmoet hij Jade, een puber, surfer en haast onaantastbaar persoon.
Sam wordt verliefd en gaat ook surfen, maar dan hoort hij van Jades droom...

Surf is een boek dat in eerste instantie dik lijkt, maar als je eenmaal bezig bent, ben je er zo doorheen. Het leest vlot en er gebeurt genoeg om je concentratie er goed bij te kunnen houden.

Verder verbaast het me niet dat de schrijver zelf ook surft, omdat het cultuurtje eromheen heel goed en sfeervol beschreven is. Of je nou surft of niet, je voelt de sfeer eromheen precies aan.

Maar het is een aanrader omdat het ook nog spannend is, wat het een ideaal zomerboek maakt, met surfen, liefde en die nodige spanning. Gewoon proberen dit boek, want zoals daar meerdere keren gezegd: De wolf lijkt groter als he bang bent!