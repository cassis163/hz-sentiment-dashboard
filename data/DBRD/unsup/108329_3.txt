Na 'Een doorn in het oog' was ik benieuwd naar het tweede deel van de Rebekka Holm-reeks.
Ik kan melden dat de schrijfstijl van Julie Hastrup zich ten positieve heeft ontwikkeld. Het verhaal is echter bij vlagen langdradig en weinig boeiend, er worden te veel lijntjes uitgezet die uiteindelijk niets met de moord op Kirsten (Kissi) Schack van doen blijken te hebben. Met Rebekka voel ik ook na deel 2 nog geen band; ze komt niet echt binnen, zeg maar. Toeval is in deze thriller wederom een wezenlijk bestanddeel, zowel bij het vinden van de moordenaar als voor wat betreft de aanleiding tot de moord. Het plot is niet zo doorzichtig als dat in deel 1, toch is de uitkomst weinig verrassend.
Minder leesplezier dan bij deel 1 is het resultaat. Desondanks ga ik ook deel 3 lezen zodra dat verschijnt, want als Hastrup het leesplezier van 1 weet te combineren met haar schrijfstijl van 2, een ferme dosis spanning toevoegt en de karakters verdiept, zou dat best wel eens een prima boek kunnen worden. 'De blinde vlek' is aardig, maar bij lange na niet goed genoeg om het een thrillersensatie te noemen.

[Terzijde: het lijkt me handig als de uitgever op de cover vermeldt dat dit deel 2 van een reeks is, in plaats van de teksten 'De Deense thrillersensatie', wat het niet is, en 'Voor de lezers van Lars Kepler en Camilla LÃ¤ckberg', welke vergelijkingingen de genoemde auteurs geen recht doen.]