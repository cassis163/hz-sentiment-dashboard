Een boek, waarbij tijdens het lezen vaak de rillingen over mijn rug liepen.
Een boek vol verrassingen en vooral een boek met personages die goed uitgewerkt zijn.
De gevoelens van de personages zijn goed beschreven, ze worden daardoor heel menselijk en soms kun je begrijpen hoe de een of ander reageert.

Ook wanneer je, net als ikzelf eerder niets las over deze rechercheur(s) was het goed te volgen.
Hier en daar is de vaart uit het verhaal, maar nergens wordt de spanningsboog laag. Het is een goed geschreven misdaadroman, zonder meer!
Wat ik jammer vond, was het kleine lettertype. Dat maakte het voor mij wat minder prettig om te lezen, maar ook dat is heel persoonlijk.

Op een bepaald moment in het verhaal dacht ik wel te weten wie de dader is, maar niets is minder waar. Ik zocht het helemaal in de verkeerde hoek. Ik had dit niet kunnen zien aankomen!
Vreselijk, wanneer iemand uiteindelijk weet dat er toch liefde in het spel was maar door eigen toedoen niets meer kan veranderen aan de omstandigheden waarin verder geleefd moet worden.

Het open einde van het verhaal, maakt me benieuwd naar hoe het verder zal gaan met de hoofdpersonen. Zien we rechercheur Petersen nog terug en hoe gaat het met het huwelijk van Gisella?
Ik heb het boek graag gelezen en waardeer het met 4/5 sterren.