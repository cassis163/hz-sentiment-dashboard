De Oneindige Familie is een roman die gaat over Isabel Poole, ofwel Izzy, die met haar zoon Cap deelneemt aan een psychologisch experiment, De Oneindige Familie. In dit experiment gaan tien gezinnen met pasgeboren babyâ€™s in een speciaal complex voor tien jaar samenwonen. Izzy is ongewild zwanger geworden van haar leraar. Omdat hij het kind niet wil en zij niet in staat is het zelf op te voeden besluit ze zich aan te melden voor De Oneindige Familie.
Dit boek is het derde boek van schrijver Kevin Wilson. De schrijfstijl is gemakkelijk en hoewel het over een wetenschappelijk experiment gaat is de woordkeuze eenvoudig. Omdat de karakters niet worden uitgediept blijft het verhaal oppervlakkig. Ondanks dat Dr. Grind, de leider van het project, een door zijn jeugd verknipt persoon is en De Oneindige Familie een bijzondere situatie is om in te leven kabbelt het verhaal voort. En ook het einde zorgt niet voor de nodige spanning maar maakt dat het boek naar een feelgood roman gaat neigen.
Ondanks de potentie van het thema van het boek mist het verhaal diepgang en overheerst de oppervlakkigheid.