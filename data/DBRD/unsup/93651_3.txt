Van het vorige boek van Sarah Pinborough ‘Wat jij niet ziet’ heb ik erg genoten dus ik keek vol verwachting uit naar ‘Belofte maakt schuld’. Helaas heeft dit boek wat mij betreft niet het niveau gehaald van de voorganger. Vooral het eerste deel pakte me niet echt. Het wisselen tussen meerdere personen in dagboekstijl kan heel goed werken om de lezer de belevingswereld van de personages in te sleuren, maar in dit boek bleef het allemaal te veel aan de oppervlakte. Het voelde teveel als los zand. Pas in het tweede deel van het boek wordt het spannender en boeiender. Dat maakt het taaiere eerste deel gedeeltelijk goed. De ontknoping kwam voor mij niet als een verrassing maar was wel spannend geschreven. Al met al was Belofte maakt schuld voor mij geen thriller die boven de middenmoot uitsteekt, die uitblonk in originaliteit of lang zal blijven hangen. Na wat plussen en minnen en zorgvuldig afwegen een nipte drie sterren voor de nieuwe Sarah Pinborough. Met dank aan Hebban en The House of Books om het boek vooruit te mogen lezen.