Badgasten is het zomerboek van 2015, de cover voelt zomers aan door de mooie blauwe kleur en de badende toeristen. De presentatie van het boek geeft meteen een zomers gevoel. Naam Badgasten past er perfect bij. Op de cover staat geschreven: ''Sluimerende verlangens en onderhuidse jaloezie tijdens een onvergetelijke vakantie'' Perfecte omschrijving van het boek, zowel een onvergetelijke vakantie in alle opzichten, zowel jaloezie en verlangens.

Franny en Jim Post hebben een turbulente tijd meegemaakt, een tijd welke ze nog niet achter zich hebben gelaten en nog steeds sluimert. Ze besluiten op vakantie naar Mallorca te gaan om daar hun 35 jarig huwelijk te vieren. Hun dochter van 18 jaar Sylvia en 10 jaar oudere zoon Bobby en zijn vriendin Carmen gaan mee, ook sluiten een dag later de beste vriend en homokoppel Charles en Lawrence zich bij de familie aan om de vakantie mee te vieren. Ze willen gaan genieten van alles wat Mallorca bied, zon, zee en strand.

Iedereen heeft zijn eigen sores, welke ze allemaal zoveel mogelijk proberen te verbergen voor elkaar want stel je voor wat een ander van ze kan denken! Zo blijkt dochter Sylvia heel anders in elkaar te steken dan Franny en Jim ooit verwacht hadden, hun zoon blijkt ook heel wat geheimen met zich mee te zeulen die niemand mag weten, maar ook beste vriend Charles en zijn man Lawrence hebben hun geheim.

Het boek is opgedeeld in 14 hoofdstukken deze beslaan de 14 dagen welke de personages op Mallorca door brengen, de toon wordt meteen in de het eerste hoofdstuk gezet waarin je kunt lezen dat Jim totaal geen zin heeft in de vakantie en het liefste thuis zou blijven, wat ook opvalt is dat Jim alleen naar het vliegveld vertrekt. Ook dochter Sylvia blijft het liefste thuis, zie ziet zichzelf niet meer met haar ouders op vakantie gaan. Maar door bepaalde gebeurtenissen in haar leven besluit zij toch te gaan.

Doordat de toon door personage Jim meteen gezet wordt, word je als lezer nieuwsgierig wat er gebeurd is, hoe komt het dat Franny en Jim uit elkaar zijn gegroeid en welke onderhuidse spanningen borrelt onder de oppervlakte, beetje voor beetje gaandeweg het boek, geeft Straub steeds een puzzelstukje weg, op het einde van het boek knalt de spanning van het papier af. Het verhaal is goed opgebouwd, zinnen vloeien perfect in elkaar over. Je moet door lezen want telkens wanneer Straub een puzzelstukje weggeeft wil je zo snel mogelijk weten hoe de vork in de steel zit.

Met een goed gevoel voor humor lees je het boek vlotjes en met een glimlach door, personages worden goed uitgebreid, en Straub laat iedere personage aan woord komen zodat de lezer goed op de hoogte is wat er in ze omgaat en welke geheimen er prijs gegeven mogen worden. Het is briljant in elkaar gezet, en elk hoofdstuk doet je verlangen naar de volgende. Je waant je in Mallorca, met de nodige drama, maar wel met een luchtig tintje. Wat mij betreft is Badgasten het zomerboek van 2015.