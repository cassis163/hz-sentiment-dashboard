Een nieuwe serie heeft me te pakken. Op de vlucht is namelijk deel één in een nieuwe serie van schrijfster Terri Blackstock. Het eerste deel in een serie en dan gelijk beginnen met “Er zit bloed onder mijn schoenen” Een lekker begin. Er is op pagina één al een moord gepleegd, je komt dus direct in het verhaal binnen en daar hou ik van. Hoe de moord is gepleegd daar heb je geen idee van. Vanaf dit punt leer je de personen kennen en kom je dus gelijk in het verhaal terecht waar Casey beschuldigd wordt van moord maar zelf zegt ze dat ze het niet gedaan heeft.

De belangrijkste persoon in het boek is Casey. Casey wordt verdacht van moord en gaat op de vlucht. Het is spannend te lezen hoe ze vlucht en welke stappen ze neemt. Naast Casey is er nog een belangrijk persoon genaamd Dylan. Dylan is de persoon die is ingehuurd om Casey te zoeken en over te leveren aan de politie. Dylan doet meer dan hem gevraagd wordt en daarom gaat hij goed nadenken over de zaak en over de verdachte Casey.

Het boek lees je vanuit Casey en Dylan, het zijn korte hoofdstukken en boven elk hoofdstuk staat vanuit welk persoon je leest. De schrijfstijl is prettig, het onderwerp wordt goed beschreven en hoe Casey vlucht en de tussen stops en handelingen die ze doet worden goed uitgebreid beschreven. Op deze manier kom je echt in het verhaal en kom je ook meer te weten over Casey. De spanning wordt goed opgebouwd, het is niet vanaf het begin heel erg spannend en dat hoeft ook niet. Hoe verder ik kom hoe minder ik mijn boek weg wil leggen. Uiteindelijk blijf ik met vragen achter en kan ik niet wachten tot het volgende deel verschijnt.

Dus ben je nog op zoek naar een spannende nieuwe serie dan raad ik je zeker dit boek aan.