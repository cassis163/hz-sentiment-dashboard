De titel suggereert dat het boek over een cosmetische ingreep of iets dergelijks gaat, maar niets is minder waard. De hoofdpersoon Julia is getrouwd met de beroemde succesvolle advocaat Hugo en heeft een dochtertje van 6 jaar. Hugo heeft echter een verslaving, namelijk seks. Hij lapt de huwelijkse trouw aan zijn laars. Dit maakt Julia erg ongelukkig. Als blijkt dat Hugo ook nog eens aangeklaagd wordt voor fiscale fraudering zakt Julia in een diepe depressie. Er komt dan een heel verrassende wending in het verhaal. Julia wordt opgenomen in een psychiatrische kliniek en leert door alles op te schrijven weer langzaamaan haar leven op orde te krijgen. Op een boeiende en vlotte wijze heeft de schrijfster het beladen probleem van depressie beschreven. Om het wat luchtiger te houden zijn er ook humoristische fragmenten in het tweede deel verwerkt. Mijn eerste indruk van het boek, een leuke roman, huisje, beestje, boompje, leuk maar niets bijzonders, sloeg ineens om in het tweede deel. Prachtig opgebouwd verhaal met een heel bijzonder apart tintje.