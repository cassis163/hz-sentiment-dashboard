De Juiste Man is het tweede boek van Max van Olden. Na zijn succesvolle debuut ‘Lieve Edelachtbare’ heeft Max van Olden niet stil gezeten. Zijn tweede thriller ligt te stralen in de winkel.

In de juiste man ontmoeten wij Oscar Seefeld, een advocaat met een eigen kantoor, hij probeert al 20 jaar een persoonlijk drama een plekje te geven. Dit lukt niet helemaal. De juiste man is een titel die in het verhaal helemaal tot leven komt. De titel is erg goed gekozen.

Met Oscar en ook Alexander kan Max zijn ervaringen als advocaat goed verwerken. Beide zijn in De juiste man advocaat. De zaken die Oscar als advocaat aanneemt zijn een kijkje in de werkelijkheid Tenminste dat denk ik. De manier waarop Oscar zijn persoonlijke drama op pakt komt voor mij soms ongeloofwaardig over. Het is allemaal vergezocht om er op deze manier mee om te gaan. Hierdoor mist De Juiste Man voor mij spanning.

Max van Olden weet als geen ander de advocatuur in een thriller te verwerken. Hij gebruikt zijn eigen ervaring en kennis om de hoofdpersonages een herkenbare rol te geven. Met De Juiste Man hebben we er een Legal thriller bij die voor mij meer spanning kon gebruiken.