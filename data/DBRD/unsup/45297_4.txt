"De rol van mijn leven." besluit ze hoofdstuk 1 mee.
"Met de liefde van mijn leven." Hst 2
"Als een held, geloof ik." Hst 3
Edna en Samuel, een speciale mix van 2 mensen.
Een liefde start en wordt onderbroken, waarna hij na een periode van verder leven en ontwikkelen weer en meer diepgaand wordt opgepakt.
Edna ontwikkelt zich van een tobber, over zichzelf piekerend, tot een daadkrachtige dame, leert zich door angsten heen te bijten door boos op de situatie te worden("een uitgesproken persoon waar eerst een onbestemd kind was geweest" ). Samuel lijkt daarentegen op jongere leeftijd een sterkere mening te hebben over aspecten als enthousiasme, valse schijn vs echtheid, oorspronkelijkheid - maar blijkt te lijden aan een vorm van fatalisme, depressiviteit, passiviteit en doemdenken. Beiden zijn kinderen van joodse ouders die de wreedheden van de oorlog intens, van dichtbij meegemaakt hebben. Dit is niet een last die dagelijks drukt maar die wel een weerklank heeft gevonden in hun opvoeding, hun manier van reageren.
Ergens heeft Edna het gevoel dat ze voor "haar mannen" moet zorgen, het is haar vorm van liefde, van loyaliteit noemt ze het.
"Ik was acht toen ik me plotseling realiseerde dat ik acht was en leed aan een teveel aan bewustzijn....... Het besef was des te drukkender aangezien andere kinderen van een dergelijke persoonlijke gevangenis geen last schenen te hebben. Hun argeloosheid was stuitend, maar ook een deugd, een jaloersmakende vorm van onschuld die ik waarschijnlijk nooit zou verwerven. Ik kon geen vezel laten vieren. Verheven en zwaar waren mijn taken, en ik zou nooit iets doen waar ik niet 100% achter stond."

Het leven gaat verder en beide personen, Edna de hoofdpersoon, maken dingen mee, en onder diverse ontwikkelingen blijft de zorg en de liefde prominent besproken.
Jessica Durlacher weet contrasten in gevoelens, drive, kracht en twijfel, schuld, te omschrijven in woorden die ik zelf niet altijd zo vinden kan. De boosheid om andermans, je partners, fatalisme en negativiteit is voor mij duidelijk beschreven. Daarnaast de jaren van twijfel en angst tov je eigen drive waarvan je zelf niet eens weet waar naartoe dan wel, toch weer schipperen tussen de andere kant.
Bestaansrecht, overleven, liefde.
Het verhaal van een zo'n belangrijk deel van Edna's leven, haar ontwikkeling,
maar ook om het een plek te geven, te kunnen afsluiten, om weer verder vooruit in dit leven met zijn grote hoeveelheid mogelijkheden te kunnen.
Mooi, makkelijk leesbaar, prettig volgbaar maar zeker niet vlak.


Het Geweten werd onderscheiden met de Debutantenprijs 1998 en Het Gouden Ezelsoor 1999. Het werd in het Duits vertaald en genomineerd voor de Literaturpreis Nordrhein-Westfalen.