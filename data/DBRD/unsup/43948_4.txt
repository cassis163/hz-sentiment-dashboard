Ik ben echt groot fan van de boeken van Mel. Ik kon dan ook niet wachten om in Schuld te gaan beginnen. En weer stelt Mel niet teleur. Ook dit boek is weer een echte whodunnit, heerlijk dat constante nadenken over wie nou toch de dader is en belangrijker nog waarom? Ook dit keer dacht ik het te weten, maar ik zat er echt helemaal naast. Dit gebeurt vaker met boeken van Mel, daarom zijn ze ook zo leuk! Het verhaal zit gewoon weer enorm goed in elkaar en pas op het allerlaatst weet je precies hoe het zit. Ik vind Buiten zinnen en Klem nog net iets beter dan Schuld, daarom krijgt dit boek dan ook vier sterren van mij. En nu ga ik weer wachten op de volgende Mel!