13 Reasons Why is het debuut van de 41-jarige Amerikaanse schrijver Jay Asher. Voordat hij zich volledig op zijn carri√®re als schrijver richtte, werkte hij in een schoenenwinkel, 3 boekenwinkels en 2 bibliotheken.

Het boek gaat over de schooljongen Clay, die een pakketje thuisbezorgd krijgt met daarin 7 cassettebandjes. Daarop blijkt zijn voormalige klasgenote Hannah te onthullen welke 13 personen hebben bijgedragen aan haar beslissing om zelfmoord te plegen. Alle 13 personen krijgen de bandjes te horen en moeten ze dan doorsturen naar de volgende persoon.

De lezer leeft met Clay mee, maar tegelijkertijd ook met Hannah, wier woorden in blauwe letters zijn afgedrukt, zodat het steeds duidelijk blijft wie er aan het woord is.

13 Reasons Why is een vlot leesbaar boek, dat ingaat op een zwaarbeladen thema.