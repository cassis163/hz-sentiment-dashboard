Kreeg 'Ik reis alleen' nog de volle 5 sterren van mij, en als er 6 sterren hadden bestaan zelfs dat, moet ik me nu toch beperken tot 4 sterren.

Mia Kr√ºger en Holger Munch zijn terug, maar ik vind dat de samenwerking niet echt goed loopt tussen die twee. Bovendien krijg ik geen vat op het irrationele gedrag van Mia.
Er wordt een vermoord meisje gevonden in het bos. Er lijkt een ritueel te zijn uitgevoerd.
Pas wanneer de identiteit van het meisje bekend is, kan er echt gericht gezocht worden.
Ondertussen leren we de familie van Munch beter kennen en het lijkt erop dat zijn dochter op een huwelijkscrisis afstevend. Iets waar Holger uiteraard geen weet van heeft en als hij het als zou weten, geen tijd voor heeft.

Het duurt vrij lang voordat alle verhaallijnen samenkomen, al vind ik dat het einde wel erg snel afgehaspeld is.
Spannend ja, maar niet zo goed als het debuut.
Ik ben benieuwd naar het volgende deel.