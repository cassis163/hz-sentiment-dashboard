Om te beginnen maar meteen het goeie nieuws: ik vond de sfeer die van het boek uitgaat wel leuk, de setting van het verhaal is origineel (maffiatoestanden in een New Yorks restaurant) en ik kon Bourdains humor met een zwart randje wel pruimen. Toch was ik niet geheel voldaan toen ik het boek dichtklapte. Ik miste vooral wat vaart in het eerste deel van het boek. In de tweede helft zit er wat meer actie en was ik als lezer meer betrokken. Op de cover krijgt het boek het predikaat literaire thriller, al heb ik daar wel mijn bedenkingen bij: ik vond de schrijfstijl wel ok, maar niet echt speciaal en het boek loopt naar mijn mening dus toch ook niet over van spanning. Ik heb me zeker niet verveeld met dit boek, maar laaiend enthousiast ben ik evenmin. Drie sterren dus