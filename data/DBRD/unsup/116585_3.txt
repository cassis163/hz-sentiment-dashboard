Tijdens het lezen van dit boek vroeg ik me meerdere keren af, of de schrijfster soms vijftien was, vanwege het oppervlakkige gedoe aan het begin van het boek. Pas later, toen ik het boek al uit had zag ik dat ze zelfs pas 13 was, en wat mij betreft is ook te zien aan dit boek. Typische tienermeisjesproblemen, met typische tienervriendschappen en eerste tienerliefdes die een beetje ongeloofwaardig gaan. waarschijnlijk ben ik totaal de doelgroep van dit boek niet.

Wat me vooral stoorde was hoe makkelijk de ouders in dit boek omgaan met hun 'tieners'. Drugs, drank, nachten wegblijven, toch weggaan als je huisarrest hebt, stomdronken thuiskomen en dan ouders die gewoon hun schouders ophalen. Dit haalde me regelmatig uit het verhaal en dat is jammer.

Ik vond het redelijk voorspelbaar en het einde ronduit teleurstellend.
De 'hoofdpersonages' zijn redelijk goed uitgewerkt, maar het hele verhaal gaat allemaal net iets te makkelijk en daarom maar drie sterren. Ik heb mijn tijd ermee om gekregen (Iets dat toch de bedoeling van een boek is...) maar ik zou het niet aanbevelen als iemand me om een goed boek vraagt, daarvoor is het me net iets te simpel allemaal.