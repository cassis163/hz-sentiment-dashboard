The National Trust beheert in Engeland landhuizen en de bijbehorende grond. In veel huizen hebben katten gewoond en vaak wonen er nog steeds katten. Hier gaat dit leuke Engelstalige boekje over. Op een bladzijde staat een foto en ernaast staat een stuk tekst over de foto.
Veel eigenaren van huizen die later in het bezit van The National Trust kwamen hielden van katten. Een aantal van deze huiseigenaren waren beroemd. Zo wordt in het boekje uitgebreid geschreven over Jock, de kat die Winston Churchill kreeg van zijn particuliere secretaris voor zijn 88e verjaardag. Churchill was altijd al een kattenliefhebber en had al veel katten gehad. Maar Jock was helemaal bijzonder; hij ging pas eten als Jock aan tafel zat en Jock lag op zijn bed, toen Churchill stierf. Zijn familie bepaalde dat er altijd een ginger kat op het landgoed moest zijn, ook toen het huis geschonken werd aan The National Trust. Inmiddels is Jock VI al in dienst. Maar ook John Lennon was een katten liefhebber, zijn eerste kat heette Elvis. Ook Virginia Woolf, Beatrix Potter, Bernhard Shaw, W.B. yeats en nog veel meer mensen en katten komen aan bod.
Ook zijn er enkele afbeeldingen van kattenkunst aan het boek toegevoegd.
Sommige katten die op een landgoed wonen, hebben een functie: pest controller; ongediertebestrijder. Andere katten zijn er om mooi te zijn.
De verhalen en de fotoâ€™s maken het een heel leuk boekje. Geschikt voor kattenliefhebbers maar ook voor mensen die naar Engeland op vakantie willlen of er geweest zijn.