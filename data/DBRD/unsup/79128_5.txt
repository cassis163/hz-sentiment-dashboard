Dick Bijl geeft in zijn boek overzichtelijk aan wat er mis is met de toelating van medicijnen. In het eerste deel geeft hij algemene informatie over de ontwikkeling van medicijnen en het businessmodel van de farmaceutische industrie. De marges liggen rond de 20 procent en er worden zeer weinig nieuwe medicijnen ontwikkeld. De meeste vernieuwingen worden in de academische wereld gevonden en op een handige manier gekocht en op de markt gebracht door de industrie.
In het tweede deel behandeld hij medicijnen die in gigantische hoeveelheden worden gebruikt en waarvan in vele gevallen de werking niet kan worden aangetoond of nog erger pas nadat ze "terugverdiend" zijn van de markt worden gehaald terwijl er duizenden doden zijn gevallen.
Hun sterke lobby heeft veel invloed op de regelgeving die bijna altijd voordelig uitpakt voor de industrie.
Het boek heeft betrekkelijk weinig aandacht gekregen, maar als het boek grote invloed op het gebruik van medicijnen zou krijgen, besparen we waarschijnlijk miljoenen zoniet miljarden op de medische kosten.