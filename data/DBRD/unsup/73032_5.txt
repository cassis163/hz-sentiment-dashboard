Hoofdpersoon Jonas maakt onderdeel uit van een gevaarlijke expeditie op de Mount Everest. Tijdens deze tocht herbeleeft hij zijn (nogal) wonderbaarlijke leven. Zijn jeugd verloopt niet vlekkeloos en samen met zijn tweelingbroer (en grootste vriend) Mike wordt hij opgenomen in het gezin van een kameraad, waar grootvader Picco de scepter zwaait. Picco beschikt over een niet uitputtende rijkdom en is in de staat de jongens het leven van een jongensboek te laten leven. Het overlijden van Mike en de ziekenhuisopname van Jonas zelf, zorgen voor een ommekeer in zijn leven. Jonas reist letterlijk de hele wereld over op zoek (op de vlucht?) naar de grote liefde en zichzelf.

Wat een tomeloze fantasie heeft Glavinic, en hij weet het ook te brengen, want begin je eenmaal in Het grotere wonder , dan is het bijna onmogelijk het boek weg te leggen. De beide verhaallijnen (heden en verleden) wisselen elkaar af per hoofdstuk, maar doen niets af aan de snelheid waarmee je het boek wilt lezen. Fascinerend hoe Glavinic een jongensdroom (Jonas’ jeugd bij Picco) en de harde werkelijkheid (de beklimming van de Mount Everest) heeft weten te construeren tot deze prachtige ‘must-read’ roman. Of het nou verdriet is of blijdschap, eenzaamheid of euforie, de humor vindt zijn weg, soms door een open deur, soms door enkel een kiertje.