Ik las ‪#Andreas‬, thrillerdebuut van Th.M. Coleman het pseudoniem van Dorrie Breek.

In Andreas maken we kennis met Julia, ze heeft een relatie die na lange tijd stuk gaat. Tijdens een avondje wild stappen besluit ze de bloemetjes buiten te zetten en ontmoet Andreas. Ze heeft een heftige nacht met hem en wil het laten bij deze one-night stand. Andreas denkt daar echter anders over en laat het hier niet bij zitten. Er gebeuren ineens vreemde dingen in Julia haar leven en ze gaat aangifte doen van stalking. Is Andreas wel wie hij zegt dat hij is? Dan is Andreas ineens verdwenen maar er gebeuren nog steeds onverklaarbare dingen. Is er sprake van wraak?

Tijdens het lezen van dit boek heb je niet het idee dat je een debuut leest. De auteur heeft een vlotte, prettige schrijfstijl en weet veel spanning in het verhaal te leggen. Het begin van het boek is gelijk al ietwat mysterieus en deze spanning voel je eigenlijk wel gedurende het hele boek, zodat je door wilt blijven lezen. Gedurende 19 hoofdstukken weet de auteur je te blijven boeien en wat ik leuk vind is dat deze hoofdstukken ook weer onderverdeeld zijn in korte 'hoofdstukjes' aangeduid met Romeinse cijfers. Het boek heeft mij zeker verrast!

De cover van het boek vind ik persoonlijk wat minder, deze nodigt niet echt uit om het boek op te pakken, de inhoud doet dit absoluut wel! Op een paar spelfouten na is het een heerlijk spannend boek met vaart en zal veel thrillerfans zeker aanspreken. Ik kijk uit naar een volgend boek van deze auteur!

★★★★