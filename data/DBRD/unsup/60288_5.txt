Zonder spijt van Gerard Nanne levert een aangename hernieuwde kennismaking op met rechercheur Benders en zijn assistente Paula van Es. Het verhaal is een cascade van spannende gebeurtenissen, veronderstelde connecties en schijnbaar onloochenbare feiten, maar aan het eind valt alles keurig op z'n plaats zonder dat er losse eindjes overblijven. Benders is een vakman en Nanne met hem. Een aanwinst voor het thrillergenre!