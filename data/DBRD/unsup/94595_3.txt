Danny Vandenberk is met geen enkele andere auteur te vergelijken. Hij gebruikt het geschreven woord om zich uit te drukken, te vertellen wie Danny is. Zijn schrijfstijl is van hem en van niemand anders. Hij zal zijn schrijfsels niet aanpassen omdat het commercieel aantrekkelijker is. Ik weiger. Regeltjes volg ik niet en anderen moeten mij niet zeggen wat goed is of wat slecht. Hoe je spanning moet opbouwen, hoe je personages moet uitwerken, hoe je een plot bedenk…Bol af! Als je zijn boeken leest, leer je Danny kennen. In het dagelijks leven ben ik occasioneel beïnvloedbaar of ontvankelijk voor allerlei suggesties en raadgevingen en volg ik slaafs elk reglement, maar hier, in het land Van Het Witte Papier, hier in Ecritoria spelt niemand me de les. Mijn bedoeling is net om vrijuit mijn gedachten weer te geven, mij niet in te houden, me niet te laten leiden door anderen. Op het eerste gezicht leidt Danny een heel normaal, bijna saai leven, maar door zijn verhaal op papier te zetten, lijkt het ineens een heel ander leven! Kleine gebeurtenissen in zijn leven verweeft hij met taalgrappen en komische ingevingen. In ‘Eitjes in de bedpan’ wisselt hij gedichten af met korte verhalen. Soms is hij depressief in zijn verhaaltrend en soms euforisch. Dat is Danny ten voeten uit! Verwacht niet dat je dit boek in één ruk uitleest, soms moet een verhaal of een gedicht beklijven. Soms moet je het ook nóg eens lezen. Dat heb ik mezelf met deze bundel van Danny Vandenberk gegund, tijd om aandachtig te lezen, soms te herlezen, te genieten. Van Danny houd je of niet, er is geen middenweg. Ik houd van Danny en hoop nog eens een mooi boek van hem te lezen.


Mijn mening: Danny Vandenberk is een auteur die al vanaf zijn vroege jeugd schrijft. Zijn genre is met geen enkele andere auteur te vergelijken. Danny is gewoonweg Danny. Een man met een mooi gezin: man, vrouw en vier kinderen. Danny schrijft over zijn leven, zijn hoofd is altijd overvol. Vol met gedachten en woordgrappen. Danny luistert en observeert. Leven lukt hem alleen binnen de veilige contouren van zijn gezin. Schrijven is voor hem de ultieme wensdroom. Maar eentje waar heel veel mensen van kunnen genieten. Drie sterren voor een bijzonder boek.