Met dank aan A.W. Bruna Uitgevers voor het recensie-exemplaar.

Auteur: E.O. Chirovici

Uitgever: A.W. Bruna

Vertaler(s): Edzard Krol

NUR: 302

Verschijningsvorm: Paperback/Ebook/Audiobook

Verschijningsdatum: 17 januari 2017

Over de auteur:

Eugen O. Chirovici (spreek uit: Kirovietsj) werd in 1964 geboren in Transsylvanië in een Roemeens-Hongaars-Duits gezin. Van zijn eerste roman werden in Roemenië meer dan 100.000 exemplaren verkocht. Zijn eerste Engelstalige boek, Boek der spiegels, werd een internationale uitgeefsensatie. In enkele uren ging het manuscript de hele wereld over en ontstond er een verhitte strijd om de vertaalrechten, die uiteindelijk verkocht werden aan maar liefst 38 landen. Nederland heeft de wereldpremière: het boek verschijnt vóór de oorspronkelijke Britse editie en alle andere uitgaven.

Chirovici schreef bovendien maar liefst tien romans en diverse korte verhalen, voor zowel volwassenen als young adults. Sinds 2013 wijdt Chirovici zich volledig aan het schrijven. Hij woont momenteel in Brussel, maar brengt ook veel tijd door in Reading en New York.

( Bron: http://www.awbruna.nl )

Cover:

Prachtig vormgegeven. De authentieke torens van, ik neem aan Princeton University, in aansprekende kleuren. Puur op uiterlijk pak je dit boek direct al op.

Achterflap:

Het boek dat in enkele uren de wereld veroverde

Als literair agent Peter Katz een onaf manuscript ontvangt met de titel Boek der spiegels, is hij direct geïntrigeerd. Het zijn de memoires van de auteur, Richard Flynn, over diens tijd op Princeton University aan het eind van de jaren tachtig. Hierin beschrijft hij zijn opmerkelijke verstandhouding met de vooraanstaande hoogleraar Joseph Wieder.

Op een nacht in 1987 werd Wieder op brute wijze vermoord in zijn huis. De zaak werd nooit opgelost. Peter Katz is vastbesloten tot op de bodem uit te zoeken wat er die nacht, vijfentwintig jaar geleden, is voorgevallen. Hij is ervan overtuigd dat het antwoord zal staan in het ontbrekende deel van Flynns verhaal. Maar waar is de rest van het manuscript?

Mening:

Het boek dat in enkele uren de wereld veroverde dus, dat schept nogal een verwachting! En werd dat waargemaakt? Zeker wel, Boek der spiegels wist me van het begin tot het einde te boeien. Nergens klapt het verhaal in, de opbouw van het geheel is geweldig en verwacht in deze geen gruwel of nagelbijtende spanning. Wat je wel kan verwachten?

Een coldcase, welke in drie delen onderzocht gaat worden. Drie hoofdpersonen van waaruit dit intrigerende verhaal verteld wordt. Peter Katz, John Keller en last but not least Roy Freeman. Een literair agent, een verslaggever/auteur en een oud rechercheur. Fantastisch hoe er geschakeld wordt vanuit het verleden naar het heden, wat klopt er nu wel en wat klopt niet? Hoe anders de personages ook zijn maar dit vloeiend als water in elkaar overloopt en ze stuk voor stuk een eigen indruk weten te maken. Hoe je regelmatig op het verkeerde been komt te staan, of sta je wel op de goede?

Je twijfelt, je weet zeker, maar je vraagt je vooral continue af wat er precies gebeurd is die nacht dat Professor Wieder vermoord werd en door wie. Het plot in zijn geheel is krachtig, de schrijfstijl beeldend en prachtig. De spanning onderhuids aanwezig tot dat dan daar eindelijk het antwoord op al je vragen gegeven wordt, je voldaan dit boek dichtslaat.

Zoals de auteur zelf al aangeeft: een whydunit in plaats van een whodunit. Ik reken het beide goed en heb oprecht genoten van dit misdaadverhaal!

Conclusie:

Schrijfstijl: 4.5

Plot: 4

Originaliteit: 4

Leesplezier: 4.5

Psychologie: 4

Spanning: 3.5

Vier dikke sterren voor Boek der spiegels.

Karin Meinen.