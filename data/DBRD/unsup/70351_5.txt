Via de give away van Hebban een exemplaar van dit boek gewonnen. Na ontvangst gelijk het boek gaan lezen. Een lekker spannend boek met een actueel thema door zijn thema met betrekking tot de Brexit, de Europese politiek en de situatie daarom.

Het verhaal speelt zich voornamelijk af in Brussel waarbij de ontvoering van zes eurocommissarissen centraal staat. Thomas van de Broeck, David Fox Cabane en Marie Vaerewwyck hebben alle drie diverse mailtjes gekregen die de rode draad van het boek vormen. In deze mails hebben de ontvoerders een ultimatum gesteld. Als het drietal hier geen gehoor aan geeft of niet binnen de gestelde termijn reageert zullen zij verantwoordelijk gehouden worden voor de gevolgen hiervan.

De ontvoerders laten de eurocommissarissen een voor een vrij. Hierbij zijn zij de politie steeds een stapje voor, door deze vrijlatingen doormiddel van filmpjes in de media zichtbaar zijn voor heel veel Europeanen. Iedere vrijgelaten eurocommissaris wordt vrijgelaten in gedrogeerde toestand, waarbij handig gebruik wordt gemaakt van een geheim uit hun verleden zodat er een hoop rumoer ontstaat. Bij iedere eurocommissaris wordt ook een vlag van hun land gevonden.

Het boek komt een beetje traag op gang maar dit wordt halverwege goed gemaakt door een hoop spanning. Doordat het boek opgedeeld is in korte stukjes, kun je het boek haast niet wegleggen en wil je blijven doorlezen om te zien hoe het verder gaat.

Het boek is een absolute aanrader voor iedereen die graag spannende thrillers leest.