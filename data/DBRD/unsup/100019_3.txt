Uiteindelijk was de kogel door de kerk: Tahereh Mafi komt met drie nieuwe boeken die aansluiten op het laatste boek Vertrouw me. Ik was eigenlijk best wel een beetje sceptisch. Ik wist niet goed of dit wel wat was. Ik verwachtte eigenlijk dat Restore me zich zou afspelen een jaar na de val van Het Herstel maar dat was niet zo.

Twee weken na de val van Het Herstel en de dood van Anderson regeert Juliette over heel Noord - Amerika. Dat met Warner aan haar zijde. Voor Juliette is het nog moeilijk om een heel continent te regeren maar alles went..

Het eerste was op viel was het dubbele perspectief. Vanaf het begin ben ik hier zo'n fan van. Ik vind het geweldig om in het hoofd van Aaron Warner te kunnen kijken. Dit is een van de weinige positieve aspecten van Restore me.

Juliette viel ook op. Alleen dan niet in een positief aspect. Vanaf het begin irriteerde ik mij zo erg aan haar. Ik was de sterke Juliette aan het einde van boek drie gewend. In plaats daarvan leek het alsof de Juliette uit boek een weer terug was, constant zoekend naar bevestiging.

De meeste actie zit in het laatste deel van het verhaal. Het voelde alsof het verhaal de laatste honderd pagina's meer actie had dan in alle bladzijden daarvoor. Als lezer werd je flink verrast. De Mafi die ik kende is weer terug. Ik weet precies weer waarom ik fan ben van haar. Ze schrijft gewoon fantastisch.Maar toch verwachtte ik meer van Restore me. Het voelde niet als de afgelopen drie boeken.