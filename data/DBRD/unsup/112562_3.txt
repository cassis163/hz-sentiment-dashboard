Ik heb dit boek gelezen omdat ik in de lezersjury van de gouden boekenuil zit. Uit mezelf zou ik dit boek niet vastgenomen hebben. De cover vind ik nu niet direct een wow effect hebben.
In het boek zitten we in het hoofd van ee postkamermedewerker. Een looser mag ik wel zeggen die wel alleen woont, maar zijn moeder komt iedere zondag op bezoek. Hij heeft enkele vrienden waarmee hij op zaterdag uit gaat om een vrouw te scoren, voor 1 nacht want meer hoeft het niet te zijn voor hem.
Op een dag vindt hij vlak bij zijn werk een doos met kitten. Hij neemt een van de poesjes mee naar huis en neemt het zelf mee op café. Dat lijkt goed uit te pakken want de jonge vrouwen zijn er wel door gecharmeerd en het helpt hem een vrouwen te versieren.
Na enkele weken krijgt hij iets wat op een vaste relatie lijkt met Zerline. In het begin gaat het allemaal goed, maar ze begint hem meer en meer op de zenuwen te werken en hij kan zijn agressie niet in bedwang houden. Via flashback komen we erachter dat hij eerder al een relatie heeft gehad met Elsa die hij geslagen heeft en op een bepaald moment bijna heeft gewurgd.
De postkamermedewerker is een vrouwenmishandelaar, een dader.
De auteur heeft psychologie gestudeerd en dat is wel te merken aan het boek.
De hoofdpersoon probeert op allerlei manieren te achterhalen wat zijn probleem is en wat hij eraan kan doen. Hij begint aan een ongewoon experiment.
De man is vooral een grote egoïst.