Een oudje, dit boek van de schrijfster die bekend werd door haar boeken rond de held "Rode Pimpernel". Ditmaal géén "Rode Pimpernel", maar een geheimzinnige, zenuwachtige man.
Waarschijnlijk zijn de copyrights verlopen, zodat het aantrekkelijk is voor uitgevers om de verhalenbundels opnieuw uit te geven? Dat kost ze dan minder en levert meer profijt op.
De eerste Nederlandse vertalingen van verhalen waarin de geheimzinnige man een rol speelt, dateren uit de jaren zestig.
Het is een bundel van korte verhalen, die zich grotendeels afspelen in London. Een journaliste gaat een kopje koffie drinken in haar favoriete thee/koffie huis. Daar heeft ze een vaste plek, maar die is bezet. Er zit een geheimzinnige, zenuwachtige man. Zo start ongeveer het eerste verhaal, van een reeks waarin deze man en journaliste Polly telkens een onopgeloste misdaad bespreken.
Denk aan Miss Marple, een Poirot en je hebt het genre te pakken: een heerlijk boek om te lezen tijdens de Kerstdagen. Liefst als het buiten sneeuwt en binnen geurt naar dennen en je een glas glühwein naast je op tafel hebt staan.
Niet al te bloedig, niet al te stuitend; het gaat meer om psychologie en mensenkennis - en die man ... Lees daar het laatste verhaal maar voor, waarin het Polly eindelijk lukt een "case" op te lossen.
Warm aanbevolen!