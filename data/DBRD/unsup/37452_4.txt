Hoofdpersonen:
In dit boek staat het gezin Lee centraal bestaande uit:
James: Vader van Chinese afkomst. James heeft zich altijd een buitenbeentje gevoelt omdat hij van Chinese afkomst is en in een blanke wereld leeft.
Marilyn: Moeder van Amerikaanse afkomst. Wilde niet zo zijn als iedereen en niet aan de standaard verwachtingen voldoen. Ze wilde altijd dokter worden maar het liep anders in haar leven. Projecteert haar ambitie op de oudste dochter.
Lydia: oudste dochter, komt door verdrinking om het leven.
Nathan (Nath): zoon, voelt zich in het gezin niet altijd gezien of gehoord. Heeft zijn eigen visie over de doodsoorzaak van zijn zus Lydia.
Hannah: jongste dochter; een stil, teruggetrokken, onopvallend meisje die snel over het hoofd gezien wordt maar die wel degelijk ziet wat er om haar heen gebeurd.

Het verhaal:
Lydia komt door verdrinking om het leven. Family Lee wil graag de oorzaak van de verdrinking weten en wie hier verantwoordelijk voor is. Nath denkt dat buurjongen Jack iets met de dood van Lydia te maken heeft. James kan het niet verwerken en probeert op zijn manier het drama een plaatje te geven. De communicatie binnen het gezin gaat steeds moeizamer en het gezin dreigt uit elkaar te vallen.
Naast deze verhaallijn komen we meer te weten over het verleden van Marilyn en James. Hoe ze elkaar hebben leren kennen en hoe ze zijn opgegroeid, Ook zien we hoe de gezinsleden met elkaar omgaan en hoe de buitenwereld omgaat het gemengde huwelijk.
Het verhaal speelt zich zowel in het heden (dat is in dit boek 1977) als in het verleden af.

Conclusie.
Hoewel het boek begint als een thriller is het dat niet alleen. Het is ook tegelijkertijd een roman en valt gezien de onderwerpen die langs komen ook onder literatuur. Een mooie mix van diverse genres maken het geheel tot een boeiend boek dat lekker weg leest. Tot het einde toe blijft het de vraag wie of wat de oorzaak is van de dood van Lydia. Dit houdt het spannend. Tegelijkertijd komen er ook onderwerpen aan de orde die soms wat verdrietiger zijn waardoor het verhaal ook realistisch over komt. Het verhaal is zo geschreven dat het ook waar gebeurd zou kunnen zijn. Naar mijn idee is dit boek zeker de moeite waard.