Na het lezen van dit boek had ik direct het gevoel van: wauw, nog een keer! Dit is echt zon boek dat je van begin tot het eind blijft lezen, omdat je gewoon wilt weten wat er gaat gebeuren met Matt Browning en andere hoofdrolspelers. Het boek blijft spannend van begin tot eind, er zitten meerdere realistische en duidelijk beschreven actie stukken in. Ook de hoofdpersoon, Matt, is goed beschreven en uitgewerkt. Je kan duidelijk merken dat de schrijver van dit boek, vroeger zelf een commando was. Dat merk je sterk aan de denkwijze en de tactieken die de hoofdpersoon en zijn vijanden gebruiken. De schrijfstijl is heel natuurgetrouw en elke situatie wordt goed beschreven, maar het wordt niet zo gedetailleerd beschreven dat het gaat vervelen. Het is echt heel moeilijk om een minpuntje te bedenken, maar ik heb toch een minuscuul minpuntje gevonden: het zal niet iedereen aanspreken, mede doordat er toch wel veel harde actie inzit. Maar voor mij is het gewoon een enorm goed boek, waarbij ik echt het gevoel van tevredenheid kreeg.