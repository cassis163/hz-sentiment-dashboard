Het is echt een mooi boek, mooi geschreven, prachtige zinnen. En toch ben ik na 200 blz. gestopt met lezen en gaat het boek terug naar de bieb. Mij kwam alles te bekend voor, alles te stereotiep. Alles is precies zo geschreven zoals ik verwachtte, zelfs de personages, als een kruidenmix die precies afgestemd is en het gerecht precies de juiste, verwachte smaak meegeeft. Eigenlijk zou dat perfect moeten zijn, maar het maakte dat ik besloot niet verder te lezen. Toch drie sterren, want wie weet wat ik mis...