Als schrijfster heeft ze voor mij een bekende naam en dan schrijft ze ook nog net zo goed. Een verhaal van Claire die per ongeluk een moord ziet gebeuren en de dader kent haar, nadat ze alles bij de plaats delict is verloren. Claire zelf weet er niks meer van nadat ze ernstig gevallen is bij het wegrennen. Een taak voor Sean ( inspecteur) om de moordenaar op te sporen. Sean is al meteen helemaal smoor op Claire en dat is eigenlijk het hele mooie van deze thriller, dat maakt de relatie tussen die twee heel moeilijk!

Claire is niet zo dol op Sean zijn houding naar haar en Sean is boos dat ze zich niet laat beschermen. En dat maakt dat ze veel en vaak ruzie met elkaar hebben en elkaar niet begrijpen terwijl omstanders proberen het voor ze op te lossen en te lijmen!

Uiteindelijk moet Steve toezien dat hij bij Claire vandaan moet blijven en zijn partner zich over haar moet ontfermen. Dan slaat uiteindelijk de moordenaar toe en komt Sean dan wel op tijd, of kan Claire het eigelijk toch zelf af?

Een heel goede thriller en ook nog eens romantisch. Ik vond het leuk om eens beide in een boek te hebben! Een reden om hem weer eens over te lezen. Mijn beoordeling: goed.