Niet alleen de levens en het prille huwelijk van Roy en Celestial komen zwaar onder druk te staan als Roy onschuldig in de gevangenis terecht komt.
Ook de vriend schap tussen Celestial en haar jeugdvriend André verandert de situatie voor de drie hoofdpersonen zoals niemand had kunnen verwachten.

Het boek neemt je mee in de levens en gevoelens van deze drie jonge mensen.
De briefwisselingen tussen Celestial en Roy nemen je mee het verhaal in, ze geven een goed beeld van hun relatie en hun huwelijk.
Daarbij wordt duidelijk wat voor impact de jeugdvriendschap tussen Celestial en André heeft op de levens van hen drieën.

Het boek heeft me gelijk geboeid, zowel de briefwisselingen als het verhaal dat werd verteld hadden me gelijk te pakken.
De personen werden goed en volledig neergezet waardoor ik direct in het verhaal zat.
Tayari schrijft pakkend en ik ben fan geworden van deze schrijfster, dit boek is wat mij betreft een echte aanrader!