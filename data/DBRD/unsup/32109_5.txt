Voor de kinderjury heb ik in 2014 dit boek gelezen en een aantal vragen over het boek beantwoord.

Waar gaat het over?
Broergeheim gaat over Joeri die opeens zijn broer moet missen. Terwijl Joeri bij zijn oma is, regelen zijn ouders iets voor Joeri's broer Stefan.
Als Joeri weer wordt opgehaald om naar huis te gaan rijden zijn ouders met hem naar een nieuw huis. Hun ouders doen alsof Stefan er nooit is geweest terwijl Joeri wil weten waar hij is. Hij mist zijn broer heel erg maar als Joeri over Stefan begint worden zijn ouders heel boos. Joeri gaat daarom zijn broer schrijven om hem alles te vertellen en hem minder te missen. Hij heeft 2 paar problemen.
1: hij weet niet waar Stefan is. 2: zijn ouders mogen niet weten dat hij nog aan Stefan denkt. Omdat hij niet weet waar Stefan is bewaart Joeri de briefen en andere spullen voor Stefan.
Maar na een tijdje doet Joeri een verschrikkelijke ontdekking, wil hij nog wel Stefan's broer zijn?

Wat voor soort boek is het?
Het is een spannend, leuk, mooi en soms verdrietig boek.

Voor wat soort lezers vind je het boek geschikt?
Door de titel 'Broergeheim' en de wat stoerdere voorkant zou je kunnen denken aan een jongensboek alleen dat vind ik niet kloppen.

Wat vind je minder goed aan het boek?
Eigenlijk niets. Alles klopt precies, spanning als het nodig is, een zielig stukje hier en daar of juist grappig.

Wat wil je verder nog kwijt over het boek?
Ik vind het een mooi boek waar veel verschillende emoties in voorkomen. De boosheid van zijn moeder, het verdriet en de wanhoop van Joeri om zijn broer te moeten missen, de vrolijkheid van zijn klasgenoten. Ook vind ik het leuk dat het in briefvorm is, hierdoor lijkt het net of je erbij bent. Ik vind de schrijfstijl prettig, hij is vlot te lezen. Ik vind het ook een boeiend onderwerp, het zou zomaar echt kunnen gebeuren.