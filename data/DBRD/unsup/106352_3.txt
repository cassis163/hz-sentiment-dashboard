Het verhaal begint met de emotionele gebeurtenis die Saar en Niek ieder op hun eigen wijze doormaken na het vervelende bericht dat ze ongewild kinderloos blijven. Saar wil graag over het gevoel, dat het bericht bij haar los maakt, praten maar Niek wil eigenlijk niets liever dan het achter zich te laten en richting de toekomst kijken. Niek vindt het een goed idee om er even tussen uit te gaan. Saar en Niek kiezen Bonaire als bestemming voor 3 weken samen vakantie.

Eenmaal op Bonaire treffen zij op hun eerste dag bij de strandtent het Nederlandse stel Toine en Pauline, die een bedrijf hebben dat feesten organiseert. Tussen Niek en Saar loopt het wat moeizaam. Als zij op een dag wachten op Toine en Pauline, neemt Saar het lokale nieuws door en ontdekt dat er een Nederlandse man wordt vermist. Deze is verdwenen op een strandfeest.

Saar en Niek nemen op een gegeven moment hun intrek in het gasthuis van het andere stel en daar krijgt Saar de schrik van haar leven en wil razendsnel terug naar hun eigen appartement. Echter, dan begint de nachtmerrie pas goed.


Linda van Rijn heeft een plezierige schrijfstijl wat makkelijk weg leest. Binnen 3 uur heb ik het boek uit. Het boek vind ik tot halverwege hoofdstuk 7 een emotionele en avontuurlijk goed geschreven verhaal. Maar tot op dat moment geen thriller. De personage van Toine roept af en toe irritaties bij me op aangezien hij wat intimiderend gedrag vertoont. De personage van Saar vind ik goed beschreven en ik vind dat zij zich gedurende het verhaal ontwikkelt tot een sterke persoonlijkheid. Ik vind dat het verhaal vanaf halverwege hoofdstuk 7 een spannende wending krijgt. Het ontwikkelt zich daarna als een spannende en boeiende thriller vol leugens en intriges. Met een onverwachte wending op het einde.


Bestemming Bonaire krijgt een 3,5 ster