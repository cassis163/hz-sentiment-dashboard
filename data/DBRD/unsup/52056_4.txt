Als Renske een rondje hardloopt komt ze 2 vissers tegen waarvan er een heel dronken lijkt en de ander bewusteloos op de kant ligt. Ze probeert hem te reanimeren maar dat mislukt. Daarmee komt een oude nare ervaring boven. Ze vertrouwt de situatie niet helemaal als ze ook nog een dode vogel vindt. Ze gaat daarna zelf met gevaar voor eigen leven op onderzoek uit. Dat past wel bij haar want het is haar werk waardoor ze toegang en kennis heeft over chemische stoffen. Hierbij krijgt ze hulp van een oude vriend en agent Marcel en zijn partner Sara. Marcel wordt door dezelfde nare herinnering geplaagd en door zijn verleden met Renske en probeert zich niet te laten be√Ønvloeden door haar. Samen komen ze erachter dat er inderdaad zaken niet kloppen maar ze komen er te laat achter in welke gevaarlijke positie ze terechtkomen. Een spannend plot is het gevolg.
Tamara Onos heeft een spannende thriller geschreven die letterlijk uit het dagelijkse leven lijkt geplukt. Ze laat de personages echt tot leven komen in het verhaal en verwerkt ze erin met al hun pluspunten en hun tekortkomingen. Renske is een gescheiden moeder met twee kinderen in de puberteit die ook hun aandacht vragen en hun problemen hebben en dat maakt het verhaal zo realistisch. Het personage Renske zou nog kunnen groeien en ontwikkelen in volgende delen. De mensen die om haar heen staan en meespelen in het verhaal komen ook echt over en dat maakt dat je niet alleen bezig bent met het oplossen van een misdaad maar ook met de personages eromheen..