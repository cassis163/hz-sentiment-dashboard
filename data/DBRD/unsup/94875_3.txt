"Ze haatte angstgevoelens. Waarom zou ze bang moeten zijn. Ze bezat zoveel krachten." ~ p184.

Stiekem vind ik het jammer dat dit tweede deel veel minder in de zee afspeelde, ik had de smaak echt te pakken van de onderwater wereld! Hoewel er nog nattigheid genoeg is heeft het verhaal een hele andere wending genomen...

"Alles om hen heen verdween. Alleen zij waren er nog. Eén lichaam. Eén hart. Eén liefde." P
~ p344.

De Eldura Deceptie is het vervolg op De Anumoria Initiatie en gaat verder met de strijd tegen Fango. Tom en Shantea moeten afscheid nemen van een dierbaar familielid en voor ze het door hebben worden ze door de nieuwe gouveneur Rubilus van moord beschuldigd?! De hele wereld staat op zijn kop, niet alleen onder water, maar ook voor de landmensen zijn nieuwe tijden aangebroken. Krijgt Fango nu dan eindelijk zijn zin, of lukt het Tom en Shantea samen met hun vrienden om hem voor eens en altijd tegen te houden?
Wat mij betreft nam dit boek echt een onverwachte wending! Ik had me echt verheugd om nog meer te ontdekken van de wereld onder het water, maar niets was minder waar. En hoewel het nog steeds een waanzinnig verhaal is, ben ik toch iets minder enthousiast dan over het eerste deel. Ik had af toe moeite met de hoeveel informatie die ik kreeg, wat waarschijnlijk echt aan mij ligt. Ik moest soms stukken echt 2 keer lezen om alles goed tot me door te laten dringen. En het "reizen"-concept is iets waar ik altijd wat moeite mee heb en waar ik tijdens het lezen te veel tot in detail over na blijft denken of het wel klopt. Wel merk je dat de auteur over alles echt goed heeft nagedacht, en er geen gaten in zijn concept zitten, wat ik wel echt weer erg knap vind. Ook de "onderwater"-humor kon ik erg waarderen, en heeft me meerdere malen een enorme glimlach bezorgd.

"Het is een moedig besluit om je bestaansrecht op te geven voor iemand waar je zo veel van houdt." ~ p392.

Mijn 3 sterren zijn in dit geval echt te wijten aan het feit dat het mij echte moeite koste om de informatie goed tot me te kunnen nemen. En nogmaals, dat zal eerder aan mij hebben gelegen dan aan het verhaal. Sommige stukken daar en tegen vloog ik echt zo doorheen, en beleefde ik als een heerlijk avontuur. Gemiddeld genomen blijf ik ook echt heel enthousiast over dit tweede deel, en ben ik nu al benieuwd Fenyx!