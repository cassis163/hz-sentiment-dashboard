Geschreven binnen 48 uur door de presentatoren Daan Boom en Stijn van Vliet van Streetlab.
Dit feit maakte mij nieuwsgierig naar het boek. Zou het wel wat kunnen zijn?
En het zou nu ook makkelijk zijn om te zeggen dat je duidelijk kunt lezen dat het snel is geschreven. Maar…dan doe je het boek toch tekort. Nee, het is geen hoogvlieger, maar het is zeker wel vermakelijk. Een heerlijke parodie op de Nederlandse kermiszangersscene. Inclusief de vooroordelen seks, drugs en…eh…muziek.
De namen van de personages zijn te flauw voor woorden, maar passen wel bij de sfeer die het boek oproept.
Het is een boek waar je doorheen vliegt. En je je ook wel vermaakt.
Het is zeker geen 4 of 5 sterrenboek, daar is het allemaal te melig en te simpel voor. Maar wel voor tussendoor. Zeker als je weet hoe het boek ontstaan is.