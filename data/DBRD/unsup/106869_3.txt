De aanleiding voor het schrijven van het boek was een weddenschap. Pieter Aspe zou binnen een jaar een boek schrijven. De inzet: een bak Duvel.
In november 1991 was het boek er: De Oxymoron Theorie.
Het verhaal over de bijzondere Pieter de Klerk, zeer bewust zonder baan en niet zo'n liefhebber van het leven. Maar vreemd genoeg wel bezig met het uitzoeken of er leven na de dood mogelijk is en of we dat tijdens het leven al te weten kunnen komen.
Het leven van Pieter wordt wat opgefleurd als multinational Allcorp weet krijgt van zijn zoektocht. Er komt een vrouw in zijn leven en dan geldt ook voor Pieter: 'Liefde maakt blind' Opvallend aan het boek is de bijzondere schrijfstijl van de schrijver. Deze stijl zorgt er wel voor dat het boek niet makkelijk leesbaar is. Aan de nadere kant zorgt juist deze stijl ervoor dat de karakters en beschrijvingen van de personages in het boek boeiend zijn om te lezen.
Ik vind dit boek dan ook zeker wel een bak Duvel waard.