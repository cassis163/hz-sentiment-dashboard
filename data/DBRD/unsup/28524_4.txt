oor veel mensen bestaat er geen mooiere vriendschap dan die met je trouwe viervoeter. Dat geldt ook voor het jongentje i dit boek. Zijn hond Tijger is de stoerste, liefste en de snelste hond van alle honden. Tijgers baasje is een echte dierenvriend en zorgt naast zijn eigen hond ook voor de honden van anderen. In het boek zal je dan ook veel illustraties van verschillende honden tegenkomen, maar welk van hun is nu Tijger? Dat ontdek je pas wanneer je het boek helemaal uitleest.

Het hartverwarmende verhaal zal waarschijnlijk bij veel jonge dierenvrienden in de smaak vallen en zelfs herkenbaar zijn. Het boek bevat een aantal extra grote uitklapbare paginaâ€™s vol afbeeldingen van diverse honden (en katten). Deze originele, kunstzinnige illustraties van Barbara de Wolf wekken het verhaal over de liefde tussen mens en dier tot leven. Een leuk boek om uit voor te lezen en voor jonge kinderen een verleidelijk boek om met regelmaat zelfstandig door te bladeren.