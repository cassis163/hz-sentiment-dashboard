De kaartafbeelding met twee bizar maar gaaf uitziende karakters op de cover trokken mij gelijk richting dit boek. ‘Vogelvrij’ is het eerste deel in een zesdelige YA serie genaamd Spellslinger, uitgegeven in het Nederlands door Meis & Maas. De achterflap vertelt dingen over duels, magie, speelkaarten en meer. Alles zorgde bij mij voor Harry Potter vibes allover dus ik kon niet anders dan dit boek vliegensvlug gaan lezen.

Kellen moet zich door middel van een duellen examen bewijzen als magiër, net als iedere andere zestienjarige van het Jan’Tep volk. Enig probleem is dat hij aan geen van de voorwaarden lijkt te kunnen voldoen als zijn duel in zicht komt. Hij heeft geen idee hoe hij zich hieruit kan gaan redden met praatjes alleen. Maar dan ineens is daar de mysterieuze Ferius Parfax, is zij zijn redding met haar op het eerste gezicht simpele speelkaarten?

Zoals ik al eerder aangaf kon ik niet wachten om in dit boek te beginnen. Alles aan dit verhaal spreekt mij aan en past perfect in mijn straatje. Het heeft mij dan ook zeker niet teleurgesteld. Vanaf de eerste pagina’s wordt je als lezer zijnde het verhaal ingetrokken. De manier waarop vanuit de ik-persoon geschreven is, vanuit Kellen, doet je meeleven met zijn capriolen en lachen om zijn stuntelige omzeiltechnieken. Het toffe aan dit verhaal vind ik dat het eens vanuit de niet magische kant begint, vanuit een personage die dit niet zozeer onder de knie heeft. Voor mij is het een verhaal waarin je echt verdwijnt, even in een andere wereld bent inclusief aparte volken en personages. Het is ook zeker wel een origineel verhaal naar mijn idee wat zich vooral uit in het speelkaarten karakter. Iets wat ik nog niet eerder ben tegengekomen in deze vorm. Al met al heb ik gewoon enorm genoten van dit boek en ik wil dan ook heel graag de vervolg delen lezen.

Ik geef dit boek 5 sterren.

Spanning: 7
Plot: 8
Leesplezier: 10
Schrijfstijl: 8
Originaliteit: 9
Psychologie: 6