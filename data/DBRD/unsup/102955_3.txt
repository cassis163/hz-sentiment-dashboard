Ik vind het erg moeilijk om voor mezelf te verwoorden wat ik nu van dit boek vind. Ik vond het sowieso ontzettend goed en beklemmend geschreven. De schrijfstijl vond ik echt fantastisch! Als je zo'n debuut kunt schrijven, dan beloofd dat wat voor de toekomst!
Dit was mijn eerste ervaring met dit genre 'erotische thrillers' en ik wist dan ook niet goed wat ik daarvan moest verwachten. De sm wereld wordt erg uitgebreid beschreven, wat wijst op een goede voorbereiding van Isa. Ik was verbaasd over het gedrag van de hoofdpersoon, maar ik begreep wel de strekking van dit gedrag. Ze werd steeds meer het web ingetrokken. Ik vond overigens wel dat de omslag nogal snel ging. Ineens was het allemaal niet meer zo leuk voor Olga.
Al met al vond ik het erg interessant en ben ik benieuwd naar Isa's volgende boek.