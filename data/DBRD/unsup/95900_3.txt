Goed geschreven met veel opbouwende spanning,uitnodigend om mee te denken, knap dat er in zo korte tijd zoveel gebeurt. Steeds als het niet erger kan, volgen er toch nog weer andere gruwelijkheden, die zorgen voor blijvende spanning en nieuwsgierigheid tot het einde. Moest wel wennen dat het in Nederland afspeelt omdat ik meestal vertaalde boeken lees en dan de originele plaatsen er nog in staan . Liefst heb ik een verhaal waarin ik de plaatsen niet herken , dat maakt de eigen beeldvorming voor mij leuker . Nu met Beek, een plaatsje waar ik in het dagelijks leven ook wel eens kom, had ik bij ieder stuk tekst een voorstelling waar het in Beek zou kunnen zijn , het plein , de kerk ,dat las in het begin niet fijn. Daar moest ik echt een paar hoofdstukken aan wennen en loslaten. Maar hoe hoe meer het verhaal vorderde , hoe meer die beelden van het echte Beek verdreven werden door de vele fantasy beelden . Echter wel werd ik pas bij hoofdstuk 9 door het verhaal gevangen,wat ik tamelijk laat vond. Je moest in het begin heel snel veel personages leren kennen, die vervolgens niet echt verder werden uitgediept. Je leerde ze daardoor niet echt kennen waardoor ik moeite had om hun gedachtegang en daarop volgende vreselijke acties te doen begrijpen, vooral bij de jeugd. De heks was een geest ,maar soms ook gewoon echt mens , ze loste op, kon door een draaiorgel heen ,maar liep wel tegen een lantaarnpaal aan in plaats van er doorheen, waarom zo dubbel ? Vond het wat de visioenen betrof warrig geschreven. Onderscheid tussen realiteit of een visioen was soms onduidelijk ,moest soms stukken paar keer herlezen daardoor. Ook het grove recht voor zijn raap taalgebruik bij de sexuele uitlatingen meteen al aan het begin van het boek vond ik te ver gaan en had absoluut geen toegevoegde waarde voor het verhaal . Al met al denk ik dat je een echt fan moet zijn van dit genre met al wat langere leeservaring op fantasy gebied om je makkelijker in te kunnen leven in dit verhaal.