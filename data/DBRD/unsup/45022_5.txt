In 1962 moet deze roman regelrecht als een bom zijn ingeslagen. James Jones is in staat de onvoorstelbare verschrikkingen van het militaire slagveld tot in de vezels van de lezer door te laten dringen. Afwisselend extreem rauw en erudiet. C-companie (in het boek vaker aangeduid als C-staat- voor-Charley) wordt vanaf de landing op het eiland Gualdacanal gevolgd. Een groot aantal manschappen, onderofficieren en officieren wordt beschreven, met name vanuit een psychologisch standpunt. Het thema angst voor de dood (die altijd en overal aanwezig is, zelfs tijdens de verlofperioden) loopt als een rode draad door het verhaal. Ondanks het zeer rauwe taalgebruik en dito omgangsvormen is het boek ook literair van hoog niveau. Het enige kritiekpunt op de roman die ik heb is dat de pyschologische uitwerking van de karakters ondanks de complexiteit van de beschrijving toch wat aan de oppervlakte blijft, je komt weinig te weten over de achtergronden en diepere drijfveren de hoofdpersonen. Sommige karaktertekeningen zijn ronduit slecht, zoals die van sergeant Welsh, een wel heel erg één-dimensionale(scherts)figuur.
Kortom: een bijzonder onderhoudend boek.