Floor een vrouw van gemiddelde leeftijd met een zeer mooie succesvolle zus. Door omstandigheden en gebeurtenissen word haar zusje ziek en daardoor komt dat succes in een neerwaartse spiraal. Ze is ineens hulpbehoevend en alles kwijt. Of toch niet alles...

Dat weten meer mensen.
Wat Bente, de mooie zus kwetsbaar maakt voor oplichters. Dhr. Buisman maakt daar handig gebruik van en pakt zijn kans.

Kan Floor er met de hulp van haar dochter Kim alles aan doen om haar zusje uit de handen van dat vieze mannetje te houden?

Een spannende thriller verdeeld in drie gedeeltes. Het ene deel heeft koud een happy end of het verhaal begint met een volgende verrassende wending. Het leest vlot en heerlijk weg en je kan het boek maar moeilijk wegleggen. Later in het boek had ik minder moeite met dat wegleggen en had ik het graag iets spannender gezien. Als lezer blijf je je continue afvragen waar gaat het verhaal naartoe en wat is die oplichter nu weer van plan. De titel de weg van het water is bewust gekozen en het word pas in het laatste hoofdstuk duidelijk hoe die titel gekozen is. Ook de omslag van het boek is mooi passend gekozen.

Het verhaal dan: af en toe een tikkeltje ongeloofwaardig maar dit heb ik niet als storend ervaren. De relatie tussen Floor en haar dochter word mooi beschreven. Floor erg spiritueel en Kim minder wat af en toe voor de nodige discussie zorgt. Spannende wendingen en gedeeltes maar niet dusdanig spannend dat het nagelbijten word.

Het boek heeft een redelijk verrassend einde en word aan het eind nog best een beetje spannend. Vragen die je jezelf het hele boek afvraagt, over de oorsprong en het hoe en waarom voor wat betreft het lot van Bente worden beantwoord maar hadden van mij iets meer beschreven mogen worden. Maar goed daar gaat het verhaal in eerste instantie niet om. Wel hadden bepaalde verhaallijnen iets meer uitgewerkt mogen worden naar mijn mening.

Mooie gedeeltes over de ziekte van Bente, korsakov . Dit is mooi en respectvol beschreven. Ook het karakter van Buisman is goed en mooi omschreven. Zijn handelen en denken worden hard en mannelijk neergezet en dit is knap gedaan.

Kortom een lekker boek wat vlot weg leest. Niet dusdanig spannend als dat ik in eerste instantie had verwacht maar hier en daar wel een verrassende wending wat het geheel onvoorspelbaar maakt.