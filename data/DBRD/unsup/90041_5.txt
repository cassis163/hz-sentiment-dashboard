Drie minuten verteld het spannende verhaal van Piet Hoffmann. Piet is een uit Zweden gevluchte ex-crimineel en infiltrant. Hij tracht in Colombia een nieuw leven op te bouwen met zijn vrouw en twee jonge zoontjes. Echter wordt hij in Colombia wederom ingezet als infiltrant, ditmaal door de D.E.A. die de strijd aan gaat met de drugskartels.
Hij werkt in Colombia als de beveiliger van El Mestizo, een grote speler in de drugswereld. Dit zorgt ervoor dat hij diep verweven raakt in deze criminele wereld waar een mensenleven niet veel voorstelt. Door de voortdurende dreiging begint Piet langzaam de grip op zijn leven te verliezen.
Dan gebeurt het onvoorstelbare, onbedoeld komt Piet op een zogenaamde dodenlijst te staan, vanaf dit moment is hij zijn leven niet meer zeker..
Het boek staat vol van wreedheden en politieke spelletjes, iets wat de schrijvers bijzonder realistisch hebben gebracht. Het is duidelijk dat de schrijvers grondig onderzoek hebben uitgevoerd naar de verderfelijke wereld van drugs. Enkele stukken zijn ronduit choquerend maar komen de spanning in het verhaal zeker ten goede.
De schrijfstijl kenmerkt zich door korte zinnen. Het verhaal heeft mij zeer geboeid en blijft lang hangen. (5 sterren waardering).