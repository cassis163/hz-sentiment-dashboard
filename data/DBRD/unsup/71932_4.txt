Het boek is in mijn ogen zeker geslaagd. Wat het boek zo goed maakt is het feit dat je tot op het einde niet weet wie de moordenaar is. Je kan je wel enkele verdachten inbeelden, maar op het einde neemt het boek een heel andere wending, net zoals in één van de betere detectiveseries op tv. Het verhaal zit heel goed ineen en het is gemakkelijk te volgen, de personages worden helemaal beschreven zodat je je meteen een beeld van hen kan vormen, wat het nog makkelijker maakt. Aan het beschrijven van voorwerpen en situaties wordt ook erg veel aandacht besteed en de manier waarop de auteurs dit doen, is echt prachtig. Ze komen op de meest bizarre uitdrukkingen waar je zelf nooit aan zou denken. Ze hebben zich dus duidelijk volledig verdiept en hun fantasie de vrije loop laten gaan. Wat ik wel raar vond in het boek was dat ze na een afgeronde zin ‘Toen:’ schreven en dan iets wat een personage zei. Elke keer als er zoiets stond, werd ik uit mijn concentratie gehaald, terwijl ik net volledig in het verhaal opging. Maar buiten dit kleine minpuntje vind ik het boek al bij al zeker een aanrader!