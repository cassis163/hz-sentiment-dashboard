Recensie Scorpio van Hilde Vandermeeren

Allereerst wil ik Boekenfans! en Hilde Vandermeeren nogmaals bedanken voor het exemplaar van Scorpio dat ik mocht ontvangen en recenseren.

Ik was bekend met het boek Als alles duister wordt van Hilde Vandermeeren. Scorpio is het tweede boek dat ik gelezen heb van haar.
Stille grond was dit jaar genomineerd voor de Gouden Strop. Dit zal het volgende boek van zijn dat ik van haar zal lezen. Maar eerst Scorpio laten bezinken.

We maken in de proloog kennis met een vrouw dat bij bewustzijn komt en probeert haar geheugen helder te krijgen. Wie is ze en wat is er gebeurt. En waar is ze. Ze ligt in een psychiatrisch ziekenhuis en mag niet weg. De politie verdenkt haar van poging tot moord op haar zoon. Maar daar kan ze zich niets van herinneren.

Ze heet Gaelle en is getrouwd met Bernd en moeder van de 7 jarige Lukas. Lukas lijdt aan een ernstige vorm van astma. De relatie tussen Gaelle en Bernd loopt ook niet soepel. Ze gaan een weekend weg en proberen er wat van te maken. Tijdens een wandeling krijgt Lukas een astma aanval. Gaelle heeft kort ervoor het gevoel dat ze bespied wordt. Maar doordat ze zich bekommert om Lukas vergeet ze het weer.

De persoon die haar bespiedt heet Michael. Ofwel de Kameleon genoemd vanwege zijn talent om zich onherkenbaar te vermommen. Hij werkt als huurmoordenaar voor huurmoordenaarscollectief Scorpio. Via een gesloten webpagina kan een opdrachtgever een huurmoordenaar inhuren. En Michael heeft ook een missie. Het ombrengen van zowel Gaelle als zoon Lukas. Maar hij weigert dit te doen op het moment dat hij Lukas ziet en zijn naam hoort.
Hij denkt terug aan een persoon uit zijn verleden en in aparte hoofdstukken leer je het verleden kennen van Michael. Michael moet Gaelle en haar zoon beschermen…..

De spanning is vanaf het begin sterk voelbaar. De angst, woede en onmacht.
Waar is Lukas.. Waarom kan ik niet naar hem toe… En waar is Bernd?

Gaelle laat ook haar verleden aan ons zien. Haar postnatale depressie bijvoorbeeld.
Maar ook haar relatie met Bernd komt aan de orde.

Wie is de opdrachtgever voor de huurmoord? Niets wordt te vroeg weggegeven. Hilde laat je in spanning tot het einde.
Spannend verhaal, fijne schrijfstijl, boeiende personages.
Ik heb ervan genoten. Voor mij 4,5 sterren.