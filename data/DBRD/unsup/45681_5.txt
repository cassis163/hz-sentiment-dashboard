De Bieb-Bende: De Legende van de Hemelrijders van Michael Reefs

Griezelig. Dat was het eerste woord dat Luca Little te binnen schoot nu ze de houten bouwval van dichtbij zag. Vanaf andere plaatsen in Zuidbaai leek het gewoon op een vervallen, ouderwets landhuis. Maar hier, dicht aan de voet van de enorme heuvel was het alsof je een andere wereld betrad.

Zo begint het avontuur van Luca Little en haar vier vrienden. Wanneer de kinderen op 1 januari aan de voet van de heuvel staan, trekken er donkere wolken over Zuidbaai. Hierdoor ontdekken ze een verborgen kasteel op de plaats waar het vervallen landhuis staat.
Het landhuis wordt afgebroken en in een paar dagen verrijst daar een grote bibliotheek bovenop de heuvel. Ze richten de Bieb-Bende op om de Legende van de Hemelrijders op te lossen.
De geesten van de twaalf Hemelrijders worden namelijk gevangen gehouden in de grotten onder de Bibliotheek, door de man met de Bijl. Luca heeft de belangrijke taak gekregen om samen met haar vrienden tot 23 januari, te proberen de eerste Hemelrijder Rodowald Kortland te bevrijden. Lukt dat niet dan zal de geest van Rodowald verdwijnen.
Helaas worden ze op verschillende manieren tegengewerkt en zal het er om hangen of het lukt om de eerste Hemelrijder te bevrijden.

De Bieb-Bende is een Super leuk, spannend kinderboek wat ik wel een beetje vind lijken op de populaire kinderboeken uit mijn eigen jeugd: De vijf. Alleen is De Bieb-Bende lekker eigentijds. Bij het boek en de reeks hoort de website: www.debiebbende.nl. Hier kun je zelf meepraten over het boek. Scan de QR-codes en Michael Reefs neemt je, vanuit het boek, via je pc of smart-phone , zo mee naar Zuidbaai waar je nog beter kennis kunt maken met Luca, Melanie, Valerie, Roy en Sander. Het boek is met de kleurrijke kaft ook nog eens een sieraad in elke (kinder)boekenkast! Kortom: een echte aanrader, z√©lfs voor kinderen die je moeilijk aan het lezen krijgt!