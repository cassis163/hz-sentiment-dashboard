Wat een geweldig spannend boek. Onmogelijk het weg te leggen voor het uit was. Zeker zo goed en zo spannend als het eerste deel en aan het eind werd ruimte gelaten voor vervolgen. Toch vraag ik me af, of er in deze vorm geen gevaar schuilt voor herhaling: weer kinderen, die geestelijk of lichamelijk mishandeld zijn en daar psychische gevolgen van ondervinden.
De hoofdpersonen blijven ook een beetje steken in hun stereotype gedrag. Er zit weinig verbetering of verandering in. Misschien is dat niet erg als er genoeg tijd zit tussen het lezen van de opeenvolgende delen: je herinnert je beter wat er in het voorgaande is gebeurt.
Maar voorlopig heb ik van deze eerste twee delen genoten en zal het derde, als het zover is, zeker gaan lezen.