Tieme Woldman (1965) is thrillerschrijver, geboren in Assen en opgegroeid in Wijster.
Hij is oud-winnaar van de Andries Greiner- prijs en debuteerde in 2013 met Moord in Mantingerveld.

Rechercheur Tom Wessels onderzoekt de moord op Johan Ruisbeek, een deelnemer aan een bijzonder sportevenement, Het Europees kampioenschap klootschieten in Wijster, Drenthe.
Deze moord is ook gepleegd met een bijzonder wapen.
Tom ontdekt dat deze Johan Ruisbeek een zondig dubbelleven leidde en het levert twee verdachten op, waaronder de beste vriend van Tom Wessels, Andries Geesink.
Tom jaagt verwoed op de moordenaar die nog niet klaar is.

Het is niet echt een dik boek dus je hebt het vrij snel uit.
De auteur hanteert een makkelijke schrijfstijl en verwerkt ook de nodige humor in zijn verhaal.
Het boek is onderverdeeld in korte hoofdstukken en daardoor leest het vlot.
Humor en misdaad gaan niet altijd goed samen maar in deze detective is het wel een leuk extraatje.
Het verhaal begint al gelijk spannend. En zoals bij de meeste whodunits komen er diverse verdachten voorbij.
De auteur laat je mee puzzelen en hoewel bepaalde zaken niet echt verrassend te noemen zijn, is de ontknoping dat uiteindelijk wel.
De personages zijn op Tom na, allemaal wat oppervlakkig nog. Niet voldoende uitgediept.
En ook van Tom weten we nog niet echt veel, maar dat zal in de volgende delen wel veranderen.
Doodzonde is deel 1 in de reeks rond rechercheur Tom Wessels.
Ik ga zeker de volgende delen lezen.
Ik waardeer het met 3,5*