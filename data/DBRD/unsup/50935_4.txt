Onbegrepen is een kort verhaal van Karin Slaughter. Slaugther schrijft thrillers die meestal iets langer zijn en je van het begin tot het einde meeslepen. Ook komen haar hoofdpersonen in deze boeken vaker voor, series zijn het. Dit boek is echter anders. Een losstaand verhaal naast haar series maar daardoor niet minder spannend.


Martin Reed is een 'watje'. Woont bij zijn moeder, werkt al jaren op hetzelfde bedrijf waar hij gepest wordt en leidt verder een saai leven. Hij lijkt er echter tevreden mee. Dan gebeuren er vreemde dingen. Als hij zijn auto in de ochtend wil pakken is deze beschadigd en hij snijd zich in de vinger als hij het wil repareren. Op het werk aangekomen blijkt een collega bruut te zijn vermoord en Martin wordt als verdachte gezien. Als dan ook nog zijn directe collega vermoord word beland Martin in de cel. Is hij de moordenaar of is er iemand die hem de schuld in de schoenen wil stopppen?


Een spannend verhaal, kort maar meeslepen. Karin Slaughter zoals ik haar ken en hoop nog meer van haar te mogen lezen.