Dit boek gaat over de periode augustus-september 1914 bij het begin van de oorlog. De Duitsers willen vrije doorgang naar Frankrijk maar stuiten op taaie Belgen die met weinig mankracht en middelen er toch in slagen de opmars te vertragen.
De Duitsers zijn echter zo kwaad dat ze wandaden begaan. Willekeurig mensen, mannen, vrouwen en kinderen, neerschieten, huizen afbranden, vrouwen verkrachten.
De angst brengt een volksverhuizing op gang. In eerste instantie naar Frankrijk en Nederland, nadien verder naar Groot-Brittannië.

Wat ik gelezen heb, kan perfect vandaag toegepast worden op hoe IS met de bevolking omgaat, de terreur, de volksverhuizing die ze veroorzaken.
Wat 100 jaar geleden voor de Belgen gold, is ook nu van toepassing op de vluchtelingen: niet welkom, ze worden scheef bekeken, krijgen vanalles dat de lokale arme bevolking niet krijgt, er ontstaan conflicten.

Het boek eindigt met de terugkeer, soms al vrij snel van zodra de situatie terug veilig is, soms pas na jaren, maar altijd nadat ze 'enige aansporing' hebben gekregen in de vorm van een deadline of stopzetten van de geldstroom, van het gratis krijgen.

Daarnaast is er nog een grote gelijkenis: het leger van België was toen erg afgeslankt na jaren van bezuiniging, geen mankracht en amper modern materieel. Ik vrees indien er nu een oorlog in België zou uitbreken, het er niet veel anders aan toe zou gaan.

Interessant boek.