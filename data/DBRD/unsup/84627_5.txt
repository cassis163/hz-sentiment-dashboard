Het dikste boek dat ik ooit gelezen heb. Met 925 bladzijden heeft hij grote voorsprong. (ik heb nog een boek liggen van ruim 800p maar dan nog) en op één na het beste boek dat ik ooit gelezen heb. Waarom?
1) Ik heb er enorm veel van bijgeleerd. en sommige dingen heb ik opgezocht op het internet omdat ik ze niet geloofde maar ze zijn inderdaad waar!
2) Ondanks de 925 bladzijden heb ik het boek in 10 dagen tijd uitgelezen. soms zelf tot half drie 's nachts. Ik bleef gewoon plakken in het boek.
3) Ik vond het juist nuttig dat sommige dingen in detail uitgelegd werden. Sommige dingen begrijp ik nog niet voor de volle honderd procent maar ik snap er toch iets van. Voldoende om het verhaal te kunnen volgen.
4) Het onverwachte einde.

Nadelen aan het boek: het was niet alleen het dikste maar ook het zwaarste boek dat ik ooit gelezen heb. Met 1,256kg was het zo zwaar dat mijn polsen er af en toe zeer van begonnen te doen. Maar een fervente lezer neemt dat erbij.
Het boek is niet voor iedereen weggelegd. Je moet aandachtig blijven en over een beetje intelligentie beschikken om alles te kunnen volgen.
Maar ondanks dit blijft dit een schitterend boek dat zijn 5 sterren dubbel en dik verdiend heeft.