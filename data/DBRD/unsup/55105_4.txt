Assepoester in een modern jasje, klopt helemaal. Je verwacht een futuristisch sprookje en deels klopt dit. Cinder woont bij haar stiefmoeder en wordt niet netjes behandeld.Bij haar marktkraam leert ze prins Kai kennen, waarvoor ze een robot repareert. De prins vindt haar aardig en nodigt haar uit voor het bal. Zolang Peony haar stiefzusje nog leeft, gaat het redelijk goed thuis, maar nadat deze gestorven is, verandert het leven voor Cinder behoorlijk. Haar stiefmoeder en andere stiefzusje verwijten haar de dood van Peony, daar Cinder niet ziek is geworden en m.n. haar Stiefmoeder probeert haar op allerlei manieren te dwarsbomen, oa. door haar te verbieden naar het bal te gaan en veel klusjes te geven. Als Cinder op de schroothoop een autowrak vindt, maakt ze een plan om te ontsnappen.Dit gaat haar uiteindelijk lukken, alleen niet op de manier, die ze zelf verwacht had, daar ze de auto gebruikt om toch naar het bal te gaan om prins Kai te waarschuwen. Dit geeft de nodige ontwikkelingen tijdens het bal en doet Cinder in de cel belanden.
Het einde van het boek is niet wat de verwachting is aan het begin en doet je verlangen om het volgende deel te lezen.Het eindigt nl. met de erkenning van Cinder dat ze een Lunar met gaven is en wel de vermiste prinses Seleen.