'Ik zal verdwijnen in het donker' is het eerste true crime boek wat ik heb gelezen. De achterflap en de quotes, in combinatie met mijn aanstaande reis naar Amerika, boeiden me zo dat ik afweek van mijn reguliere genres als thrillers, detectives, romans en fantasy.

Michelle McNamara heeft zich vastgebeten in de zoektocht naar de Golden State Killer. Het is een van de beroemdste cold cases van Amerika. In CaliforniÃ« vonden tussen 1974 en 1986 meer dan vijftig verkrachtingen en tientallen moorden plaats. De dader, die werd nooit gepakt.

Mc Namara heeft een bijzondere manier van schrijven. Als lezer merk je dat zij betrokken is geraakt bij de zaak; de onderste steen boven wil halen. Je leest over haar persoonlijke zoektocht, mooi verweven in de gruwelijke verkrachtingen en moorden waar ze de dader van wil vinden.

Omdat het zo ontzettend veel zaken zijn, zijn er veel namen. Daar ontkom je dan niet aan. Maakt dat het lezen van het boek moeilijker? Persoonlijk vindt ik van niet. Je aandacht er bij houden is dan wel weer aan te raden!

Door McNamara's manier van schrijven, dacht ik af en toe dat ik een fictie boek aan het lezen was. En toen kwamen halverwege de boek een aantal foto's. Wow! Die kwamen binnen. Dan krijgen de gezichten een naam en wordt het verhaal nog wat intenser. Want hoewel ik wist dat ik een true crime las, las het zo makkelijk weg dat ik dat waarheidsaspect toch wat naar achteren schoof in mijn hoofd.

De dader is gevonden! Helaas nadat McNamara is overleden. En helaas twee maanden na de publicatie van dit boek. Hierdoor is er alleen een kort paragraafje op de achterkant aan gewijd. Terwijl dit, in mijn ogen, een ontzettend goede toevoeging zou zijn in het boek zelf. Dat vindt ik jammer, dat er niet nog een of twee hoofdstukken zijn gewijd aan de man die na al die jaren is opgepakt voor deze gruwelijke daden.

'Ik zal verdwijnen in het donker' is een fantastisch boek over een verschrikkelijk moeilijk te vangen verkrachter en moordenaar die de smaak zo te pakken heeft dat je echt hoopt dat hij gevonden wordt terwijl hij bezig is. Ondanks dat je weet dat hij pas vele jaren later is gepakt.

Ik heb de smaak van true crime te pakken gekregen en zal dit genre zeker vaker gaan lezen!