Het boek Getuige van Lars Kepler heb ik van Crimezone.nl gekregen om te buzzen. En dat kostte geen enkel moeite, Getuige is de moeite waard, een en thriller zoals een thriller hoort te zijn. Huiveringwekkende stukken die mij kippenvel bezorgde en daar begon het boek al mee, moorden in een internaat. Er zijn veel personages, gebeurtenissen, wendingen, maar die worden goed uitgelegd en beschreven. Onvoorspelbare acties volgen elkaar in een hoog tempo op. Omdat het een zodanig spannend boek is met mooie beschrijvingen wilde ik eigenlijk rustig lezen, om te genieten van alles, maar dat lukte niet echt, het is zo spannend dat je alleen maar door wilt lezen. En weten hoe het boek eindigt. Het boek bestaat uit korte hoofdstukken beschreven vanuit 3 personen, de schrijfstijl is vlot, prettig en gemakkelijk leesbaar. Er zijn genoeg aanknopingspunten voor een vervolg, en verwijzingen naar de eerder verschenen boeken van dit schrijvende echtpaar. En die wil ik absoluut hebben en lezen. Ze komen niet op mijn NTL stapel te liggen.
Dit boek smaakt naar meer en ik kan niet wachten tot de volgende Lars Kepler is verschenen. Een aanrader voor iedereen die getuige wil zijn van een adembenemend spannende speurtocht. Het boek eindigt wat abrupt en daardoor is het boek voor mij 4 sterren geworden.