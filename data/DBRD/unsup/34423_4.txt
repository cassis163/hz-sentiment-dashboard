Pokerface is het eerste boek van de zevenendertig jarige piloot Buddy Tegenbosch. Nadat hij in 2011 tot de winnaars van de verhalenwedstrijd van het Brabants Kenniscentrum Kunst en Cultuur behoorde, is hij serieus gaan werken aan zijn schrijverscarri√®re. In de media word er veel aandacht besteed aan Pokerface, de een noemt het een thriller, de ander noemt het een jeugdroman. Er werd een covermodelwedstrijd gehouden en je kan zeker zien dat er veel aandacht aan is besteed. Het boek springt eruit tussen de andere 'YA' boeken. Het is/wordt zeker een populair boek.
Pokerface gaat over de zestienjarige Sem de Wit. Hij speelt al heel lang met veel plezier ijshockey samen zijn beste vriend Sander. Zijn hele leven rijdt hij zorgeloos op zijn schaatsen. In zijn klas (5 vwo) gaat ook alles goed en hij heeft het erg naar zijn zin. Zijn leven lijkt pas echt geweldig te worden als hij samen met Sander word gescout door coach Stoner van het eerste team. Dat valt hem zwaar tegen, de trainingen zijn ontzettend vermoeiend en hij komt elke dag doodop thuis. Gelukkig wordt hij bevriend met zijn medespeler Dave. Dave zorgt ervoor dat Sem een hoger niveau krijgt op het ijs en introduceert hem ook in de wereld van het pokeren. Daar blijkt Sem erg goed in te zijn, tot het op een avond helemaal verkeerd gaat. Lukt het hem uit te problemen te komen? En kan hij de vriendschap met Sander en Julia (het meisje waar hij verliefd op is) weer rechtzetten? Staat Dave wel aan zijn kant?
Pokerface is een jeugdthriller met veel spanning. Je leeft echt mee met de hoofdpersoon en het verhaal komt geloofwaardig over. Het boek is het meest geschikt voor tieners van dertien tot vijftien jaar. Ik ben erg benieuwd of er nog meer boeken komen van Buddy Tegenbosch, want voor zijn eerste boek is het echt een topper. Dus als je houdt van geloofwaardige jeugdthrillers is dit echt een aanrader.