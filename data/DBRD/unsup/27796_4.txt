Als ik met vakantie ben heb ik altijd een volle tas boeken bij.
Campingvrienden van mij lezen ook heel fanatiek een stapel boeken uit tijdens deze 3 weken. Wij ruilen onderling ook onze boeken en zo kwam ik in het bezit van het boek Haar naam was Sarah. Ik kan wel zeggen dat dit een heel ander boek is dan ik meestal lees. Ik was erg onder de indruk . Het verhaal roept emoties op en ik zat dus regelmatig te snotteren terwijl ik stug doorlas.Het boek is zeer goed geschreven. De spanning loopt op terwijl je leest en zelfs ik werd er behoorlijk door diep geraakt. Het kon ook niet anders aflopen. Natuurlijk heet het kind Sarah!