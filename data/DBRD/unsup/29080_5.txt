Bij uitgever Anthos is als derde boek (eerdere boeken; Onrust en Onder Druk) in de reeks over Sil Maier Ongenade van het schrijversduo Escober (Esther en Berry Verhoef) verschenen. Het boek vertelt in vier verhaallijnen over het gewelddadige leven van Sil Maier die op zoek naar zijn roots via Munchen terecht komt in een klein dorp in de Provence, Frankrijk, alwaar hij oog in oog komt te staan met de oorsprong van zijn bestaan. Hij wordt daar weldra weggevoerd door Joyce, een rechercheur bij de politie, met zo haar eigen motieven om samen met Sil diens weerloze vriendin Susan te bevrijden uit handen van de op wraak beluste Vadim. Hierdoor vloeien de vier verhaallijnen naadloos in elkaar over. Het boek is niet alleen spannend om te lezen maar ook de 'Struggle for Life' van de hoofdpersonen is uitermate boeiend. Actueel is Ongenade eveneens. Zo wordt de zucht naar geld vanuit de Oost-Europese landen, met als weerspiegeling daarvan de mensonterende vrouwenhandel, omschreven. Ongenade is met veel vaart geschreven en kent veel eigentijdse woorden, cursief gedrukte oneliners, een herkenbare geografische omgeving, en humor die doorsijpelt in het woordgebruik van de schrijvers. Zie hier de volmaakte ingrediÃ«nten voor een geslaagde thriller van internationale allure.