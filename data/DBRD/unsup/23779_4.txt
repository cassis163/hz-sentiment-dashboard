Van dit boek werd ik helemaal blij, wat heb ik het graag gelezen! 
En wat een kunst om zo een tijdlijn te maken dat alle karakters plaatsen en gebeurtenissen feiloos in elkaar overgaan. Wolfgang een voormalig werkzaam bij de politie, wordt uitgenodigd door een kennis in Spanje om bij een zaak te helpen. Mogelijk is er een corrupte politiechef dus moet het allemaal undercover gebeuren. Tijdens deze werkzaamheden die drugshandel omvatten komt ook een kinderontvoering in het spel. De kennis van de politie die ook Wolfgang naar Spanje heeft gehaald schakelt de verloofde van Wolfgang in om in een Bodega te kunnen infiltreren. Deze is ook gerelateerd aan de kinderontvoering. En om het geheel nog spannender te maken is er tijdens de zoektocht en jaren geleden ook nog een moord gepleegd. Al met al dus 4 verhaallijnen in één.
En geen enkel moment heb je het idee dat je de draad kwijt bent of het niet meer begrijpt.
Je bent er als het ware bij. Zo goed wordt alles omschreven. Je voelt letterlijk de warmte als je met de hoofdpersoon uit de bus stapt. Je proeft de Manzanilla (sherry) en ruikt de warmte en de zee door de pagina's heen.