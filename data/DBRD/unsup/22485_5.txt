Na een lange zomervakantie is het voor Emma weer tijd om terug te gaan naar Precursor. Haar vader Simon komt haar halen bij haar moeder. Wanneer er onverwachts gewonden vallen in Precursor, Frankrijk, moeten ze eerder terug.

De Voorlopers zijn in gevaar. Komt dit door de geheime experimenten? Hoe komen ze aan het virus? Wie is er besmet? Emma gaat samen met haar vrienden op onderzoek uit. Sommige vriendschappen worden sterker en andere vriendschappen verwateren. Haar vriendschap met Nolan het paard blijft sterk. Emma blijkt hem heel erg nodig te hebben.

In deel 2 moet Emma weer een probleem oplossen, dit keer is ze zelf geen slachtoffer, maar wel mensen die haar dierbaar zijn. Zal het haar lukken om een oplossing te vinden? En deze dan uit te voeren?

Ik heb Voorlopers 2 met heel veel plezier gelezen. Het boek begint rustig, maar de sfeer slaat al snel om. Er zit meteen spanning in het boek. Die spanning blijft ook hangen in de rest van het boek. Je leert personages beter kennen, neemt afscheid, maar leert ook nieuwe mensen kennen. Het zal mij niets verbazen als er nog een deel 3 komt. 5 sterren.