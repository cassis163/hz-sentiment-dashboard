Ik kreeg dit boek voor mijn verjaardag, nadat ik gevraagd had om boeken buiten mijn comfort zone (die vrijwel uitsluitend uit SF en historische fictie bestaat, met af en toe een Bouquetromannetje tussendoor).

Het las vlot, en ik vond de setting heel cool (en alle info over imkeren), maar helaas wisten de personages me niet te overtuigen. Ze deden te vaak dingen die op mij niet logisch overkwamen. Hoewel ik dus niet wild enthousiast werd van dit boek, heb ik me er echter wel prima mee vermaakt.