Het boek begon goed, maar halverwege had ik het idee om niet verder te lezen. Ik vond het te overdreven, misschien te Amerikaans. Ik hou meer van subtiele verhalen en goed doordachte personen. Dit is, naar mijn mening, een verhaal van" is het niet gebeurd, dan kan het ook nooit gebeuren". De hoofdpersoon Michael vlucht uit een kindertehuis en komt terecht op straat. Hij wordt opgevangen en getraind door een maffiabaas en als deze overlijdt moet hij vluchten voor zijn leven met de vrouw waar hij zijn leven voor wil veranderen. Niets is wat het lijkt. Ik ben blij dat ik het boek verder heb gelezen want naar het einde toe werd het weer beter, maar ik lees toch liever een boek van Hakan Nesser bijvoorbeeld.