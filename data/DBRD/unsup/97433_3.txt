Jessi is getrouwd met Ron en heeft twee kinderen. De relatie met Ron is wat ingedut en Jessi heeft fantasieÃ«n over een nachtje met de veel jongere buurman Marius. Als Ron met zijn kinderen een weekendje weg is wil Jessi meer werk van de buurman maken. Mede ook omdat ze heeft ontdekt dat Ron vreemd ging.
Op de terugreis van het weekendje weg raken Ron en de kinderen betrokken bij een verkeersongeval. Alle vier komen hierbij te overlijden.
Jessi rouwt maar heeft veel minder rouwgevoelens bij Ron. Vooral het overlijden van de kinderen bezorgd haar veel verdriet. Iets opbouwen met Marius verbant ze uit haar hoofd maar het toeval of lot wil dat het toch anders loopt.

Hoofdthema in dit boek is rouw. Hier wordt zeer uitgebreid op in gegaan. Alle fasen van het rouwproces worden doorlopen gedurende een heel jaar. In de tweede helft van het boek komt een geleide gids in beeld en stukje bij beetje kom je erachter dat er meer is na de dood.
Het boek leest makkelijk weg. Begrijpbare taal en korte hoofdstukken dragen hier positief aan bij. Het thema rouw komt uitvoerig aan de orde waardoor het boek ook wel confronterend of relatief zwaar kan worden ervaren, anderzijds kan het ook juist troost bieden. De hoofdstukken zijn voorzien van een datum, een soort dagboek. Dan weer gezien vanuit Jessi, dan weer vanuit Marius. Hierdoor krijg je een goed beeld van de hoofdpersonen en hun leven.
De cover met de witte duif past goed bij het verhaal en straalt zeker een aantrekkingskracht uit tot lezen.