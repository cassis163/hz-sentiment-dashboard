Het is voor te stellen dat je nostalgische gevoelens krijgt bij het zien van de Volswagen bus op de cover van De Poolse weg van Noud Bles. Je krijgt zin om met zo'n bus op vakantie te gaan, maakt niet uit waarheen. De titel maakt nieuwsgierig. Je wilt weten wat ermee bedoeld wordt, wat voor avonturen daar zijn beleefd.
Meteen vanaf de eerste hoofdstuk word je meegezogen in het verhaal. Of je wilt of niet, je wilt alleen maar verder lezen om te weten te komen wat er in het leven van de dokter is voorgevallen dat hij zich gedraagt zoals hij zich gedraagt. Je wilt weten hoe zijn leven verder gaat en hoe het verhaal uiteindelijk zal eindigen. Het is een verhaal dat in je gaat zitten, dat je niet meer los laat als je eenmaal in het boek bent begonnen, het grijpt je soms bij de strot. Het is een verhaal met verrassende wendingen en een verrassend plot. Als je het boek uit hebt, ga je de hoofdpersonen missen.
Het eerste gedeelte kan door de beschrijving van hoe de dokter op dat moment leeft herkenbaar zijn voor sommige mannen. Later in het verhaal zullen er dokters zijn die zich herkennen in de dokter in wat ze de patienten voorschrijven en hoe ze met zichzelf omgaan als ze zelf patient zijn.

Lees verder op https://surfingann.blogspot.com/2019/01/de-poolse-weg-noud-bles.html.