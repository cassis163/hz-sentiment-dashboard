Sommige boeken doen wat met je. Ben Mezrich kreeg het in een boek voor elkaar om mij te interesseren voor het casino en voor Las Vegas. Eerlijk gezegd ben ik nog maar een keer van mijn leven in een casino geweest, maar na het lezen van dit boek heb ik het idee dat ik alles weet speelhallen en van Las Vegas.

Het gaat over zes Harvard-studenten die het casino van Las Vegas kraken. Ze gokken met geld van investeerders en winnen zo miljoenen. Hun spel is Blackjack en met hun wiskundige talent komen ze heel ver. De casino-eigenaren zijn daar niet zo heel erg blij mee. Die doen er alles aan om de groep te ontmoedigen. Toch gaan de studenten door ookal worden ze achternagezeten door detectives en andere ongure personen. Ze zijn namelijk bijna allemaal gestopt met hun studie en hebben van het spelen in casinos hun broodwinning gemaakt. Nergens verdienen ze zoveel mee en zo genieten ze van een luxe leventje. Van verliezen houden de casino-eigenaren duidelijk niet en ze doen er dan ook alles aan om te voorkomen dat een casinobezoeker wint.

Eerlijk gezegd had ik nog nooit van Mezrich gehoord, maar na het lezen van dit boek ga ik op zoek naar meer. Hij weet de sfeer heel erg goed neer te zetten en houdt de spanning erin. Ik had echt het gevoel alsof ik in Boston (waar de universiteit is) rondliep of in Las Vegas aan het gokken was. De spanning was soms te snijden, zeker wanneer er gespeeld werd. Zelfs als je geen interesse hebt in gokken, is het een boek dat je meesleept. Ik denk dat ik nooit meer op een normale manier door Las Vegas kan lopen en zal altijd het gevoel blijven houden dat ik word bekeken wordt door duizenden cameras. Ben nu al benieuwd naar zijn volgende boek.