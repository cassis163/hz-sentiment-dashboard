Een mooie historische feelgood-roman die zich afspeelt in de stad van de liefde: Parijs in de jaren 20 van de vorige eeuw. Als Helena een ernstige vorm van roodvonk overleeft besluit ze dat ze echt gaat leven. Ze krijgt de kans naar Parijs te gaan en onder de hoede van haar moderne tante Agnes een ander leven op te bouwen. Ze begint een kunstschildercursus en maakt nieuwe vrienden uit allerlei klassen, iets wat helemaal nieuw voor haar is. Ook ontmoet ze de Amerikaan Sam Howard die heel anders is dan de mannen waar haar ouders haar graag mee zien. Ze probeert zich te ontworstelen aan haar klasse en leven maar eigenlijk is ze doodsbang. Gaandeweg zie je haar groeien: ze krijgt meer zelfvertrouwen en dat verandert haar leven.
Mooi boek, leest lekker weg, niet al te veel diepgang maar genoeg om je aandacht vast te houden. De sfeer van Parijs is aardig samengevat. Al met al heb ik genoten van dit boek! Aanrader.