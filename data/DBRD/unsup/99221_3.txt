Willen: Een verlangen om iets te bezitten of te doen; een wens.

Nodig hebben: Iets essentieels wat vereist is, omdat je er niet zonder kunt leven.

''Nodig'' is de allernieuwste netwerksite voor de scholieren van de Nottawa High School.
Gebruikers nodigen andere mensen uit en dan verschijnt de vraag:
''Wat heb jij nodig?''

Binnen enkele dagen zijn er honderden gebruikers, die nieuwe gadgets, ontvangen, maar niets is voor niets & al snel vraagt ''Nodig'' de tieners om opdrachten uit te voeren in ruil voor nog meer gratis spullen!
De hoofdpersoon Kaylee krijgt ook een uitnodiging, zij heeft iets nodig!
Niet de nieuwste telefoon of concertkaartjes, maar een nier voor haar broertje!
Maar als er levens op het spel komen te staan rijst de vraag: Wie of wat schuilt er achter ''Nodig''?


Het boek is verdeeld in korte hoofdstukjes die allemaal vanuit verschillen, maar terugkerende karakters zijn.
Het zijn veel te veel namen, en de karakters blijven door deze korte stukjes ook erg oppervlakkig!

Eigenlijk vind ik de karakters heel naïef!
Als de opdrachten heel vreemd worden en de boel echt uit de hand lijkt te lopen!
De tieners weten niet wie er achter de site zitten, maar gaan toch bijna zonder erbij na te denken gelijk de opdrachten uit voeren om maar gratis spullen te kunnen krijgen.
Terwijl ze wel weten dat wat ze gaan doen niet juist is!

Het idee van ''Nodig'' vind ik wel leuk bedacht, maar op bepaalde punten erg onrealistisch en naïef!

*Dit boek las ik voor de 7 Days Reading Challenge van hebban*