Emotie, romantiek en actie. Sebastian Faulks nam vlot de fakkel van Fleming over voor deze eenmalige gebeurtenis In amper 6 weken tijd heeft hij deze roman voor elkaar gekregen op aanvraag van Flemings familie. Op sommige vlakken differentieerde Faulks zich met Fleming, zoals met Bond zelf. Op andere vlakken, zoals de verhaallijn, bleef hij wel grotendeels bij het originele verloopschema van Fleming plakken. Ook speelt Faulks niet altijd evengoed met de verteltijd en vertelde tijd. Een van de sterktes van Fleming, was om de lezer de spanning van het verhaal te laten voelen. Faulks sloeg deze eigenschap ogenschijnlijk over, sommige scenes waren immers in een mum van tijd gelezen. Toch duurden die in realiteit, tot zover dit realiteit is, een tiental minuten.
Een scène te lang beschrijven kwam ook voor: ‘Bond begon stroomopwaarts te waden door het water vanaf de verre bergen’ (p. 160) tot ‘Kreunend, met zijn laatste adem, worstelde Bond zich in een laatste wanhoopspoging met al zijn kracht naar boven.’ (p. 162). Deze scene duurt bijna 3 pagina’s lang, om één manoeuvre te beschrijven. Als er zo een aantal voorvallen, kan het wel eens langdradig worden. Vlot betekent dus niet altijd even goed. ‘Devil May Care’ mistte de diepgang die Fleming wél voor elkaar kreeg.