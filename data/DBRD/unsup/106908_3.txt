In de jaren '80 begon Sue Grafton met schrijven over Kinsey Millhone, een vrouwelijke detective die er steeds alles aan doet om een moordzaak tot een goed einde te brengen. Elk boek dat door Sue geschreven werd, kreeg een letter van het alfabet waar ze dan op een originele manier een titel van maakte. Aan deze manier zie je al dat Sue Grafton op een zeer originele, luchtige en spannende manier een boek kan schrijven.
In A van alibi wordt Laurence Fife, een doordachte advocaat met wel eens wat relatieproblemen vermoord. Meteen verdenkt de politie zijn vrouw Nikki Fife en een tijdje later wordt ze ook schuldig verklaard. Nikki Fife is eigenlijk onschuldig en na haar celstraf van 8 jaar huurt ze Kinsey Millhone in om de echte moordenaar te zoeken en te bewijzen dat zij niet de echte dader was. In haar zoektocht naar de echte dader ontdekt ze nog een tweede identieke moord. Ze doet er alles aan om de dader te vinden en staat op die manier zelf soms oog in oog met de dood.
In totaal zal Sue Grafton 26 boeken schrijven over Kinsey Millhone, alle letters van het alfabet. Voorlopig heeft ze al 21 boeken geschreven en dit boek is de eerste in het rijtje. A van Alibi is heel vlot geschreven en je kan je helemaal inleven in de rol van Kinsey Millhone. Dit zorgt ervoor dat je met zeer veel aandacht het boek leest en als het ware in het boek zit. De manier waarop Sue sommige alledaagse dingen kan verwoorden maakt het boek een absolute kaskraker. A van Alibi is geschikt voor beginnende en gevorderde lezers door de vlotte schrijfstijl. Het boek kan je in één ruk uitlezen zonder je ook maar één moment te vervelen. Ik raad iedereen het boek aan, ook lezers die normaal gezien niet van thrillers houden. Want van deze lezers ben ik overtuigd dat ze na het lezen van dit boek hun mening over thrillers een beetje veranderen.