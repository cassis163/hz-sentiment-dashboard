Hoe kun je jezelf zo in de nesten werken? Helen heeft al vier jaar een relatie met een getrouwde man en wil eigenlijk van hem af. Net op dat moment trekt hij bij haar in en zij durft niks te zeggen. Ook op andere, cruciale momenten durft ze niks te zeggen waardoor ze zich met haar vriendin, een mogelijke andere relatie en de ex van haar vriend nog dieper in de sores laat zinken.

Leuk, grappig boek maar soms ook tenenkrommend doordat de zaken wel erg ongeloofwaardig zijn. Wel leuk dat de schrijfster er niet één groot happy end aan breit maar ruimte laat voor haar hoofdpersonen om hun eigen weg te kiezen.