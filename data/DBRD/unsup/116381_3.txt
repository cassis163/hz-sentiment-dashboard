Ik moet eerlijk bekennen dat dit boek mij bijna een leesdip bezorgd heeft.
Hoewel Griekenland, Sparta, en archeologie wel thema’s zijn die mij zouden kunnen interesseren; en hoewel het door Tobias Hill zeker niet slecht geschreven is, heb ik me er toch, min of meer, doorheen moeten worstelen.
Misschien ligt zijn schrijfstijl mij gewoon niet ...
De gedeelten met de “Aantekeningen voor een proefschrift in wording” ,waar de hoofdpersoon vertelt over de Spartanen en hun geschiedenis zijn interessant, maar het verhaal erdoorheen, dat gedeeltelijk uit gesprekken tussen de hoofdpersonen bestaat, dringt pas, bijna te laat, tot mij door.
De verstikkende sfeer waar over er, op de achterflap, geschreven wordt, is daardoor een beetje langs mij heen gegaan….

Ach…misschien was ik meer met de “graafwerkzaamheden” in mijn eigen tuin bezig…