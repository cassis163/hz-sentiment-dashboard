Het begin van het boek is veelbelovend, met de orginele vorm van brieven tussen de hoofdpersonen. Leuk gevonden en bovendien 'val' je midden in het verhaal. Je zit direct in de situatie en krijgt pas later meer informatie over de context. Het is een aanstekende vorm van schrijven die de lezer aanspoort verder te lezen.

Het boek is op sommige punten wel wat verwarrend, ook door het wisselen van perspectieven tussen de verschillende hoofdpersonen. Maar als je, zoals ik, tijd hebt om veel achter elkaar te lezen is dat niet erg. Dan komt het begrip vanzelf. Naarmate het boek vordert wordt het meer en meer een "alledaags" liefdesverhaal. Mooi geschreven, maar niet heel spannend of bijzonder. Na het originele begin is dat toch wel wat teleurstellend. Het is kortom leuk om te lezen, maar niet iets dat lang blijft hangen.