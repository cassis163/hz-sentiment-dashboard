Het een na laatste boek van de Frieda Klein serie.

Deze keer komt er eindelijk voor iedereen aan het licht dat Dean Reeve nog altijd in leven is. Dit komt voor velen aan als een mokerslag en de pers smult ervan. Frieda probeert zoveel mogelijk uit de spotlights te blijven en haar vrienden de ongemakken te besparen. Maar dan gebeuren er ineens onverwachte dingen. Dean Reeve slaat opnieuw toe. Of hebben we hier te maken met een copycat?

Het is de eerste keer dat een boekenreeks me zo aan zich weet te binden. Dit boek heeft verschillende verrassende wendingen en is een stuk spannender dan het voorgaande deel. Het enige wat ik een beetje ‘belegen’ vind worden is dat de politie altijd tekort schiet en aan het kortste eind trekt, Frieda op basis van een gevoel altijd gelijk heeft, en superieur is op alle fronten.

Ondanks dat is ook dit boek weer een groot succes!