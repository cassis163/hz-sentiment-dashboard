De verteller van dit boek is Rome zelf. Dit zorgt ervoor dat je het idee hebt dat je van bovenaf meekijkt naar alle personages in het boek. Je volgt de drie bijzondere verhaallijnen van de bezoekers van de stad. Alice is in Rome op zoek naar inspiratie. Meg en Allec zijn op zoek naar dat ene bijzondere tegeltje. Als laatste zijn Constance en Lizzy er, voor het verstrooien van de as van Henry. Ze zijn er allemaal met een belangrijk doel.

Zoals de titel van het boek al aangeeft gaat het boek over de liefde. Bestaat er liefde op het eerste gezicht? Of ga je voor veilig en vertrouwd. En hoe zit het met oude liefdes en liefde die lijkt te verdwijnen? Daarnaast krijg je ook nog een mooie geschiedenisles over deze oude stad.

Tijdens het lezen wordt je mee op reis genomen door de stad van de liefde. De verteller speelt hier een belangrijke rol in. Hij laat mensen elkaar wel of niet ontmoeten. Soms treedt de verteller iets teveel in details over straatjes en de geschiedenis. Dat gaat dan ten koste van de vaart in het verhaal.

Een liefde in Rome is een heerlijke roman die je een goed gevoel geeft over de stad en de liefde.