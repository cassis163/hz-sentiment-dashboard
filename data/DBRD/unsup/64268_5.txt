Mijn mening: Ik wenste dat ik een cijfer boven de 10 kon bedenken die goed genoeg is/10

Oké, ik heb echt wel niet onder stoelen of banken geschoven dat ik een ARC (en dan wel gesigneerd) van Futhermore in mijn bezit heb. Ik ben er nog steeds niet echt goed van dat ik het boek al heb mogen lezen, want ik heb telkens nog steeds het gevoel dat ik 10.000 vlinders in mijn buik heb als ik aan het boek denk. Dus nogmaals bedankt aan mijn vriendin die extra in de rij is gaan staan omdat ze weet hoeveel ik van Taherehs boeken houd.

Aan het ‘cijfer’ dat ik Furthermore heb gegeven, kan je misschien al raden dat ik het boek geweldig vond. Nee, geweldig is niet echt het juiste woord. Maar zoals je ziet kan ik ook niet echt het gevoel benoemen dat ik ervoer toen ik met zo veel pijn in mijn hart de laatste pagina uitlas. Furthermore is zo veel anders dan de Touching Juliette-serie. Het kan ook niet anders, maar stiekem weet je zo dat het weer één prachtig pareltje is van Tahereh Mafi.


“Falling down would be a tragically boring way to die in Furthermore.”
–Tahereh Mafi, Furthermore

Furthermore is het boek dat ik zelf zou willen gehad hebben toen ik dat kleine meisje was vol onzekerheden. Als ik dit boek had gelezen toen ik zelf 12 jaar was, had ik mezelf zo veel tranen bespaard. Dit boek is werkelijk hét boek die jonge meisjes en zelf tieners zoals ik inspireert om jezelf te zijn. En dat is iets waar zo veel mensen mee worstelen.

Alice, het hoofdpersonage, heeft geen kleur op haar lichaam zoals haar familie of heel Ferenwood. Doordat element zie je misschien hoe mensen met een andere origine zich door moeten worstelen als ze in een heel andere maatschappij leven. Je leest hoe Alice worstelt, leert, verdriet heeft en het belangrijkste van al, lief heeft. In Ferenwood is ze een buitenbeentje, maar ondanks alles vindt ze haar weg in de magische wereld wat ze er ook voor moet doen.


“Music gave her access to the earth.”
-Tahereh Mafi, Futhermore

Furthermore is ook zo’n boek dat je doet wensen dat je het zelf had geschreven. Maar ja, naar mijn gevoel kan bijna niemand Tahereh Mafi oneindige creativiteit niet overtreffen. Ook hier weer schrijft Tahereh met zo veel passie dat je letterlijk door de letters, woorden, zinnen, zelf in het verhaal terecht komt. Er bestaat zo’n verhaal over een boek dat zoveel magie bevat dat als je het voorleest echt het verhaal leeft, wel, ik denk dat het Furthermore is.

Tahereh Mafi heeft nog maar eens bewezen dat ze op mijn lijstje met aardbeienschrijvers mag staan. (Lees: de geweldigste, fenomenaalste, overweldigende schrijvers die altijd mijn voorbeeld zullen zijn.) Tahereh schreef in zo’n prachtige en humoristische alwetende verteller dat je eigenlijk uitkeek naar het moment dat de verteller nog eens het verhaal ging onderbreken.

Ik heb zo veel geleefd als ik dit boek las. Telkens bracht Alice me naar een wereld die ik echt nog niet kende en was ik stiekem eigenlijk niet zo verbaasd dat Tahereh van zo’n gewone voorwerpen een magisch iets kon maken. Ik was dus niet echt verbaasd toen ik het boek las, want ik weet dat Tahereh me altijd omverblaast, even doet zeven (voor een paar jaar) en dan me dan weer stevig op de grond zet, maar niet zonder eerst een droom in mijn hoofd te planten. Tahereh is voor mij de schrijfster die mij kan overtuigen om zelf een blad papier op te pakken en om mijn eigen creativiteit te laten leven. En met Furthermore heeft ze dat nog meer gedaan dan bij Vrees me.


“They walked for days. Weeks. Months and years.
‘Don’t be so dramatic,” Oliver said. ‘It’s only been 15 minutes.'”
-Tahereh Mafi, Furthermore

Maar één ding verbaasde me wel. Ik had echt helemaal niet het gevoel dat ik een kinderboek aan het lezen was voor 10-jarigen. Dit boek bevat tegelijk zoveel kindsheid en volwassenheid dat ik even goed in- en uit- moest ademen. Op dat vlak was het niet echt wat ik had verwacht. En daar was ik ook wel blij om. Er is zo’n mooie evolutie in de personages dat ik het precies allemaal een beetje met mezelf vergeleek. Hoe ik ben gegroeid in de laatste jaren. En ook al heb je hier niet echt magie of eet ik geen bloemen, we maken allemaal hetzelfde mee.


“Color, you see, is the universal sign of magic.”
-Tahereh Mafi, Futhermore

Oké, deze recensie/lofzang is best wel lang geworden. Maar aaahgg, je weet hoe graag in fangirl over Tahereh Mafi! Dit boek was net zoiets als die … Je weet wel wat het is en toch heeft het stiekem zo veel geheimen. Furthermore is een boek waar je in kan blijven lezen. Als ik ooit één boek zou moeten kiezen die ik moet meenemen op een onbewoond eiland dan zou ik Furthermore kiezen. Gewoon omdat het mijn heldenboek is geworden.

Dus iedereen die mijn recensie heeft uitgelezen tot het einde: dit is niet het einde, begin zelf ook te lezen in dit geweldige boek.