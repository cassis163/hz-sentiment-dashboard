Voordat ik dit boek las had ik al twee seizoenen van Victoria op televisie gezien. Deze schrijfster schept een waarachtig beeld van een grootse koningin in een door mannen geleide politiek en wereld (er is een heel tijdperk naar haar genoemd en ze heeft haar talrijke kroost verdeeld over veler koningshuizen in Europa). Dat doet ze heel zintuigelijk. Je proeft, ziet, hoort, voelt en ruikt van alles in de verschillende scènes. Ik heb mooie dialogen gelezen en de scènes zijn kernachtig. Boek en serie sluiten naadloos aan op elkaar. Wat opgeroepen werd in beelden op het scherm wordt in dit boek tastbaar en inlevend opgeroepen in woorden! Ik verheug me enorm op deel twee. Deze roman namelijk eindigde bij het ja-woord van prins Albert. Victoria leek mij een passionele koningin.