In 1919 verhuist de familie Abbott na de dood van hun zoontje Robert naar het platteland. Ze gaan wonen in "Huize Hoopvol". Het gezin bestaat naast de ouders uit de 12 jarige Henrietta (Henry) en de baby Biggetje (Roberta). Juffie Jane is de nanny van de meisjes en is zeer betrokken bij het gezin.
De moeder van de meisjes worstelt erg met het verlies van haar kind en is zwaar depressief. Wanneer vader naar ItaliÃ« vertrekt voor zijn werk komt er een zware last op de schouders van Henry te liggen. Zij wil hoe dan ook het gezin helpen.
Wanneer Henry het bos achter Huize Hoopvol ontdekt, ontmoet ze Mot en haar kat Stralende Ster. Hier onstaat een bijzondere vriendschap.
Terwijl het gezin door verdriet uit elkaar wordt gehaald, moet Henry de kracht vinden om haar familie weer bij elkaar te krijgen!

Het geheim van het nachtegaalbos is een boek met een nogal heftig thema. Het verlies van een kind en het doormaken van een rouwproces met een depressie als gevoel worden naar voren gehaald. Er wordt niet echt diep op de onderwerpen ingegaan maar het nodigt zeker uit tot een gesprek.

Persoonlijk vond ik de manier van schrijven erg prettig, het leest vlot weg en ookal is het dan misschien een boek voor een jongere doelgroep, ik vond het prachtig. Het verhaal neemt je mee naar de op het oog fanastie lijkende wereld van Henry. Langzaam aan raak je steeds meer betrokken bij haar en haar verdriet. Je hoopt mee dat het haar lukt haar moeder te redden en de afloop is dan ook uiterst bijzonder. Natuurlijk ga je met zo'n boek voor een happy end, maar de manier waarop is geweldig!

Het is geen voorspelbaar boek en dat is juist leuk. De schrijfster heeft er veel werk van gemaakt om ook ons volwassenen te doen verwonderen. Henry houdt net als ik van lezen en de schrijfster benoemd dan ook een aantal boeken die Henry graag leest.
Het is een heerlijk, ongedwongen boek met een heftig onderwerp.

Ik geef 4 sterren!