Wat een prachtig boek weer van Simone van der Vlugt. Ik moet eerlijk bekennen dat de geschiedenislessen over de Spaanse bezetting, de 80-jarige oorlog en Willem van Oranje bij mij niet zo goed zijn blijven hangen. Dit boek brengt het verleden weer tot leven op indrukwekkende en aangrijpende manier. De verschrikkingen van Naarden en Leiden maakten erg veel indruk op mij. Het verhaal van Lideweij en haar dochter Isabella zal zeker nog een tijd in mijn gedachten blijven.