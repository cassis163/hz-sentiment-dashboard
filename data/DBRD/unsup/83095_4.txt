Dit boek lag al vele jaren op de plank nog te lezen en nu maar eindelijk eens opgepakt. Veel te laat natuurlijk! De kracht van het boek is dat het in het eerste hoofdstuk al direct de dader prijsgeeft! Daarna gaat de rest van het verhaal over hoe Eunice, de huishoudster, tot haar daad is gekomen. Heel speciaal om de spanning van wie het gedaan heeft direct weg te nemen. In de laatste paar hoofdstukken wordt het toch nog spannend: wordt ze gepakt of niet. Ze heeft namelijk wel een goed verhaal waarom ze het niet gedaan zou kunnen hebben. Kortom de moeite van het lezen meer dan waard.