‘Een voltooid leven’ heeft een bijzondere cover en ik was nieuwsgierig naar het verband met het verhaal. Dat verband is trouwens een bijzondere!

In het begin dacht ik: “dit wordt zo’n vermoeiend, zwaar boek…”, maar dat is niet zo! Het is juist een heel mooi verhaal over een (bijna) voltooid leven. Doordat je leest vanuit Doortje wordt het verhaal interessant. Het is origineel en bijzonder. Daarnaast lees je vanuit de kleindochter Sterre, maar dat had voor mij niet gehoeven. Ik had genoeg aan het perspectief van Doortje.

Annerieke de Vries heeft een hele goede schrijfstijl. Je wordt direct meegenomen in het verhaal. Het is vlot geschreven. Er stond nogal wat tekst op de achterkant van het boek. Daarom heb ik mijn samenvatting ingekort. Ik wilde namelijk niks prijsgeven van het verhaal.

‘Een voltooid leven’ is een heel mooi verhaal. De tranen liepen soms over mijn wangen, maar soms moest ik ook lachen. Dit boek laat heel mooi het sterfproces van iemand zien en ik denk dat dit veel mensen zou kunnen helpen.

In het verhaal sluimert het verdriet op de achtergrond. Op de voorgrond staat juist plezier hebben en genieten van het leven. Het verhaal draait niet om de ziekte, maar om het leven leven.

Meer lezen? http://www.veroniquesboekenhoekje.nl/recensie-een-voltooid-leven-annerieke-de-vries/