Op een druilerige avond verdwijnt Lycke, een achtjarig meisje van gescheiden ouders. De journaliste, Ellen Tamm, bijt zich vast in de zaak. Haar persoonlijk verleden speelt hierin een grote rol.

Door korte hoofdstukken, telkens door het oog van een ander vrouwelijk personage, raak je gebeten om de afloop van het verhaal te kennen. Je wordt telkens op het verkeerde been gezet en verdenkt telkens weer iemand anders.

Het goede aan het boek is, dat het niet enkel een thriller en een whodunnit is maar dat het ook over de gevolgen van een vechtscheiding, de problemen van een nieuw samengesteld gezin, onverwerkte jeugdtrauma's, ingewikkelde relaties, ... gaat

Literatuur met een grote L is het boek niet maar als thriller voldeed het aan alle verwachtingen. Het boek moest uit, het was spannend en je wilde verder lezen om de afloop te kennen. Ben alvast benieuwd naar het tweede boek van de schrijfster.