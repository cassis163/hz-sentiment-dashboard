Chaos gaat over een oud-militair die de verschikkingen van zijn uitzendingen met zich meedraagt.
Daarnaast blijkt hij ook nog een dubbelganger te hebben die zich met minder frissee zaken bezig houdt.
Hij komt hierdoor in grote problemen, zal hij zich weten te redden?

Cover
Chaos is verschenen met verschillende covers.
De cover van de versie die ik las laat een stapel hout en rommel tegen een muur zien. Het ziet er uit als een bouwval.
De cover staat symbool voor het leven van de militair, maar ook voor de vreselijke dingen die hij, met name, in BosniÃ« heeft gezien.

Escober is het pseudoniem van auteursechtpaar Esther en Berry Verhoef. Chaos is het eerste boek dat ik van dit duo lees. Van Esther Verhoef heb ik wel meerdere boeken gelezen.

When this began/ I had nothing to say
And I'd get lost in the nothingness inside of me
I was confused/ And I let it all out to find
That I'm not the only person with these things in mind.

( Linkin Park Somewhere I belong )

Met dit citaat begint het boek. Verschillende hoofdstukken beginnen ook met een citaat van een songtekst, maar niet alle. Wat opvalt is dat het vooral citaten zijn van wat stevigere muziek, al past dat wel heel goed bij het gevoel van het boek.

Ik vind het lastig om mijn mening over dit boek te geven. Het is goed geschreven, leest prettig. De PTSS van Alex is zeer goed en waarheidsgetrouw beschreven. Herkenbaar. Ik heb ooit op kamers gewoond in een huis waar ook een militair met PTSS woonde. Veel van de beschreven gedragingen en gedachten zag ik bij mijn huisgenoot ook. Mijn complimenten hiervoor, heel knap.

Ik vraag me wel af waarom er is gekozen voor een Britse militair en niet voor een Nederlandse? Of zou dat nog te gevoelig liggen?
Het onderwerp van een militair met PTSS vind ik interessant. Maar toch sprak het verhaal mij niet aan. Ik hou niet zo van schieten om het schieten, omdat het stoer is. Al die details over wapens, het boeit me niet. Sterker nog: ik ben pacifist, heb niks met wapens, verafschuw ze ook.
Het verhaal vind ik soms ook wat ver gezocht, en met name het einde is voor mij ongeloofwaardig.

Toch was het boek wel ok. Geen hoogvlieger, maar ook geen bagger. Alleen niet helemaal geschikt voor mij...