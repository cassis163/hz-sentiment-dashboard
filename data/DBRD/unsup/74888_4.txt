Bij het zien van de schitterende cover verwacht je een verhaal te lezen van een vrouw die het zwaar heeft met haaar gezin, die hard moet werken en veel over zich heen krijgt wat ze moet verwerken en tegen op moet boksen.
In het begin vind je een plattegrond van het dorp van derke waar je ook een huis van een bekende Nederlander kan vinden.
Vanaf het eerste hoofdstuk wordt je meegezogen in de tijd en krijg je een glimlach om je mond omdat je zoveel herkent: Harmen Siezen die het journaal presenteerde, Calimero, de Fabeltjeskrant, ABBA, klikklakballen, de kleding die gedragen werd, Cijfers & Letters, hoe verjaardagen in 1977 werden gevierd enzovoort. Het is een mooi kijkje in de jeugd van de hoofdpersoon. Het laat zien hoe men in bepaalde families en plaatsen over vrouwen dacht, hoe men ermee omging. Hoe de jeugd van derke was, wat ze deed en hoe ze behald werd. Het is een bijzonder verhaal van wonderlijke mensen waar iedereen wel minstens een persoon, die beschreven is in het boek, zal herkennen. Bepaalde gebeurtenissen kunnen voor sommige lezers herkenbaar zijn omdat ze het zelf ook wel eens hebben meegemaakt zoals bijvoorbeeld iets willen voordragen, maar dat niemand wil luisteren.
Je hebt te doen met bepaalde personen, kan je bepaalde personen wel schieten, geregeld moet je lachen om opa ook al is hij geregeld bot. Op een gegeven moment ken je zijn verhalen over zijn leven wel en moet je alleen maar glimlachen als hij zijn (sterke?) verhalen voor de zoveelste keer verteld.
Elk hoofdstuk, die niet te lang zijn, heeft zijn eigen passende titel en zou ook los gelezen kunnen worden. Het zijn een soort mini-verhaaltjes.
Voor mensen die het dialect niet kennen kan het vervelend zijn om de teksten in het dialect te lezen. Het was dan misschien ook fijner geweest als er achterin het boek een lijst met de genoemde woorden met de Nederlandse vertaling erachter was geweest. Persoonlijk had ik er geen moeite mee, omdat ik dit dialect versta.
Voor mensen die er niet van houden dat er gevloekt en gescholden wordt in boeken, kunnen het boek beter niet lezen, want dat wordt geregeld gedaan. Mocht je er wel tegen kunnen, dan is het boek een echte aanrader.

Lees verder op https://surfingann.blogspot.nl/2017/09/ongemakkelijke-mensen-elly-biesters.html