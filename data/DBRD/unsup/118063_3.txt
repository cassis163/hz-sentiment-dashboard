Zoektocht van een jonge Argentijnse, zelf net moeder geworden, naar haar roots. Is ze wel wie haar moeder zegt dat ze is? Is ze geadopteerd, of erger nog, is ze een van de verdwenen kinderen van Argentinie? Ontvoerd, weggenomen van haar zwangere moeder om aan familie van militairen te geven. Nog steeds protesteren de dwaze moeders wekelijks op het Plaza de Mayo om opheldering over de verdwijningen tijdens de Vuile Oorlog van de militaire junta. Indrukwekkend relaas van een zoektocht. Ik wist wel dat er daar dingen gebeurd zijn die het daglicht niet mogen zien, maar wat precies en hoe erg, dat wist ik niet, is nu wel duidelijker geworden. Ik had in het begin wat moeite om te begrijpen wie er aan het woord was, maar naarmate het verhaal vorderde, werd het wel duidelijker.