Mazzel tov van Margot Vanderstraete is een vlot geschreven en makkelijk leesbaar boek dat een inkijkje geeft in het leven van een orthodox Joodse familie. Als Vanderstraete in het gezin terecht komt als werkstudent om de kinderen bijles te geven, weet ze nog niet precies wat haar te wachten staat. Ze geeft bijvoorbeeld de vader van het gezin een hand bij het binnenkomen, iets dat later niet gebruikelijk blijkt binnen de gemeenschap.

Maar ondanks de grote verschillen groeit er langzamerhand toch een vertrouwensband die verder gaat dan werkgever/werknemer.



Echt heel diep gaat het inkijkje niet, het blijft wat op de oppervlakte. Het is niet zo dat je na het lezen van dit boek precies weet hoe het eraan toegaat in een orthodox Joods gezin. Dit komt ook door de geslotenheid van de Joodse gemeenschap, die ook in dit boek duidelijk naar voren komt.



Het is voor mij meer een mooi verhaal over hoe vriendschap religie en cultuurverschillen kan overstijgen.