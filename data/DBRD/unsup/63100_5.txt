Zes lichamen, één lappenpop. Een verhaal dat ik dankzij de ls trhillerleesclub mocht lezen.
Zodra je dit boek in handen hebt, weet je het meteen. Dit is een origineel verhaal, vormgegeven in een prachtig boek. De kaft en de rug spreken boekdelen, en houden je als lezer ook gebonden aan het verhaal.
Ragdoll begint in een rechtzaak en neemt je al snel mee in de thema's die in het boek een grote rol spelen. Vertrouwen, de macht van de media en paranoia slepen je mee en laten je voelen hoe Wolf zich door zijn level slaat. Zijn gevoelens brengen je soms op het verkeerde spoor, iets wat het lezen van Ragdoll heel speels maakt. Vertrouw niemand, want elk pad loopt anders dan verwacht. Dit zul je zeker merken wanneer de moorden plaatsvinden. Achter elke steen licht een heel verhaal verstopt.
Een van de verrassende dingen aan dit boek is de zwarte humor. De grappen van de personages laten het verhaal tot leven komen, en hoe gek dit ook klinkt, je zal soms met een glimlach het verhaal van moord en verderf lezen.
Het eind zal je verbazen...
Ragdoll is de debuutthriller van Daniel Cole, en ik ben nu al reuze benieuwd naar zijn volgende boek. Dit is naar mijn mening, het verhaal van 2017. Dit boek is prachtig om te zien, en een must read voor de thriller liefhebber!