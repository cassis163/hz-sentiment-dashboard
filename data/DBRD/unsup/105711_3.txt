Dit werk heeft dezelfde personages als die met Johansson in de hoofdrol. Verhaal zit ook net zo goed in elkaar, alleen hoofdpersoon Bäckström is een strontvervelend personage. Misschien is het allemaal bedoeld als komische politiek incorrecte tegenhanger van Johansson, maar de persoon Bäckström wordt helemaal niet goed uitgewerkt. Daarvoor is hij een veel te eendimensionale racistische, seksistische, homofobe, maar vooral niet al te snuggere -al zal die dat nooit toegeven- misantroop. Die mensen zijn er -ik ken er zelf een paar- maar zelfs die hebben meer gelaagde persoonlijkheden en opvattingen. Wat vooral stoort is het feit dat hij iedereen 'stom' vindt. Stomme Fin, stomme pot, stomme homo, stomme heikneuter of alleen maar "stommeling". Kinderen van drie vinden ook iedereen stom en omdat deze uitlatingen tientallen keren voorbij komen gaat dat enorm vervelen. Voor de rest, net als de 'Johanson' boeken degelijk geschreven met een solide plot.