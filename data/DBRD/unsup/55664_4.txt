Alex Kavas eerste boek in de Odell-serie is Duister Kwaad. Het is een boek dat je gelijk meesleurt in het verhaal en erg spannend geschreven is. Het gaat om de FBI-profiler Maggie Odell die naar plaatsen wordt gestuurd waar ze een profiel van een (mogelijke) serie-moordenaar nodig hebben. De serie-moordenaar in het eerste boek heeft het voorzien op jonge jongens en wil ze verlossen van het kwaad. Samen met sherrif Nick probeert Maggie de dader te stoppen voor er nog een kind verdwijnt, of nog erger, dood wordt teruggevonden. Ze gaan achter de dader aan, maar wie is het?
Het verhaal is goed opgezet en je kunt lekker meedenken met Maggie & Nick. Ook aan het eind van het boek wordt je aandacht gelijk getrokken naar het volgende boek, wat ik altijd wel goed vind van schrijvers. Ik weet dan eigenlijk ook wel zeker dat de serie van Alex Kava op mijn wil-ik-lezen lijst terecht komt. Er zijn twee kleine nadelen aan het boek wat mij betreft. Allereerst vind ik het op sommige punten iets te veel een damesroman en de romance tussen Maggie en Nick zit er al vanaf het begin aan te komen. Het tweede nadeel is toch dat het in pocketvorm wordt uitgegeven. Het is goedkoop, past makkelijk in je tas, maar doordat het 500 paginas is ligt het net wat minder lekker in de hand. Al met al, toch een aanrader!