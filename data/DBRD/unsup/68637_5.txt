Simone van der Vlugt: Nachtblauw

Maart 1654
De 25 jarige weduwe Catrijn heeft een groot duister geheim en ze wil weg uit haar geboortedorp De Rijp.
Als ze alle bezittingen heeft verkocht vertrekt ze per schuit naar Alkmaar.
Aangekomen in Alkmaar blijkt dat haar nieuwe werkgever is overleden.
In de herberg waar Catrijn verblijft maakt ze kennis met de Heer Mattias van Nulandt, die haar niet onberoerd laat. Hij beveelt Catrijn aan bij zijn broer in Amsterdam als huishoudster.
Zo komt Catrijn bij de familie Van Nulandt te werken.
= “Ik heb geen idee wat me te wachten staat. Het enige wat ik weet is dat ik er vanaf nu helemaal alleen voor sta.”=
In Amsterdam informeert Catrijn waar de familie Van Nulandt woont.
Ze klimt op het bordes en laat de klopper op de deur vallen.
Adriaen van Nulandt leest de aanbevelingsbrief en nadat hij haar ondervraagd heeft, wordt ze aangenomen.
Catrijn die zelf van schilderen houdt, is verrast als ze kennis maakt met de vrouw des huizes: Brigitta die ook schildert.
Brigitta gaat schilderles nemen bij een leerling van Rembrandt van Rijn en Catrijn moet mee als haar chaperonne.
Catrijn steekt veel op van de lessen die Brigitta krijgt.
Op de weg naar de visbanken komt er iemand op Catrijn aflopen en die pakt haar bij de arm. Het is Jacob haar vroegere knecht uit De Rijp.
=”Je dacht dat je alleen was hè? Ik heb je gezien”. =
=”Alles is anders nu. Ik moet hier weg. Nog dezelfde middag neem ik ontslag”.
Adriaan vraagt of ze naar Delft wil in dienst bij zijn broer Evert die een plateelschilder zoekt.
In Delft aangekomen begint er voor Catrijn een heel ander leven.
Ze wordt één van de plateelschilders.
Samen met Evert maken ze een nieuwe lijn sierborden met Chinese beschilderingen.
Na enige tijd regelt Evert dat ze schilderlessen kan nemen bij Carel Fabritius
Als Catrijn op een dag olie gaat halen om verf te mengen ontploft het Kruithuis en brandt een groot gedeelte van Delft af.
Catrijn raakt gewond. Jacob is weer in haar buurt en zet haar onder druk of ze geen baan kan afdwingen bij Evert.
Als Evert Catrijn zijn liefde verklaard en haar ten huwelijk vraagt, zegt ze na een tijdje “JA”.
Als Catrijn in verwachting raakt, breekt De Pest uit en wil Evert dat ze naar haar ouders gaat in De Rijp.
Alles wordt anders en het is een angstige tijd.

Wat een goed boek. Ik vond het spannend en ontroerend.
Na het spannende en emotionele boek “De lege stad” vind ik dit ook weer een geweldig verhaal.
Ik heb het boek bijna niet weg kunnen leggen.
Simone verdient echt 5* met “Nachtblauw”

11 maart 2016
Annemarie van de Kuilen