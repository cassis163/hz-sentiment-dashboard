Vergeef me is deel 3 uit de Kathleen Verlinden serie van de Vlaamse schrijfster Anja Feliers. Kathleen is psychologe. In dit boek is ze werkzaam om de Vrije Hogeschool in Bilzen als David, een leerling, met een geweer de school binnendringt. Hij houdt een klas met leerlingen in gijzeling, maar het gaat hem vooral om de docente Nederlands Yasmine Verjans. Stapelverliefd was David op Yasmine, tot zij plotseling de relatie verbreekt, Dit accepteert David niet en hij vertelt haar dat hij haar nooit zal laten gaan.....Als Kathleen van de gijzeling op de hoogte wordt gebracht, bedenkt ze zich geen moment en stormt het lokaal binnen.

Vergeef me is met recht een psychologische thriller, een rollercoaster van alle soorten van emotie spatten van de bladzijden af. Liefde, frustratie, vastberadenheid, angst en irritatie wisselen elkaar in hoog tempo af. Ook komen de emoties met elkaar in botsing; de angst van de klas tegen de vastberadenheid en liefde van David. Anja Feliers laat de verschillende personages levensecht lijken, ze verschijnen voor de ogen van de lezers.

De spanning in het boek zit vooral in het springen in het heden en verleden. Het verhaal wordt dan ook nog eens uit verschillende oogpunten vertelt, zodat de lezer in de loop van het boek cruciale informatie krijgt, welke de spanning rond de gijzeling alleen maar omhoog stuwen. Het heden met de gijzeling speelt haast een ondergeschikte rol naast het verre en recente verleden. Het einde van het boek is een verrassing op bepaalde fronten, maar andere niet. Het einde had wel de potentie om een echte topper te zijn.


Ik geef het boek 3 sterren.