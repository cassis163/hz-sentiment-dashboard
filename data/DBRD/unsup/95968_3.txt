Ik mocht "Dochters van Mulan" van Bettine Vriesekoop lezen voor Not Just Any Book.
Vanaf het begin is duidelijk dat de Chinese vrouwen het niet makkelijk hebben.
Door de eenkindpolitiek en de Chinese voorkeur voor mannen, zijn de jonge vrouwen in de minderheid. Voeg daarbij het feit dat de jonge vrouwen vaak hoge opleidingen volgen en je kunt het probleem uitschetsen.
Hoog opgeleide mannen zijn bang voor hoogopgeleide vrouwen maar zijn daarentegen ook bang dat mooie lager opgeleide vrouwen op hun geld uit zijn.

Ouders in China willen heel graag hun zonen en dochters koppelen. Er lopen zelfs mensen rond in parken met een bord om waar hun zoon of dochter met foto op prijkt tezamen met hun karaktertrekken en hun hobby's.
Mannen van het platteland hebben het helemaal moeilijk met het vinden van een bruid.

Ook seksueel zijn de Chinese jongeren geremd, sommige hebben nauwelijks seksuele ervaring. En als ze dan toch seks hebben, gebeurt dat vaak onbeschermd.
Er vindt wel een verandering plaats maar dat gaat niet snel en kan ook niet op de Westerse manier omdat China toch veel gebruiken kent waardoor snelle verandering op zich laat wachten.

Het is een interessant verhaal geworden. Bettine heeft al meer boeken geschreven over China, heeft er ook een aantal jaar gewoond.
Ik zelf ben toch meer liefhebber van thrillers, detectives, romans en YA maar als informatief boek is dit zeker een interssant onderwerp.

Ik wil Uitgeverij en Not Just Any Book dan ook bedanken dat ik "Dochters van Mulan " mocht lezen.