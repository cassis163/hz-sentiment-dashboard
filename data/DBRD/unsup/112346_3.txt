Als de burgemeester van Leiden het startschot wil geven voor het plaatsen van ondergrondse vuilcontainers, stort hij met graafmachine en al de diepte in. Er blijkt een ondergronds gangenstelsel te zijn en er ligt een bebloede jonge, die niet gewond lijkt te zijn. Peter de Haan, archeoloog, ziet het gebeuren en ziet ook hoe hoogleraar Arnold van Tiegem verdwijnt..Als later ook nog eens Judith Cherev, een universitair docente verdwijnt, voelt hij zich gedwongen op onderzoek uit te gaan. Hij vind een briefje met de Latijnse tekst “Hora est”, het uur is geslagen. De vraag is wiens uur heeft geslagen? Hij moet en zal het uitzoeken, zeker omdat Judith zijn vriendin is.. waar is ze gebleven?
De karakters van de hoofdpersonen worden niet erg uitgediept, waardoor je je maar deels in hun kan verplaatsen. Peter is niet bang uitgevallen en is een doorzetter. Ook Judith ondergaat haar lot en laat zich niet uit het veld slaan. De vele andere personages in het boek worden alleen oppervlakkig beschreven.
Het verhaal leest redelijk vlot, de schijfstijl van de auteur is niet moeilijk. Door de vele flashback en de grote stukken bijbelteksten haalt het de vaart uit het verhaal. Als je niet thuis bent in de Bijbel en niks met Bijbelgeschiedenis hebt , is het een hele kluif om door te komen. Ook komt er nogal wat Latijn in voor, daarvoor geldt hetzelfde.
Het verhaal is origineel opgezet, maar zeker geen bloedstollende of superspannende thriller. Het is een zoektocht met spannende elementen, heel veel religie en geschiedenis. Daar moet je van houden. Het duurt een hele tijd voor je door hebt wat er nou eigenlijk aan de hand is en dan is het verhaal al haast afgelopen. Het is niet een spannend eind, ergens zag ik het wel aankomen .
De vergelijking met Dan Brown klopt wel, het verhaal heeft wel iets weg van de boeken van Brown. Alleen is dit boek minder goed te volgen dan bijvoorbeeld de Davinci Code.
Ik waardeer het met 3 sterren