Het eerste boek "te Koop" van de zussen vond ik al een leuke verfrissende ervaring. Het was niet zo'n typische thriller als die ik gewend ben. Hun boek Zwaartekracht behoudt hun originele en geestige manier van schrijven zonder in te leveren op spanning! Ik vond dit boek zelfs spannender dan Te Koop, door de constante dreigende sfeer die de deelnemers van het gezondheidsprogramma boven het hoofd hangt.
Het is ook erg knap dat Eva Monte zich niet laat gaan in flauwe grappen over dikke mensen, maar juist met respect schrijft. De hoofdpersoon, Emma, lijdt aan obesitas, en het is heel knap hoe je als lezer wordt meegenomen in haar belevingswereld. Al vanaf de landing op het Griekse eiland neemt het boek een onheilspellende sfeer aan. Je wordt als lezer voortdurend op het verkeerde spoor gezet door de vele morbide gebeurtenissen. Ik kon het boek niet meer wegleggen!