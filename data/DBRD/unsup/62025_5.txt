In tegenstelling tot Flimflim had ik helemaal niet door wie de dader was. Maar dat kon me eigenlijk niet eens zo heel veel schelen: het verhaal is zo origineel dat de dader me worst was.
Wat een knap in elkaar gezette puzzel, zeg. En als lezer puzzel je vrolijk mee en ben je net zo verbaasd en verrast door de ontwikkelingen als onze hoofdpersoon Dave.
Maar nog leuker dan de puzzel is de persoonlijke situatie van Dave en zijn vrouw Madeleine.
Madeleine verwijt Dave dat hij getrouwd was met zijn werk (hetgeen zo was) en nu hij met pensioen is, verandert dat niet. Hij stapt immers opnieuw in een complexe zaak. Waarvoor is hij op de vlucht?

Heerlijk boek. Smaakt zo naar meer, dat ik deel 2 (sluit je ogen) dat twee jaar later is verschenen meteen ook ga lezen. Aansluitend!
Dikke aanrader, wegens niet weg te leggen! (En daarom: 5 dumpkes)