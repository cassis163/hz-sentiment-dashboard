Ik vond Caraval geweldig en ik kon niet wachten Legendary te lezen. Het tweede boek begint waar het eerste boek eindigde. Scarlett heeft zojuist Caraval gewonnen en ze is klaar voor haar 'happy ever after'. Maar ze weet niet dat Tella een deal heeft gemaakt met een vreemdeling die zichzelf 'een vriend' noemt. Tella moet hem terug te betalen en dit kan alleen gedaan worden door haar 'vriend' de ware naam van Caraval Master Legend te geven. Om zijn ware naam te weten te komen, moet ze het spel nog een keer spelen en moet ze winnen.

Terwijl Caraval vanuit Scarlett werd verteld, wordt Legendary verteld vanuit het perspectief van Donatella. We leren haar beter kennen en ze is een uitzonderlijk hoofdpersonage. Ze is brutaal, slim en gepassioneerd (en een beetje impulsief). Ik vond het leuk om te lezen vanuit het perspectief van Tella, maar ik had gehoopt dat de relatie tussen Tella en Scarlett meer werd ontwikkeld. Maar we leren wel meer te weten over de kindertijd van Scarlett en Tella en dat was interessant.

Julian en Dante keren ook terug in Legendary. Na het lezen van Caraval had ik nooit verwacht dit te zeggen, maar Dante is mijn nieuwe book crush!

Er zijn ook een aantal nieuwe personages in Legendary, zoals Jacks. Jacks is de erfgenaam van de troon en het gerucht gaat dat hij mensen heeft vermoord die n zijn weg stonden. Hoewel hij niet sympathiek is, is hij een fascinerend personage.

Legendary is, net als Caraval, vol met twists en turns. Ik kon het boek niet neerleggen en ik moest het gewoon weten ... Wie is Legend? Gaat Tella winnen? Waar heeft haar 'vriend' de echte identiteit van Legend voor nodig? Zullen Tella en Scarlett hun geluk vinden?

Ik ga niet veel meer zeggen over dit boek. Als je Legendary wilt gaan lezen, is mijn advies om te verdwalen in het avontuur van Caraval met Tella.