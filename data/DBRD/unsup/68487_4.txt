De kennismaking met Greg Iles is me uitstekend bevallen. Hij combineert sterke karakters met een aangename, levendige schrijfstijl. De spanning wordt goed opgebouwd en vooral het schakelen tussen de drie plaatsen van handeling maken het lezen tot een genot. Ook het gedoseerde sentiment past prima in het verhaal. Echt verrassend is het boek echter niet en het Indiana Jonesachtige einde is redelijk voorspelbaar. Maar al bij al toch meer dan voldoende reden om de volgende thriller van zijn hand uit de boekenkast te halen.