Wat is dat toch? Bij sommige boeken kom je maar niet in het verhaal, andere pakken je onmiddellijk. Dat laatste was weer het geval met Zijderups. In feite een simpel verhaal: 1 dode schrijver en vele verdachten. En daar ruim 500 pagina's mee vullen?? Galbraith/Rowling kán het en doet het. En het verveelde (mij!) geen moment.
Heerlijk om Strike en Robin weer aan het werk te zien. Robin krijgt steeds meer de kans om meer taken te volbrengen dan alleen secretaresse - dat wil ze ook graag. Actief meespeuren (net als de lezer)!
En er is privé ook nog wel het een en ander met Robin aan de hand.
Voldoende stof voor een derde deel, lijkt me.
Ik heb er weer met volle teugen van genoten - 5 dikke sterren!!