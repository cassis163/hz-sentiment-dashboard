Reeds eerder gebruikten schrijvers een historische gebeurtenis, die in het heden een raakvlak heeft. Zo ook in dit boek. Ruim 800 jaar liggen er tussen het verdwijnen van twee toeristen en een gebeurtenis uit 1206. De toeristen raken betrokken bij een groep godsdienst fanatiekelingen, die een doek in bezit willen krijgen. Deze doek is in Italië terecht gekomen tijdens de kruistochten en wordt beschouwd als een heilige doek. In het boek kunnen we uitvoerig lezen hoe de doek in Italië terecht komt en ook de zoektocht naar de toeristen levert een spannend verhaal op, wat soms enigszins traag verloopt. Maar de spanning blijft erin.
De auteurs geven aan het eind van het boek aan dat ze research hebben gedaan naar de Middeleeuwse gebeurtenis, zodat dit boek een duidelijke inkijk geeft in het leven in de Middeleeuwen. Hulde!