Een boekje anders dan andere boekjes. Het boekje is van karton en geheel uitklapbaar. Wanneer je het uitgeklapt hebt zie je aan de ene kant de tekeningen die bij het verhaal horen en op de andere kant staat de tekst van het verhaaltje en heel veel sterren.

Langs de stralen van de sterren bezoekt een kind sÌ• nachts de engelen; door de eerste zonnestralen wordt het kind weer naar de aarde geroepen.

Een boekje om voor te lezen voor het slapen gaan. Het korte verhaaltje is op rijm geschreven, bij elke tekening vier regels. Het is een 'welterustenverhaaltje' heel lief geschreven maar het sprak mij niet zo aan. Ik dacht eerst dat het ging over het sterven van een jong kind, door de reis naar de engelen. De tekeningen zijn uitgevoerd in zachte pasteltinten, ze zijn wat vaag, en doen mysterieus aan. Je moet er van houden, ze zijn in elk geval wel rustgevend en passen bij het verhaaltje. Het boekje is geschikt vanaf 2 jaar.