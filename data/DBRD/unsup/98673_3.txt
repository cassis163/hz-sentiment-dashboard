Armada is een sciencefiction boek voor YA. Het was voor mij het eerste sciencefiction boek wat ik las, dus ik ben zonder verwachtingen aan dit boek begonnen. Het boek is geschreven door Ernest Cline. De titel van het boek verwijst naar het spel wat centraal staat in het verhaal.

Voor Zack Lightman is het een dag als alle andere. Hij zit uit het raam te staren tijdens een saaie les wiskunde. Plotseling ziet hij een ufo langs vliegen. Hij denkt dat hij gek is geworden. Als hij wat beter kijkt, weet hij wel zeker dat hij gek is geworden. Het ruimteschip ziet er namelijk precies zo uit als dat van de kwaadaardige aliens in Armada, de game waar Zack zo verslaafd aan is dat hij op de wereldwijde ranking op de zesde plek staat.
Wat hij ziet blijkt allemaal echt te zijn. Aliens zijn vastbesloten de aarde te vernietigen en zullen binnen vierentwintig uur aanvallen. De wereld maakt zich op voor een verwoestende aanval. Zack en andere fanatieke spelers van Armada moeten drones besturen om te helpen de aarde te verdedigen. Het lot van de wereld ligt plots op de schouders van de nerds.

Er komen veel gametermen in het verhaal voor, wat voor mij als niet gamer vrij lastig te volgen is. Voor de rest is het een goed onderbouwd verhaal. Goed beschreven actiesc√®nes met ruimtegevechten houden de lezer in zijn greep. Dit is niet mijn genre, maar als je van sciencefiction houdt is het zeker een aanrader.