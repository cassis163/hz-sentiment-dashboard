Allereerst wil ik Hebban bedanken omdat ze mij dit fantastische boek cadeau hebben gedaan!
Ik was in het boek geïnteresseerd en ik was van plan het te kopen, totdat ik de winactie op Hebban zag. Ik dacht: waarom probeer ik het niet, ik heb niets te verliezen.
Enkele weken later krijg ik een mail van Hebban dat ik het boek gewonnen had. Mijn dag kon niet meer stuk!
Wanneer het uiteindelijk in mijn brievenbus zat, ben ik meteen beginnen te lezen en met al mijn schrijfwerk waarmee ik mij daarna heb bezig gehouden heb ik nog geen tijd gehad om als bedanking voor dit prachtige geschenk een review te schrijven. Nu wel dus!

Vaak zijn het kleine elementen die je al snel vergeet. Soms let je hierop bij het schrijven, maar op andere momenten geraak je zo verdiept in je verhaal, dat je cruciale zaken overslaat. ‘Hoe schrijf je fantasy en sciencefiction’ wees mij op meerdere punten die ik soms gebruikte en soms niet. Door er expliciet op gewezen te worden ben ik er meer op gaan letten en zie ik nu ook waar ik het niet gebruikte. Het is niet alleen een boek boordevol tips (ook al kan ik wel begrijpen dat het eerder voor beginners is), het is bovendien zeer aangenaam om te lezen, ook voor niet schrijvers. Er worden interessante feiten over fantasy- en sciencefictionwerelden blootgelegd, net als enkele ‘must-read’ aangeraden. Jammer genoeg zijn er geen/weinig andere Nederlandstalige boeken over het schrijven van fantasy/sciencefiction, maar in het boek worden wel enkele Engelstalige boeken aangeraden.

Martijn Lindeboom en Debbie Van Der Zande, bedankt voor dit boek te schrijven!

Nu nog spannend afwachten op de uitslag van de Harland Awards voor verhalen 2015, dan weten we meteen of het geholpen heeft … ;)