Dood de vader, geschreven door Sandrone Dazieri. In Italië heeft deze schrijver al aardig wat op zijn naam staan. Hier in Nederland is dit het eerste werk wat in het Nederlands vertaald is.
De hoofdpersonen in dit boek zijn vooral Colomba Caselli en Dante Torre.
Colomba Caselli is een op non-actief gestelde politieagent vanwege een bomaanslag in Parijs. Ze is hier aardig getraumatiseerd door en staat op het punt om haar ontslag in te gaan dienen.
Dante Torre is als kind ontvoerd geweest en heeft jarenlang in een silo geleefd en moest zijn ontvoerder Vader noemen. Na 10 jaar in een silo te hebben geleefd heeft Dante kunnen ontsnappen. Door deze periode is Dante zo ontzettend getraumatiseerd en heeft vele fobieën waardoor zijn dagelijks leven zeer beperkt is. Iedereen om hem heen beweerd dat “de vader” niet meer leeft, maar Dante heeft al die jaren volgehouden dat de vader nog steeds ergens rondloopt.

In een buitenwijk van Rome wordt een vrouw op een vreselijke manier vermoord en de zesjarige zoon is nergens te vinden. Er is ook nergens een spoor te vinden. Alleen in de auto van de vader van het jongetje. De vader en tevens echtgenoot wordt beschuldigd ervan en wordt opgesloten.

Rechercheur Rovere blijkt iets te willen uitzoeken en hij vertrouwt alleen agent Colomba hierin. Ze neemt met tegenzin zijn voorstel aan. Vanwege dat Colomba op non-actief staat moet ze alles in het geheim onder Rovere doen. Vooral omdat Rovere veel voor haar betekend heeft doet ze het. Rovere zorgt voor een ontmoeting met de man van de silo’s, Dante Torre.
En samen gaan ze op onderzoek uit naar de vermiste jongen. Doordat ze beide getraumatiseerd zijn is het een vreemde combinatie, maar zorgt voor een goed verhaal.

Een dik boek (560 blz) en dan vind ik het knap als een schrijver je van het begin tot het volledige eind weet te boeien en mee te nemen in hun wereld. Elke keer weer een nieuwe wending en zelfs op het eind wordt je verrast.
Ik hoop dat er meerdere boeken van hem vertaald gaan worden.