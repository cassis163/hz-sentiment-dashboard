Na een ingrijpende gebeurtenis besluit Lars dat het tijd is voor een nieuwe start. Hij bezoekt een schoonheidssalon, koopt twee Hugo Boss pakken in de uitverkoop en leaset een dure BMW. Terwijl hij ogenschijnlijk is opgeknapt, wordt zijn ziel echter donkerder en al snel biedt hij aan om iemand te vermoorden.
Van het een komt het ander en Lars ontwikkeld een neus voor het vinden van nieuwe client√®le. De voorbereiding en inspanning die echter nodig zijn voor het plegen van een moord blijkt maatwerk.
Lars krijgt al snel in de gaten dat een zorgvuldig gepland moordscenario door een kleine onverwachte gebeurtenis ingrijpend kan veranderen.

Moord op bestelling is een novelle in de schrijfstijl zoals we die van Jussi Adler-Olsen gewend zijn. Bizarre plotwendingen, sarcasme en humor typeren dit korte verhaal. Voor een goede opbouw is dit verhaal te kort en een tikkeltje ongeloofwaardig. De spanning is er echter niet minder om. Ik heb er in ieder geval van genoten!

Citaat:
'Doe met me wat je wilt, maak me interessant,' wist hij met veel moeite tegen de weinig masculiene eigenaar van de salon uit te brengen, terwijl deze zijn gespreide vingers geschrokken tegen zijn borst drukte en probeerde deze ingrijpende opdracht met kalmte verwerken.