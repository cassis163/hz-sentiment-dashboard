'Samen' vertelt het verhaal van Robbie en Emily. Een stel dat al vele jaren gelukkig samen is, en woont aan de kust in Maine.
Je leert Robbie en Emily kennen als een bejaard echtpaar. Ze kennen elkaar door en door, maar helaas is er een donkere wolk aan de lucht. Robbie zijn gezondheid is niet meer wat het geweest is. Hij heeft last van opzettende mist over zijn gedachten en geheugen en de mist komt steeds vaker op zetten. Dat zet Robbie aan tot een radicaal besluit. Hij stapt uit zijn leven met Emily. Met de woorden: 'Jij bent mijn begin en mijn einde, Emily, en alle daartussen' geschreven op een briefje, neemt hij afscheid.
Samen is een boek wat afwijkt van andere romans. Waarom? De opbouw is heel anders. Je begint als lezer in het heden, en naar mate het boek vordert, wordt je meegenomen naar het verleden.
Al vrij snel ontdek je als lezer dat Robbie en Emily een geheim hebben. Maar welke? Wat is er gebeurd waarvan het zo belangrijk is dat niet uitkomt? Door de opbouw wordt de intrige opgebouwd. Als lezer wordt je steeds op een ander spoor gezet. En mag je terugbladeren om terug te lezen hoe het verder was gegaan. Details uit wat je al gelezen hebt, blijken gevolgen te zijn van keuzes die in de jaren daarvoor zijn gemaakt. Je hebt al gelezen hoe die keuzes hebben uitgepakt. Je weet alleen niet hoe ze op dat punt zijn gekomen als je niet doorleest..
Samen is een prachtig verhaal over liefde. Het is ontroerend en spreekt tot de verbeelding. Een verhaal over hoe bijzonder liefde kan zijn.