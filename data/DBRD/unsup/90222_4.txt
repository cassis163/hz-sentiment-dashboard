Wat een boek! Vanaf het begin merk je, dit wordt speciaal, anders.
Hoofdpersoon Elvira leidt met haar gezin al jaren een rustig leven op een boerderij in de Alpen, Höllental. Rustig, maar wel vooral door de natuurelementen een hard en ruw leven. Naar mijn gevoel speelde het verhaal doorheen het hele boek zich af in de jaren ’50 - ’60, dat komt vooral door de traag vorderende gebeurtenissen. Ook de schitterende manier van schrijven speelt hierin mee, je waant je bijna zelf in het ver afgelegen dorp. De sfeer, niet het verhaal deed me steeds denken aan “ De wand “ van Marlen Haushofer.
Het wordt plots allemaal heel heftig voor Elvira als ze het vermoorde lichaam van een buurman ontdekt. Een heel gruwelijke moord, maar voor de politie kan uitzoeken wie de moordenaar is wordt het dorp ingesloten door een sneeuwstorm met een stroompanne als gevolg. In die duistere omstandigheden worden er nog meer gruwelijke moorden gepleegd. De moordenaar zit dus mee opgesloten in het dorp. Wie zal de volgende zijn op het lijstje?
Het is een sterk psychologisch geschreven thriller met veel religieuze elementen, barre weersomstandigheden en bekrompen mentaliteit. En waarom is de Heilige Catherina van Alexandrië zo belangrijk in dit verhaal?
Naar het eind toe is wel een passage waarbij je kan vermoeden wie de dader is maar ook ik las erover J.
Op het eind van het boek wordt alles superspannend maar gebeuren er voor mij toch iets te veel zaken waar ik wat moeite mee had. Dit is dan ook het enig minpuntje.
Prachtig boek.

Lut Delanghe
http://www.boekensite.gent/node/2457