Lockwood & Co - De Schreeuwende Wenteltrap - is een van de vele series van avonturenboeken die ontstaan is na de hype van Harry Potter. En helaas zijn niet al deze volgelingen even succesvol. Lockwood & Co begint abrupt met een slechte introductie van karakters en de wereld waarin we terecht zijn gekomen. De verklarende woordenlijst achterin helpt hier ook niet echt bij en vind ik zelfs storend. Die zou overbodig moeten zijn. Naarmate het boek vordert, neemt de kwaliteit gelukkig toe. De laatste paar hoofdstukken als onze hoofdpersonen uiteindelijk in het huis met de schreeuwende wenteltrap terecht zijn gekomen vond ik zelfs best spannend en goed geschreven. Maar om dan toch maar de vergelijking met Harry Potter en J.K. Rowling aan te gaan, daar schreeuwt dit soort boeken tenslotte om, ik mis de humor en schrijfstijl van J.K. Rowling!