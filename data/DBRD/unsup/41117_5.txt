In Nachtblauw neemt Simone van der Vlugt je mee terug naar de 1652. Je volgt Catrijn een jonge vrouw met een bijzonder verleden. Op het moment dat Catrijn als huishoudster bij de familie Van Nulandt gaat werken krijgt haar leven een positieve wending. Je reist met haar mee door Noord en Zuid Holland. Reizen van dagen, nu vlieg je in de zelfde tijd de wereld rond toen reisde je van de Rijp naar Delft. In Delft vind Catrijn het echte geluk terug.
Simone van der Vlugt weet naast een prachtig spannend en romantisch verhaal ook nog op een prachtige manier het verleden te verwoorden. In haar eerdere boeken wist ze al te verrassen. Met Nachtblauw weet ze zich zelf te overtreffen. De manier waarop ze het maken van delfsblauw verwoord is zo beeldend en prachtig. Begrijpelijk dat de mensen delfsblauw in huis wilde hebben. Ook de ramp uit 1654, de Delftse donderslag, die de binnenstad van Delft in puin legt weet ze op het juiste moment in te brengen. Samen met de pest epidemie en de manier van leven in de 17de eeuw.