Het verhaal van Merlijn die zijn grote liefde verliest maar zichzelf ook regelmatig kwijt lijkt te zijn. Door zijn passiviteit en medische conditie is hij soms niet eens echt aanwezig in zijn eigen leven. Dit verandert als iemand in Zweden zijn credit card blijkt te gebruiken en Merlijn op eigen houtje op onderzoek uit gaat. Het avontuur dat volgt is een intrigerend verhaal, spannend en goed geschreven. Het heeft genoeg diepgang om tot de laatste bladzijde interessant te blijven. De karakters zijn geloofwaardig en sympathiek en het verhaal bouwt zich mooi op met enkele verrassende wendingen. Het is geschreven met humor en veel gevoel. Een boek dat je niet gemakkelijk weg legt.