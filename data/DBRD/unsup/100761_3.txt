Sporen op het ijs is het debuut van de Zweedse schrijver Lars Rambe.
Een debuut waarvan ik hoge verwachtingen had, gezien het feit dat het boek aan 15 landen verkocht is.
Het verhaal speelt zich af in twee tijdlijnen, de eerste tijdlijn in 1965, het jaar waarin er twee personen vermoord gevonden worden.
De tweede tijdlijn in 2005, wanneer een journalist, Fredrik Gransjo, die in het gebied komt te wonen, de oude moorden uit 1965 opnieuw gaat opderzoeken.
Ofschoon geen echte pageturner, is het boek onderhoudend geschreven, met uitgebreide beschijvingen van personen en gebeurtenissen, zoals ik dat gewend ben van Scandinavische thrillers. In het verhaal komen veel personages voor, wat nog wel eens wat verwarrend kan werken, ware het niet dat voorin het boek een lijst met namen toegevoegd is, waarop teruggegrepen kan worden.De verhaallijnen in het verhaal komen aan het einde bij de ontknoping mooi bij elkaar.
De schrijver hanteert een prettige, gemakkelijk schrijfstijl, waardoor het boek plezierig leest.
Ik vind dit debuut zeker niet slecht , ik heb het met plezier gelezen en geef het dan ook 3 sterren.