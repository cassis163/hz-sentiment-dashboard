Van alles het beste' volgt meisjes als de afgestudeerde Caroline, die op de typekamer droomt van een promotie tot redacteur. April, het na√Øeve provinciaaltje dat in een paar maanden tijd transformeert tot een vrouw met wie elke man gezien wil worden. Gregg, de vrijgevochten actrice, die stiekem hunkert naar een huiselijk bestaan.
Rona Jaffes schreef in de jaren 50 met het boek 'Van alles het beste' een roman die veel losmaakte. Veel werkende vrouwen herkende zichzelf in een van de vijf hoofdrolspelers en waren blij dat alle onder het tapijt geschoven gebeurtenissen eens naar buiten kwamen. In deze tijd is het echter niet anders behalve dat er nu wel openlijk over geschreven en gesproken wordt en het allang geen geheim meer is dat mensen misbruik maken van hun macht of andere zich laten misbruiken om hogerop te komen.

Het boek beschrijft heel goed de wereld van de uitgeverijen, het leven van de high society vol van seks drank en sigaretten. De meisjes die onderaan beginnen en zich naar boven willen werken en daarbij in de liefde vaak teleurgesteld worden. Er zit vaart in het verhaal, de personages worden goed neergezet, hebben zelfreflectie maar worden zeker door de schrijfster niet gespaard. Een gevoel van heimwee bekruipt de lezer bij het lezer over de mode en de vaardigheid van roken, al is de vertaling iets te modern. Op een gegeven moment wordt het verhaal voorspelbaar maar dat komt omdat de situaties voor ons zo herkenbaar zijn. In die tijd was het echter een grote schok dat het zo beschreven werd dus vanuit dat perspectief bekeken is het een geweldig boek met ook nog een goed gevoel voor humor.
Het feit dat de vrouwen in die tijd zo afhankelijk waren van een goede huwelijkspartner is in deze tijd moeilijk voor te stellen, net als het succes hebben als vrouw. Hier wordt weer eens duidelijk dat vroeger niet alles beter was en ook niet dat we het nu beter hebben maar vooral zoals de titel al zegt, haal in je leven uit alles het beste.