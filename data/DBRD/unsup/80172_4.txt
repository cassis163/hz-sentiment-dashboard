Het luxe leven dat Katie Shellesdale kent stort in waneer haar vader in de gevangenis beland. Haar verloofde en zogenaamde vrienden willen niets meer met haar te maken hebben. Het gezin moet huis en haard verlaten. Gelukkig heeft Katies penvriendin Juliette uit Amerika haar uitgenodigd voor haar huwelijk. Dat is Katies kans om een nieuw leven te beginnen in een land waar niemand iets over de penibele situatie thuis weet. Onderweg op het schip naar Amerika assisteert ze de dokter op het tussendek. Daar leert ze Jim Watson en zijn Ierse vriend Scotty kennen. Ook zij hebben alles achterlaten en zijn onderweg naar Amerika in de hoop op een beter leven. Tijdens de reis maken ze van alles mee, zoals storm en ziekte, waardoor Jim en Katie elkaar regelmatig ontmoeten. Ze lijken elkaar erg te mogen. Helaas staat het standenverschil tussen een liefdesrelatie in. Maar in Amerika blijkt dat het leven niet zo maar veranderd in een sprookje. Ook hier duiken de moeilijkheden op. Lukt het Katie en Jim om deze problemen te overwinnen en een nieuw begin te maken?

Wat een geweldig mooi geschreven boek. Dineke Epping werkte drieÃ«nhalf jaar aan het verhaal. Ze deed grondig research en dat komt het boek ten goede. Het verhaal is levensecht door de beschrijving van het leven op het schip, de aankomst in Amerika, de etiquetteregels en de kledingstijl. De karakters zouden zo werkelijk hebben kunnen bestaan. Geen zwart-witte afspiegeling van goede en slechte mensen, maar een juiste mengeling. De arme Jim die zijn best doet om te geloven en betere keuzes te maken. De rijke Katie die ontdekt dat ze meer wil dan een luxe leven en nuttig wil zijn. Ook het geloof is geen wondermiddel, maar een realistische worsteling van onze eigen verwachtingen. Bravo voor dit boek vol avontuur en romantiek van Nederlandse bodem.