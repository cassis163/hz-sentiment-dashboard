Over alles heb ik gekregen als Hebban buzz boek. Een buzz boek is een boek wat de uitgever graag luidruchtig wil aankondigen. Over alles meldde zich luidruchtig bij mij. Een grote envelop werd afgeleverd, met een grote envelop bedoel ik ook echt groot. Wat erin zat, geen idee! Tot ik een groot boek zag. Wow.

Ik haalde Over alles uit de envelop en ik was meteen onder de indruk. Het formaat is super tof. Zo'n formaat waarvan ik vroeger graag boeken leende in de bibliotheek. Dat het formaat me verbaasde maar meteen ook verraste is wel duidelijk. Toch blijft het daar niet bij. De uitstraling , de vormgeving en de afwerking; Perfect. Dit is mijn vak, mijn passie, mijn hart gaat sneller kloppen van zulk moois. UV Spot, Praegen en maar drie kleuren gebruikt. Op de voorkant allemaal illustraties. Dit boek wil je gewoon oppakken en aanraken. Enthousiast en nog geen letter gelezen.

Over alles verteld over dertig verschillende onderwerpen. Van het zonnestelsel tot het Griekse alfabet en van vliegen tot papierformaten. Een diversiteit aan informatie maar allemaal heel begrijpelijk en goed uitgelegd. Alle pagina's hebben dezelfde vormgeving maar elk onderwerp heeft zijn eigen kleur. Door op elke pagina in één kleur te werken blijft het rustig. In het boek wordt niet gewerkt met foto's maar met illustraties. De illustraties zijn heel duidelijk en passen heel goed bij het totaal van het boek.

Het is een boek voor jong en oud. Een boek wat je op tafel legt en weet dat iemand er even in gaat kijken en lezen. Iedereen kan wat leren als je dit boek openslaat. Zelfs op de werkvloer kan het boek van pas komen. Want alle formaten ken ik na zoveel jaar nog niet uit mijn hoofd en dan is onderstaande pagina toch wel erg makkelijk.