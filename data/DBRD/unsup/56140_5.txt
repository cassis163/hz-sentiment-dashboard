Young adultthriller Half Face van Mara Li wist me te verrassen; vooral door de chemie tussen de ijzersterke karakters en de prachtige omschrijvingen van zowel de cultuur als het landschap van Mongolië. Dit alles wist de schrijver te vatten in een prettig leesbare schrijfstijl met fijne dialogen, poëtische omschrijvingen en vlotte actiemomenten. Het verhaal greep me bij mijn lurven en wilde me pas weer loslaten toen ik de laatste punt voorbij zag komen. Ik kan dan ook niet anders dan vijf sterren toekennen aan dit bijzondere verhaal.