4,5 ⭐️
Vandaag is het mijn beurt in de blogtour rond het boek De perfecte moeder geschreven door Esther Boek. dus laten we snel kijken wat ik er van vond:

Toen we begin dit jaar een berichtje kregen van Hamley Books met daarin het nieuwtje dat ze een "literaire thriller" zouden uitgeven was ik meteen nieuwsgierig. Dit genre ligt namelijk wat buiten mijn comfortzone maar omdat het zo mysterieus was (we kregen pas later meer informatie) trok het mij toch erg aan. Nadien toen bekend was dat dit het boek "De perfecte moeder" geschreven door Esther Boek was en we de samenvatting kregen was ik zeer enthousiast, dit klink namelijk echt als een boek voor mij en daardoor was ik blij dat ik mij had ingeschreven voor deze blogtour.

In dit boek volgen we de personages Nelleke en Helena. We volgen hun perspectief vanuit 2 verschillende tijden in hun leven. Al snel komen we erachter dat het leven van beide personages geen rozengeur en maneschijn is maar dat dit boek ingaat op enkele zware onderwerpen zoals mishandeling, alcoholverslaving, aanranding en dementie. Zo wil Nelleke haar armoedige leven achter zich laten door met een rijkeluis zoon te trouwen en wordt Helena daarentegen mishandeld door haar moeder. Beide personages hebben veel met elkaar gemeen want beide kunnen ze niet ontsnappen aan de wereld waarin zij opgroeide.

Wauw!  Hoewel ik wist dat dit boek een aantal aangrijpende thema's zou aankaarten had ik nooit verwacht dat dit boek me zou raken zoals het heeft gedaan. De schrijfstijl van Esther is zo rauw neergezet waardoor je je erg goed kan inbeelden in beide personages. Hoewel dit boek dus veel zwaardere onderwerpen bevat is er geen overkill, alles past perfect in elkaar en dit maakt dit boek tot een uniek en hartverscheurend verhaal. Dit boek is vrij dik - 361 pagina's - maar ik vloog er doorheen. De auteur heeft dit boek namelijk opgedeeld in vele kleine hoofdstukjes (wat natuurlijk perfect past bij het boek aangezien je het verhaal volgt uit 2 perspectieven) waardoor je er doorheen vliegt. Het boek is ook zeer spannend waardoor je absoluut er achter wilt komen waar het verhaal heen gaat. Dit boek houdt je dus op het puntje van je stoel en dat einde zal je nooit zien aankomen!

Dit is het eerste boek van Esther dat ik las en ik ben dan ook enorm onder de indruk. Dit boek is een emotionele rollercoaster en een absolute aanrader! Ik gaf het boek dan ook 4,5 sterren en ben benieuwd naar andere werken van deze auteur. 

Graag wil ik Hamley Books bedanken voor dit recensie-exemplaar!