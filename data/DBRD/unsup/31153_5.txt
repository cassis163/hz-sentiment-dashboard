Stefan Tetelepta schrijft, fotografeert, filmt en werkt freelance voor oa het Leidsch Dagblad.
Kismet is zijn debuutroman waar hij 2 jaar aan geschreven heeft.

Kismet; bestemming, vertrouwen.
Tevens is het een Amerikaanse plaats in de straten Kansas. En nu is Kismet het debuut van Stefan Tetelepta.

Kismet gaat over Moira die op een feestje Finn (Finnley) ontmoet. Beiden zoeken oogcontact met elkaar maar daar blijft het bij. Totdat zij elkaar op een zaterdag weer ontmoeten wanneer Moira bij het hardlopen struikelt en Finn haar meeneemt naar zijn huis aan de overkant om een pleister te plakken en wat te drinken aan te bieden.
Het boek bestaat uit 3 delen.
Het verhaal wordt in het eerste deel verteld vanuit Moira, een jonge gescheiden vrouw met een hoop ellende achter de rug. Zij woont tijdelijk bij haar zus, zwager en hun 2 dochters in.
Deel 2 wordt verteld vanuit Finn's oogpunt. Hij is door het pokeren miljonair geworden en leeft in een groot huis tussen de vele reizen door.
Het laatste (3e) deel gaat dan weer verder met Moira.
Het verhaal is mooi en heeft alles in zich; liefde, humor, verdriet en .......
De schrijfstijl is zeer prettig, het is moeilijk het boek weg te leggen en vraagt om meer. Af en toe moet je slikken om de tranen niet te laten komen om dan ineens weer te moeten lachen om de humor die direct voorbijkomt.
Al met al is Kismet een prachtig debuut van Stefan en het lezen dubbel en dwars waard.