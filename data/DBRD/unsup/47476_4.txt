Resencie Negendoder - Ule Hansen

Emma Carrow werkt als profiler bij de politie in Berlijn. Op een dag worden er in een verlaten gebouw midden in het centrum van Berlijn drie lichamen gevonden. De lichamen zijn in ductape gewikkeld en zijn opgehangen. Er wordt al snel gesproken over de mummiemoorden. Emma probeert zich in de dader(s) te verplaatsen om ze te pakken te krijgen. Tijdens dit werk komt ze in moeilijke situaties terecht zowel op de werkvloer als in haar priveleven. Emma is in het verleden verkracht en kampt nog steeds met het feit dat ze dit niet heeft kunnen verwerken en wraak wil nemen op de dader. Daarom is ze bij de politie gegaan. Tijdens haar werk wordt ze diverse malen met het verleden geconfronteerd. Op een gegeven moment worden er meer lichamen gevonden die op de zelfde wijze zijn vermoord. Wat is het motief van de daders? Ze gaat steeds vaker alleen op onderzoek uit om daar achter te komen. Totdat ze op een gegeven moment echt in moeilijkheden raakt.

Het boek houd je van het begin af aan in zijn greep. Het is spannend van begin tot eind. De hoofdstukken zijn relatief kort wat het lezen vergemakkelijkt. Je krijgt een goed beeld van de stad Berlijn. De personages zijn goed in beeld gebracht. Je kunt je vooral goed inleven in de hoofdpersoon Emma Carrow. Wat mij betreft is dit zeker een aanrader.