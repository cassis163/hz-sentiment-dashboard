De Getuige van John Grisham neemt een kijkje achter de schermen van de wereld van de advocatuur. Grisham schetst hier een wereld waar het leven van alledag bestaat uit macht, geld en geheimen. De sensatie van deze nieuwe wereld, wordt al snel duidelijk, heeft echter ook zijn donkere kantjes. Het boek verscheen in 2009 en heeft sindsdien ook enigszins bijgedragen tot Grishams universele faam als schrijver. Zijn ervaring en expertise in het Recht komen sterk naar voor in al zijn thrillers , zo ook in De Getuige. John Grisham heeft niet voor niets een diploma Rechten op zak en heeft 10 jaar als jurist ge-werkt. Hij specialiseerde in strafrecht maar ging zich later meer interesseren in civiel recht. Als hobby begon hij te schrijven en het resultaat mag gezien worden, de research voor zijn boeken is dan ook een compilatie van eigen ervaringen.
In De Getuige sleept Grisham je mee in een verhaal over de jonge ambitieuze Yale student Kyle, die gedwongen wordt om op de morele rand te balanceren. Hij is intelligent, ambitieus en tilt zwaar aan zijn principes, maar hij wil natuurlijk ook toegelaten worden tot de elite van het advocatenwereldje. Toch beslist Kyle eerst een paar jaar zijn handen vuil te maken door de gewone mens een handje toe te steken zoals zijn idealistische vader, of dit was toch het plan. In een paar uur wordt zijn hoopvolle carrière omgetoverd tot een nachtmerrie vol chantage en machteloosheid. Vervolgens uitvouwt zich een verhaal waarin Kyle al zijn eigen regels zal breken en zijn ethische grenzen gedwongen zal moeten overschrijden.

Het verhaal is in de kleine details zeker realistisch geschreven, de grote aangedikte sensationele verhaallijnen negerend. Grisham put dus zeker uit eigen ervaringen, hij was immers zelf ooit ook en Kyle. Hij weet als geen ander hoe het voelt om als pas afgestudeerde student voor de leeuwen gegooid te worden. Hij doorbreekt met deze details zeker ook het cliché dat het werken voor een grote firma, dicht bij al het geld, uit rozengeur en maneschijn bestaat. Hij beschrijft bijvoorbeeld voortdurend het declareren van de advocaten. Deze monotone herhaling brengt het gefrustreerde en vervelende gevoel van de advocaten in spe helemaal tot leven. Hij creëert bijna een nieuw personage door het uitoefenen van de job zo zorgvuldig te beschrijven. Deze beschrijving gaat natuurlijk ook gepaard met kritiek op het reilen en zeilen van de grote advocatenfirmas. Deze doen niets lieverdan andere enorme bedrijven te vertegenwoordigen, vaak onterecht. Grisham laat dus ook doorschijnen dat het idealistische idee om mensen te helpen duidelijk ver te zoeken is. De eens enthousiaste bijna idyllische studenten verkopen hun ziel om het toch maar tot partner te schoppen. Een fenomenaal stukje maatschappijkritiek dus!

Het boek komt vrijwel traag op gang maar eens op snelheid haalt het zeker recordtijden. Er is een prachtige opbouw van spanning en er worden enorm veel vragen geformuleerd, die je dus ook beantwoordt wil zien. Volgens mij is Grisham dus zeker geslaagd in zijn opzet. De eentonigheid van de ietwat clichématige verhaallijn, die welteverstaan zeker sensationeel is, wordt meer dan goed gemaakt door enkele onverwachte wendingen. Het boek sleurt je mee in Kyles persoonlijke en professionele leven. Hij wordt dus voldoende uitgediept zodat het verhaal toch een tweede dimensie krijgt. Zijn misschien oppervlakkige liefdesrelaties en onbezorgde studententijd worden gecombineerd met een diepe genegenheid voor zijn vader en een passie voor het Recht. De climax komt toch redelijk laat in het verhaal waardoor veel vragen toch een beetje in de lucht blijven hangen. Hierdoor is er natuurlijk ruimte voor vrije interpretatie en speculatie, waarbij de lezer hiervoor zeker voldoende inspiratie heeft opgedaan!