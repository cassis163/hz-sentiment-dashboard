Bloedlijn is het tweede boek dat Felix Francis schreef na de dood van zijn vader. In het verleden had hij al samen met zijn vader boeken geschreven maar zijn boeken zijn net iets minder vloeiend en evenwichtig. Dit boek gaat over Mark Shillingford, paardensportcommentator wiens zus plotseling overlijdt. Is het zelfmoord of is er iets anders aan de hand? Mark heeft zo zijn bedenkingen en doet navraag. Dat komt hem duur te staan.
Net als in de boeken van zijn vader is de hoofdpersoon op een bepaalde manier een buitenbeentje. Hij wilde jockey worden maar is daar door zijn lichamelijke gesteldheid niet geschikt voor. Zijn tweelingzus Clare is echter een succesvolle jockey. Na een vrij lange aanloop begint het pas spannend te worden. en dan gaan de verwikkelingen razendsnel. Mark weet de dader te ontmaskeren en de identiteit van de dader is zeker een verassing. Hij komt nogal uit de lucht vallen. Dat is meteen een van de gebreken van dit boek. Natuurlijk wil je niet al halverwege het boek weten wie het is maar je wilt wel enige aanwijzingen hebben.
Al met al kreeg ik bij het lezen van dit boek wel weer de "Dick Francis" ervaring maar in een iets meer afgezwakte vorm. Aangenaam en vlot te lezen en voorbij de helft wordt het steeds spannender.