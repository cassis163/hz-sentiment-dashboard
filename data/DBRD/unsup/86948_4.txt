Auteur:
Ika Gerritsen (Medemblik, 1978) is copywriter bij Alkmaar Marketing en boekrecensent en verslaggever bij de Boekenkrant. Als freelance journalist schreef zij o.a. voor Boek Magazine en Ouders van Nu. Ika woont met haar man en twee kinderen in het centrum van Alkmaar. Beschadigd is Ikaâ€™s debuut. Deze echt Nederlandse thriller speelt zich af in Alkmaar, maar ook in Medemblik, de Wieringermeer en de Beemster.

Cover:
De cover vind ik zeer mysterieus. Een vrouw die je aankijkt onder water. De vragen komen naar boven. Zou ze nog wel leven?
Ik zou het boek zeker oppakken als ik het in de winkel zou zien liggen.
De achterflap geeft genoeg informatie om nog nieuwsgieriger te worden naar het verhaal.

Het verhaal:
Het boek begint met een proloog wat gelijk je aandacht heeft. De laatste minuten van oma Veronica.
Daarna begint het verhaal over Kirsten afgewisseld met het verleden van Kirsten.
Het heden verteld over Kirsten die er stiekem vandoor gaat bij haar vriend Mark en juist op die dag ook te horen krijgt dat haar oma Veronica verongelukt is en is overleden.
Het huis van oma komt vrij en Kirsten neemt haar intrek in het huis van oma. Om het te kunnen bekostigen neemt ze een huisgenoot in huis genaamd Elise.
Op een dag krijgen ze het idee dat oma misschien niet is verongelukt, maar dat er iets anders heeft gespeeld. Kirsten en Elise gaan het toch even onderzoeken. En dat maakt veel los.

In het verleden speelt het verhaal zich af rond de leeftijd van 12 jaar van Kirsten. De overgang van basisschool naar middelbare school. Het maken van nieuwe vrienden en het proberen erbij te horen. En wat heb je daarvoor over. Alles wat Kirsten hierin heeft meegemaakt heeft ze in het heden nog steeds last van in de vorm van zeer enge nachtmerries.

Mijn mening:
Het verhaal heeft een zeer fijne en vlotte schrijfstijl. De korte hoofdstukken vind ik persoonlijk zeer fijn om te lezen en op deze manier had ik het boek ook zo uit.
De spanning was niet altijd aanwezig. Bij de proloog en vanaf halverwege het boek begon het echt te lopen en bleef de spanning met een zeer spannend moment er tussendoor.
Echt inleven in de personage ging wat moeizaam, maar ik kon me zeer goed inleven in de situaties die werden geschetst. Eigenlijk vond ik dat ik meer een toeschouwer was in het verhaal en overal bij was.
Vanaf halverwege kon ik daadwerkelijk niet meer stoppen met lezen. Je werd in het verhaal gezogen en je wilde echt weten hoe dit nou af zou lopen.
Wel blijf je na het lezen met wat vragen zitten over een aantal personages. Ik heb nu meer het gevoel dat er genoeg is om er een vervolg op te maken.


Plot: 5
Schrijfstijl: 5
Leesplezier: 4
Originaliteit: 4
Psychologie: 4
Spanning: 4

Ik geef dit boek 4 sterren.