Wauw! Wauw! En driedubbel Wauw! Cis Meijer heeft het weer gedaan hoor, ze heeft weer een fantastisch boek geschreven dat je vasthoudt tot het einde en waar je de kidnapper niet zult kunnen raden (in ieder geval ik kon dat niet).

Toen ik dit boek op Hebban zag en ook de kans om te winnen, tja, ik moest wel. Ik wilde hem ansich al kopen, maar de kans om dit boek te winnen? Natuurlijk nog vetter. Ik stuurde snel alles wat ik moest sturen door, en niet heel lang daarna kreeg ik een mail en nog wat later dit boek! Ik was aan het wachten op het juiste moment om hem te lezen, ik heb dat nou eenmaal, soms ben je gewoon niet in de mood om een spannend boek te lezen. Maar gisteravond, en vanmorgen dus, wel!

Het boek begint met een superspannende scene die je niet tot veel later zal snappen, dan klikt het als het ware in het geheel vast en ga je OMG, dat was dus eigenlijk na dit event? Wauw!
Ook de cover klikt als een puzzelstukje vast als bij dat stuk komt, of zoals ik pas aan het einde als ik het boek dichtklap omdat ik hem heb gelezen. :P

Op een avond na een ruzie gaan Fay en Ginger uit elkaar en vanaf dat moment is Ginger verdwenen. Niemand weet wat er is gebeurd, en Fay, haar zusje, en haar moeder hopen dat dit gewoon Ginger's zoveelste wegloopavontuurtje is. Maar Fay heeft ook een onderbuikgevoel dat er misschien meer aan de hand is. Haar zus reageerde zo vreemd de laatste tijd, en meestal komt Ginger ook gewoon snel weer thuis.

Ik vond Fay echt een fantastische meid, en ik vond het top dat we ook een aantal van haar trainingen (en haar ook thuis tegen de boksbal zagen schoppen en slaan) zagen voor kickboksen. Wat stoer zeg dat ze deze sport beoefend en zelfs al wedstrijden doet! Ah, kickboksen lijkt me echt leuk om te doen! Ik vond haar ook dapper, ze gaf nooit op. Ze zocht en zocht, werd uiteindelijk ook bedreigd want ja ze wist op een gegeven moment al best wel wat en was steeds dichter bij de waarheid aan het komen. Ook later toen het echt wat enger en gevaarlijker werd bleef ze alles doen om haar zus te vinden. Want ondanks dat ze niet altijd lekker met elkaar omgaan en vaak ruzie hebben, ze houdt van haar zus en ze wil haar niet kwijt.

Ginger, tja, ik vond haar nou niet het aardigst toen we haar eerst ontmoeten, en zelfs daarna had ik zoiets van wat heeft ze nou gedaan, maar nu ik het hele boek heb gelezen en wat meer weet wat er in haar koppie omging en ook wat er nu echt is gebeurd, vind ik haar toch een leuk personage. We hebben elkaar gewoon op het verkeerde moment ontmoet, in een tijd die voor haar heel zwaar was.

Ik was ook niet altijd zeker of Anna er nou iets mee had te maken of niet. Dat kwam voornamelijk hoe ze zich gedroeg. Af en toe was ze best geniepig aan het doen of zei ze iets wat heel vreemd klonk. Dus ja, tot een zeker punt was zij een van de verdachten op mijn lijstje. :P

De dreigementen (niet alleen naar Fay, maar ook naar iedereen die iets met Mirthe's dood te maken hebben) waren spannend. Maar dat niet alleen, het was erg spannend om te lezen over hoe langzaam het verhaal vorm kreeg. We zien eerst stukjes en beetjes, maar dan, net als Fay zien we hoe alles bij elkaar komt. Langzaam zien we wie er wat mee te maken hadden en wat er nou aan de hand was. Wie bedreigd wie, wie heeft Ginger ontvoerd. Was het dezelfde persoon? Of waren er meerdere personen bezig? Cis Meijer heeft alles fantastisch geschreven. Ik had wel een idee van wie een aantal dingen had gedaan (want kom op, dit kan gewoon niet door één persoon zijn geweest), maar de ontvoerder kwam echt als een verassing voor mij. Ik had echt tot op het moment dat de naam werd gezegd geen idee dat het die persoon was. Die kwam gewoon niet in mij op. Heerlijk vind ik dat als het boek me meesleurt en me niks verklapt tot het moment van de onthulling. Een boek dat je laat raden, gokken, en nadenken.

De stukjes tussendoor, vanuit Ginger's POV waren erg spannend, en ik zat vaak op het puntje van mijn stoel terwijl ik ze las.

Wat er nou gebeurd is en wat dus de reden is waarom alles gebeurd in dit boek, wauw heftig. Ik keur het zeker niet goed wat er is gebeurd, maar tja, ik kan me voorstellen dat je vreemde dingen doet in paniek en angst. :(

Even een quote waar ik het helemaal mee eens was. Die 100% waar is. "Luister goed naar een ander, wees aardig voor elkaar. Want je weet niet alles... Soms dragen mensen maskers."

Al met al een heerlijk spannend boek dat je grijpt en niet meer loslaat tot het einde. Een aanrader!