Ik heb dit boek gewonnen voor de 7days reading challenge van de maand oktober. Het leek mij een erg leuk boek dus ik was ontzettend blij dat ik het had gewonnen.
Het boek gaat over Lucille, zij is 17 jaar. Haar vader is een tijd geleden vertrokken en als haar moeder dan ook vertrekt staat ze er alleen voor. Ze moet voor haar kleine zusje zorgen, huishouden, de rekeningen betalen en nog gewoon huiswerk maken. De vraag is hoelang houdt ze dit vol? Dit is niet haar enige probleem. Lucille is ook nog een verliefd op een jongen, maar die is al bezet.
Ten eerste vind ik het boek er ontzettend leuk uitzien en een fijn boek om in te lezen. Ik vind Lucille een erg leuk personage en vind het heel knap hoe zij alles doet. Het is soms wel een beetje een raar en verwarrend boek. Op het laatst bijvoorbeeld maar het blijkt dat er een deel 2 komt dus nu begrijp ik het einde wel. Het is zeker de moeite waard om dit boek te lezen.