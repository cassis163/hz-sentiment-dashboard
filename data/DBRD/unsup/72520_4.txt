Twee werelden die erg van elkaar verschillen, maar waarin Felix en Jenika toch overeenkomsten hebben. Felix mist zijn vader en moeder die bij een ongeluk om het leven zijn gekomen. Jenika heeft haar moeder ook vroeg verloren. Haar vader is vaak voor lange tijd niet thuis. Felix merkt voor het eerst in zijn leven dat hij misschien wel verliefd is, als hij het vioolmeisje leert kennen!
Er gebeuren allerlei dingen die steeds ingewikkelder worden en het boek spannend maken.
Boeiend verhaal waarbij er de overeenkomsten zijn van de gelijke leeftijd van Felix en Jenika, het gemis van de beide ouders en de angst die ze beiden kennen: Felix moet omgaan met zijn bazige tante Friza, die alleen maar oog heeft voor zichzelf. Jenika moet opboksen tegen het norse gedrag van haar neef Lazlo, die voor haar opvoeding moet zorgen.
Lazlo wil de viool, die voor Jenika super belangrijk is, verkopen. Kan Jenika dit nog tegenhouden? Felix komt door het plan van Lazlo ook in de problemen. Hoe lossen ze dit op??
In het hele verhaal hebben we te maken met vooroordelen en komen ook pestkoppen voor!
Een meeslepend en mooi verhaal dat steeds sneller gaat naarmate het einde in zicht komt en echt gebeurd kan zijn!
Alle jongens en meisjes bovenbouw en verder: lezen! Spannend en mooi!