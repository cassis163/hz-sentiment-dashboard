Titel : Het liefdesatoom
Auteur : Maria Hetty van den Berg
Uitgever : Boekschout Soest
Mara een leuke spontane jonge vrouw is bezig met de renovatie van een oud boerenhuis in Umbrië Italië. Haar opleiding aan de Rietveld academie komt daar bij goed van pas.
Daar ontmoet zij Fert en zij worden dol verliefd op elkaar. Eenmaal terug in Amsterdam blijkt de liefde toch niet wat Mara er van verwacht en de relatie wordt verbroken.
Mara kan haar draai nog niet goed vinden en worstelt met aan aantal gebeurtenissen uit haar leven.
Vanuit het niets komt zij bij in een kleine donkere ruimte en er gaat van alles door haar hoofd. Hoe kom ik hier, wie heeft dit gedaan en waarom ik. De dader gaat heel systematisch te werk en heeft een uitgewerkt plan. Dit is heel heftig om te lezen.
De spanning is voelbaar en wordt heel langzaam opgevoerd. Je kunt als lezer niet meer stoppen en dat wil je ook niet.
De karakters van de hoofdpersonen worden prachtig beschreven.
De getraumatiseerde jeugd van Mara en hoe zij daar mee omgaat.
Ook de B.D.E (bijna dood ervaring ) is zo mooi en puur verwoord dat bij mij de tranen in mijn ogen kwamen. De ontknoping is zeer verrassend.
Het boek bestaat uit een proloog en drie delen. De hoofdstukken zijn kort en dat leest prettig. Je moet wel goed bij de les blijven en dat lukt op deze manier prima. De opbouw zit goed in elkaar en alles klopt.
De cover riep bij mij vragen op van waarom deze titel? maar door het lezen van dit boek ben ik daar nu achter.
Deze debuutroman is voor mij een topper onder de psychologische thrillers en krijg 4 sterren .