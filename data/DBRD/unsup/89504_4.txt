Een gratis luisterboek op de Hebban luisterboekenapp dat wilde ik wel proberen. Of ik het zou volhouden wist ik niet na al enige minder positieve ervaringen met luisterboeken.
Ik ben helemaal fan van de stem van Hymke de Vries. Ze leest duidelijk, in een goed tempo en zonder accent. Ze laat goed horen wanneer een ander personage spreekt. Met een aangename luisterstem staat of valt alles. Dan mag het boek nog zo goed zijn maar als de stem het niet doet dan stopt het luisteren heel erg snel.
Voor mij was dit het eerste boek van Cilla & Rolf BÃ¶rjlind dat ik 'las'. Ik wist dus nog niets over de personages die toch al voor het vierde boek meegaan. Dat vond ik persoonlijk geen enkel probleem, de dingen die belangrijk waren werden meegedeeld. Het is perfect mogelijk om het boek te lezen als standalone .
Tijdens het luisteren had ik het gevoel dat het boek geschreven was met in het achterhoofd dat er een luisterboek van werd gemaakt er zitten vrij veel gedetailleerde beschrijvingen in.
Het is een langzaam misdaadverhaal waar voortdurend gewisseld wordt van verhaallijn zodat alles zich mooi naast mekaar opbouwt. Als lezer weet je meer dan de personages en dat maakt het spannender.
De personages beleven allemaal hun eigen verhaal in het verhaal, daardoor is het zo menselijk herkenbaar en makkelijk om in te leven. Er zit een kleine rauwheid net onder de oppervlakte.
Het is een boek waarbij ik moeite had om te stoppen met luisteren, ik wilde gewoon weten hoe het verder ging. De spanning bouwde langzaam op tot een climax. De afloop op die manier had ik niet verwacht, gaf me toch even een leeg gevoel. Maar dat wil zeggen dat het boek iets met me deed, teken dat het goed was.