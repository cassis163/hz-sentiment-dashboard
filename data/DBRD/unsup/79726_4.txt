Eindelijk een nieuw boek van John Green: 'Schildpadden tot in het oneindige'. Na zijn grote succes van 'Een weeffout in onze sterren' was de verwachting hoog.
Schildpadden tot in het oneindige gaat over Aza Holmes. Zij zit in zichzelf en heeft veel angsten en dwanggedachten. Miljardair Russel Pickett is verdwenen en er is een grote beloning uitgeloofd voor de gouden tip. Samen met haar beste vriendin Daisy gaat Aza op bezoek bij zijn zoon, Davis.
Al snel gaat het verhaal niet meer over de verdwijning van Russell, maar over de angsten van Aza en Davis en hoe ze hier mee om leren gaan.

John Green heeft het weer gedaan! Een heel mooi verhaal! Maar niet alleen een mooi verhaal, John Green weet zware thema's als angststoornis en dood op een dusdanige manier neer te zetten, dat het niet te zwaar wordt. Het is een verhaal dat je niet loslaat en je je bewust wordt van de oneindigheid van de liefde en het bestaan.