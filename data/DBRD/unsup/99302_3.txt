In deze novelle brengt Stephen King ons naar de fictieve plaats, Castle Rock.
Deze zeer bekende uitzichtplek is te bereiken via Route 117, Pleasant Road of op de manier dat Gwendy er naartoe gaat, via de Suïcide Stairs..
Omdat ze eigenlijk te zwaar is lukt het haar na vele pogingen tóch om boven te geraken en kan haar geluk niet op!
Een vreemde man met een bolhoedje wacht haar daar op.
Gwendy is eerst uiterst voorzichtig maar de man stelt haar op de één of andere manier op haar gemak.
Hij overhandigd haar een knoppenkist die specifiek voor haar bestemd is en verdwijnt dan. Ze weet dat ze er alles aan moet doen om hem goed te bewaren en vooral héél goed te verstoppen zodat niemand hem kan vinden.

Het verhaal speelt zich verder in een reis door Gwendy’s schooljaren.
Ze is als 12-jarige echter niet de hipste student en is zeer onzeker over haarzelf.
Maar de knoppenkist brengt daar verandering in en dat geldt ook voor de rest van het gezin Peterson.
De schuifjes mag ze altijd gebruiken maar de knoppen niet, want dan zou er ergens iets erg kunnen gebeuren.
Kan ze het weerstaan..

Als eerste King lezer had ik meteen het gevoel alsof ik een sprookje las.
Het is een dun boekje waardoor hij erg vlug uit was. Het verhaal las vlot en was aangenaam, de tekeningen tussendoor zijn mooi gedaan en maken het nog plezanter om verder te lezen.
Ik verwacht echter nog een vervolg.