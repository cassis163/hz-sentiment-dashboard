Sara heeft zichzelf vrijwillig laten opnemen in een tehuis. Ze heeft Alzheimer en beseft dat haar geheugen alleen maar verder achteruit zal gaan. Wanneer ze een jongeman ziet die haar herinnert aan de liefde van haar leven herbeleeft ze in gedachten haar tijd in Zweden; de fantastische zomer van 1953 en de nare winter die daar op volgde.

Als de dag van toen is een krachtige roman met inhoud. De personages in dit boek zijn stuk voor stuk zeer geloofwaardig door Sandra Berg neergezet. De verbittering na de oorlog komt in dit boek ruim aan bod. Sterke vijandigheid, beschreven en bekeken vanuit het oogpunt van mensen met ieder een geheel andere overtuiging. De personages komen ieder voor moeilijke keuzes te staan. Beslissingen hebben grote gevolgen die niet alleen hun leven maar ook die van anderen be√Ønvloeden. Laat je meeslepen in dit droevig-, romantisch- en vooral indrukwekkend liefdesverhaal.