Atlas Contact gaf me de kans het boek De rest van de dag van Kazuo Ishiguro te lezen en te recenseren, waarvoor dank. Kazuo Ishiguro is meermalen onderscheiden en mijn inziens heeft hij voor De rest van de dag de Booker Prize terecht verdiend. In prachtige, melodieuze zinnen laat hij Het verhaal vertellen door Mr. Stevens, een zeer bezielde butler, die jaren gediend heeft onder lord Darlington. Mr. Stevens blikt terug op de jaren 30 en 40 van de vorige eeuw, waarbij hij onvoorwaardelijk achter zijn lord bleef staan.

De centrale themaâ€™s van deze roman zijn de waardigheid van een dienend persoon en de vraag in hoeverre werk en persoonlijkheid met elkaar verweven zijn. Op een tragische wijze wordt duidelijk gemaakt dat je tijdens het leven voor situaties geplaatst wordt, die je achteraf gezien anders zou beoordelen. En het is nog maar de vraag of iemand de benodigde kennis om een oordeel te vellen wel tot zijn beschikking heeft.

Er valt nog veel over dit boek te vertellen, maar dan ga ik teveel van de inhoud verklappen en dat zou zonde zijn. Dit boek is het echt waard gelezen te worden zonder teveel kennis vooraf.