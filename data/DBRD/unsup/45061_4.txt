Dit grote prentenboek met in de binnenkaft spaarzegels, spreekt gelijk tot de verbeelding en we gaan er even voor zitten. ‘Een hilarisch voorleesavontuur’ kopt de achterzijde. Nou, dat zullen we nog wel eens even zien!

Bart en Erik, twee broers, hebben 100 spaarzegels van de cornflakes nodig om te sparen voor een leeuw. Ze eten driemaal daags cornflakes, hebben al hun zakgeld eraan uitgegeven en sparen een volle kaart bij elkaar. Blijkt dat veel meer kinderen op dit idee zijn gekomen en dat de leeuwen op zijn. Wat ze nu wel krijgen van de supermarkt kunt u lezen in het prentenboek. Wat ik wel kan verklappen is dat het inderdaad hilarisch is. Geen woord van gelogen!

‘Een Leeuw in mijn cornflakes’ van Michelle Robinson (tekst) en Jim Field (illustraties) is vertaald door Tjibbe Veldkamp en wordt uitgegeven door Uitgeverij De Fontein. De oorspronkelijke titel is ‘There’s a Lion in my Cornflakes’. Het hardcover prentenboek heeft de Sainsbury’s Children’s Book Award voor prentenboeken gewonnen. De jury noemde het boek: ‘absoluut onderscheidend, in tekst en illustraties’.

/Lmcmr