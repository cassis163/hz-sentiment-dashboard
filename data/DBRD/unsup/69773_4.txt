Een pop, een auto, een hobbelpaard…..wat staat er op jouw verlanglijstje?
Tess vraagt aan Sinterklaas een échte kabouter. Opa timmert voor hem mooie meubeltjes en oma naait een lappendekentje. Alles krijgt een plaatsje in het poppenhuis. Terwijl Tess dit doet bedenkt ze hoe leuk het zal zijn om altijd een vriendje bij zich te hebben.
Wordt de wens van Tess vervuld? Lees verder in dit prachtige prentenboek Krijg ik een kabouter, Sint? Het verhaal geeft je een warm gevoel, je kruipt in de huid van Tess en je begrijpt snel wat ze wil. Ontroerend is het dan, dat ze een hamstertje krijgt. Tess sluit hem meteen in haar hart….ze heeft een vriend. De illustraties zijn in warme tinten ingekleurd en Tess heeft een lief gezichtje!
In de koude wintermaanden geeft dit prentenboek een warme gloed!