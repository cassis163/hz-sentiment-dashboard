De journalist Moritz Von Uslar gaat drie maanden wonen in het zogenaamde stadje Oberhavel (Zehdenick in werkelijkheid) en beschrijft wat hij daar meemaakt en ziet in dit prachtige boek. Het is het relaas van het alledaagse bestaan en de mensen in dit voormalig Oost-Duitse provinciestadje even ten noorden van Berlijn. Vooral de bandleden van rockgroep "5 teeth less" worden z'n vrienden en krijgen een belangrijke rol toebedeeld. Leuk dat je hen op internet kan opzoeken en het beeld dat je van hen vormde bij het lezen, kan toetsen aan de werkelijkheid.
Waarschijnlijk is het omdat ik steeds gefascineerd geweest ben door het leven in de DDR dat ik zo enorm genoten heb van dit boek. Voor mij dus een absolute aanrader, maar waarschijnlijk slechts door een beperkt publiek gesmaakt.