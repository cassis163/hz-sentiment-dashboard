Pittsburgh is geschokt door een reeks macabere moorden. Een chirurg, een bisschop en een rechter, ze worden levend verbrand. FBI rechercheurs Franco Patrese en Mark Beradino hebben geen enkele aanwijzing. Hebben ze te maken met een terrorist of waart er een godsdienstfanaat rond in Pittsburgh? Dan wordt de ter dood veroordeelde actrice Marla Slinger uit de gevangenis vrijgelaten. Heeft haar vrijlating te maken met de moorden? Franco vecht tegen de onweerstaanbare aantrekkingskracht die deze vrouw op hem heeft. H

Persoonlijk had ik iets meer verwacht van deze thriller. Daniel Blake heeft wel een héél prettige schrijfstijl met korte hoofdstukken. Hij schrijft kort en bondig waardoor het verhaal gewoon lekker weg leest.
Er lopen ontzettend veel verhaallijnen door elkaar
waardoor je veel moet omschakelen en hierdoor passeren ook vele personages de revue. Deze personages zijn voor mij te weinig uitgewerkt en ze blijven oppervlakkig. Zeker in het begin raakte ik wel geregeld de draad kwijt, over wie gaat dit, wat is er aan de hand.Ik haalde ze bijna door elkaar.
Wel knap is het dat de auteur is niet bang is geweest om een aantal mooie verontrustende en controversiële thema's aan te pakken.
Volgens mij is de auteur een man van mysterie, zowel in zijn leven als in zijn verhalen.
Het verhaal zit vol onverwachte wendingen, en voor mij toch nog met een enigszins verrassend einde.
De plot beweegt zich in een goed tempo, het is goed geschreven en er is voldoende actie te beleven. Echt héél spannend wordt het helaas niet.
Voor mij waren er ook een aantal toevalligheden, fotorolletjes in deze tijd?, verbrand lichaam van Mara géén autopsie op uitgevoerd om zeker te weten dat het om MARA gaat, in een stadion van 65000 man wordt Mustafa er zo uitgepikt?
Eigenlijk is dit een boek om binnen 2 a 3 dagen uit te lezen, want dan blijf je alles goed overzien!

Eindoordeel ***
Plot ***
Spanning ***
Leesplezier ****
Schrijfstijl ***
Originaliteit **
Psychologie ***