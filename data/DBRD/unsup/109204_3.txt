Na een lange, sombere winter kijkt iedereen weer uit naar de eerste zonnestralen, het gekwetter van vogeltjes en de eerste groene sprietjes in de tuin.
En wat is er dan mooier dan op zo'n heerlijke dag als vandaag over de volkstuinvereniging De Volharding te lezen, waarvan Wouter de Haan tot voorzitter is gebombardeerd.
Het deed mij denken aan vroeger, toen ook míjn ouders een volkstuin hadden, er van 's morgens vroeg tot 's avonds laat te vinden waren en ook míjn vader zich liet ompraten om voorzitter van de vereniging te worden. Ik kan me zijn frustraties over al dat gekissebis in het bestuur en het gezanik van de leden nog goed herinneren.
Misschien dat De zaadvergadering me daarom juist wel aansprak.
Voor mensen die niets hebben met een tuin: Laat het boek vooral links liggen.
Voor mensen die affiniteit hebben met een volkstuin is het een leuk boek om te lezen!