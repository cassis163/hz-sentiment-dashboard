Het familiefeest is het derde deel in de Sullivan's Crossing reeks van Robyn Carr. Sullivan's crossing is een camping voor trail-reizigers die Sullivan's crossing heet. Aan de rand van een meer staat het huis van Sully, tevens een kleine winkel, gecombineerd met een kampeer terrein en enkele primitieve trekkershutjes. Het is de basis setting voor deze serie.

Deze keer draait het om de oudste zoon Dakota, beetje ruwe bolster, blanke pit, uit een vreemde familie die jaren in militaire dienst is geweest en nu zijn familie gaat bezoeken. Hij heeft een groot rechtvaardigheidsgevoel. Mede daardoor heeft hij zijn militaire carri√®re vaarwel gezegd. Hij druk een grote stempel op het verhaal, want met zijn komst naar Sullivan's crossing wordt er heel wat ingang gezet. Hij heeft het vooral moeilijk met een liegende rijke dame die hem begint te stalken en daar zit hij al helemaal niet op te verwachten. Dakota valt als een baksteen voor de dame (Sid) die werkt in het restaurant. Maar die loopt net zelf een trauma te verwerken en zit helemaal niet op hem te wachten. Naast Dakota is er ook een plek voor zijn zus Sedona, die een perfect leven lijkt te hebben, maar die door haar perfectionisme in de problemen raakt. En zus Sierra, die in deel twee centraal staat, heeft ook in deel drie een groot dilemma.. Dan is het mooi om te zien dat familie en vrienden van groot belang zijn.

Het is een boek wat niet heel snel leest, maar wat wel boeit. De personages zijn interessant en er gebeurt genoeg in het kleine plaatsje om je mee te voeren tot het einde. De titel Het familiefeest vind ik niet zo overtuigend, ze komen wel een keer allemaal bij elkaar, maar het dekt de lading niet. De eerste twee delen het Een verrassende stap en Voet bij stuk. Een titel in die daarbij past was voor de serie logischer geweest.