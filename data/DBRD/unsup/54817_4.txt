Jij, ik en de zee gaat over de hartsvriendinnen Mary en Dottie. Zij leren elkaar kennen op 8-jarige leeftijd en zijn vanaf die tijd hartsvriendinnen. Mary is de ondernemende van de twee, zij wil het liefst gaan studeren aan de kunstacademie en droomt van een leven als kunstenares. Dottie wil het liefst trouwen en een baby krijgen. Kortom twee tegenpolen. Dit alles speelt zich af in Brighton, Engeland in de 60er jaren.
Even verder in het boek zijn de meisjes 17 jaar en beide werkzaam bij het warenhuis Woolworths. De interesse voor jongens komt om de hoek kijken.
Mary valt voor de stoere Elton terwijl Dottie meer ziet in de rustige Ralph. Dan gebeurt er iets wat het leven van Dottie en Mary op zijn kop zet. Hoe gaan ze hier mee om en hoe be√Ønvloed dit de vriendschap.

Liefde, vriendschap en verraad zijn de thema's waar het in dit boek om draait.
Mooi is het onverwachte plot. Dit geeft jezelf ook stof tot nadenken.
Het boek leest vlot en bestaat uit korte hoofdstukken. Ik vond het een prachtige roman waarin de sfeer van rondom die tijd goed omschreven werd. De karakters van Dottie en Mary vond ik goed uitgewerkt en ik leefde echt met beiden mee.
Het is een roman met een lach en een traan.