Dit boekje lag al even op me te wachten, na de twee vorige boeken gelezen te hebben van "Ish". En met zo een enthousiast gevoel ze dicht te slaan na het lezen, was mijn angst om aan dit novelle te beginnen groot. De vorige waren zo mooi, zo prachtig beschreven, met zo veel gevoel geschreven. Dat je bang bent dat het derde een teleurstelling wordt. En teleurstelling staat blijkbaar niet in het woordenboek van Ish. Het prachtige verhaal van dokter Sheila en haar ontmoeting met Sulayman heeft me weer volledig geraakt. De verwoording, omschrijving hebben zich genesteld tot in het diepst van mijn ziel. Deze novelle is er eentje om drie, vier, vijf keer te lezen. Ish, je bent een grote meneer die geen moeilijke woorden nodig heeft om te verwoorden wat de gewone mens denkt of voelt, wat een gewoon leven te weeg brengt.