Niet helemaal eerlijk... Ben alleenstaande moeder uit Bergen, dus vraag me niet objectief te blijven...

Ik kocht het boek afgelopen zaterdagmiddag uit de handen van de schrijfster. Gesigneerd dus. Kon al maanden niet meer lezen door een te vol hoofd. Indrukken, emoties en meer.

Dit boek raakte me door de eenvoud. Geen bombardement van woordspelletjes, zinloze ingewikkelde zinsconstructies. Helder en direct. Daardoor houdt het verhaal je in de greep. Waarom zou goed schrijven niet helder schrijven kunnen betekenen? Mooie is dat je door de 'Noort Psychologie' niet alleen nadenkt over het boek, maar ook over je eigen leven. Dat is knap.

Kortom, het boek pakte me en zondag was het uit. Ik wil NU een nieuw boek van Saskia Noort. Gewoon het Nicci French tempo blijven aanhouden. Graag!