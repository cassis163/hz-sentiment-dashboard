Dit boek kwam ik toevallig tegen in de bibliotheek.
Omdat mijn zoon momenteel een reis door Vietnam maakt trok het mijn aandacht en besloot ik het te lezen.
Ik heb wel eerder boeken over Vietnam en de oorlog daar gelezen en ook films daarover gezien, maar eigenlijk had ik nooit goed begrepen waar het nou eigenlijk om draaide.
Daar heeft dit boek verandering in gebracht.
Het boek bestrijkt de periode vanaf de Franse koloniale tijd (1925) tot het eind van de oorlog in 1975. Aan de hand van vier families laat Grey ontwikkelingen in het land zien vanuit meerdere gezichtspunten en dat levert een buitengewoon boeiend verhaal op.
Dat de personages niet heel erg worden uitgewerkt en dat de plotwendingen soms niet helemaal geloofwaardig zijn doet er eigenlijk niet toe. Door het meeleven met de personages wordt het volstrekt helder hoe ingewikkeld en turbulent de geschiedenis van Vietnam is, en hoe de wereldpolitiek daar een grote rol in heeft gespeeld.
Verplichte kost voor iedereen die daar naar toe gaat.