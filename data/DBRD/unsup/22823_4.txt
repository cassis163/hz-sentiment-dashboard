Voor in het boek is een landkaart en een uitleg van het Maandenstelsel te vinden. Achter in het boek vind je een uitklapbaar gedeelte van het Woordenboek van de Oude Taal. Noodzakelijk tijdens het lezen? Nee, maar zo prachtig bedacht en een meer dan mooie aanvulling. De landkaart is te wazig afgedrukt en dat is wel jammer.

Dit is nou zo’n verhaal waar je vanaf de eerste letter al geboeid bent, waar het van onderhoudend naar verslavend gaat, en waar je steeds meer en meer betrokken raakt ook met de personages. Hoe verder je komt, hoe dierbaarder ze je worden! Deze opbouw is fantastisch, het is makkelijk en prettig lezen en de schrijfstijl is filmisch.

Koen zet allereerst een uitgebreide (voor)geschiedenis neer, om vervolgens een sprongetje te maken naar 4 jaar later en dan gaat het avontuur dan ook echt beginnen. Oorlog breekt uit en de wijze waarop de chaos, het verdriet, maar ook de actie beschreven wordt, werkt echt wel op je in. Op een zijlijn doen andere prachtpersonages hun intrede en het kan toch niet anders of dit gaat samenkomen?

Dat doet het, en hoe.

Hoe mooi hoe elk personage prachtig uit zijn eigen verf komt. Waar de één uitblinkt in moed en vechtkunst, blinkt de ander uit in magie en hoe die kennis vervolgens ook doorgegeven wordt is zo mooi geschreven ook. Hoe een bondgenootschap ontstaat in het gevecht tegen Felkon en zijn Borreks met als klap op de vuurpijl Murok. Mien god, dat wil je niet tegenover je hebben staan en Koen gaat in dit alles een stukje gruwel ook zeker niet uit de weg. De humor, liefde, vriendschap en de saamhorigheid geven de prima tegenhanger en het schept hoop.

De spanningsboog wordt richting het einde nog even goed aangetrokken en wow wat een einde! Hier leren we Felkon nog wat beter kennen, en de taken liggen klaar. Van Goed tegen Kwaad. Jongusjongus wat een knap debuut en ik wil gewoon nú verder maar het wachten is op Deel 2. Goede nieuws is dat deze dit najaar volgt!

Conclusie:

Schrijfstijl: 4

Originaliteit: 3.5

Leesplezier: 4.5

Plot: 4

Psychologie: 4.5

Vier dikke sterren voor Een rijk in verval.

Karin Meinen-Samenlezenisleuker