Spanning in de Afrikaanse jungle afgewisseld met Amerikaanse politiek en Japanse wetenschap...

Wanneer een team ex-militairen een vage opdracht krijgt die hen diep in de Afrikaanse jungle voert, roept dat bij hen toch vragen op. Waarom worden ze daarheen gestuurd en wat speelt er zich af in de hoogste regionen van de Amerikaanse regering dat tot dit bevel heeft geleid?
Dit kernverhaal wordt omspekt met twee andere verhaallijnen, 1 in de Verenigde Staten van Amerika en 1 in Japan. Hoe verder je in het boek komt, hoe meer er duidelijk wordt en hoe meer de personages met elkaar verweven worden.

Het boek leest als een thriller, maar er wordt tegelijkertijd ook een kritische blik geworpen op bepaalde delen van de maatschappij. Als lezer wordt je zo gedwongen van stil te staan bij bepaalde gebeurtenissen uit de geschiedenis.
Grote delen van het boek worden gewijd aan de ontwikkeling van een nieuw medicijn. Daarbij wordt er vrij uitvoerig ingegaan op de verschillende (wetenschappelijke) stappen die gezet moeten worden. Deze pagina's breken de spanning van het geheel, maar geven ook een extra dimensie aan het boek.

De prachtige zinsbouw (constructie is in bepaalde gevallen een beter woord) zorgt ervoor dat je meegenomen wordt in een andere wereld maar zorgt er ook voor dat het lezen niet altijd vlot gaat. 100% concentratie is absoluut vereist in grote stukken van het boek om alles wat je leest ook effectief te begrijpen en op te slaan.

De verfilming zie ik zo al voor me! Dit komt mede ook door de manier waarop de verschillende verhaallijnen elkaar steeds afwisselen en steeds met elkaar verbonden worden.

Absoluut een aanrader wie houdt van een Thriller + iets extra!