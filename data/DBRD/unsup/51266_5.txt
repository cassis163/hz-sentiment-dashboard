Wat een genot, de avonturen van Cormoran Strike en zijn assistente Robin. Vanaf Koekoeksjong, het eerste boek dat J.K. Rowling onder het pseudoniem Robert Galbraith schreef, ben ik fan. Het overkomt me niet vaak dat ik reikhalzend uitzie naar het volgende boek in een serie, maar met deze boeken heb ik dat wel. Geen idee waar het hem in zit, waarschijnlijk de fijne schrijfstijl van de auteur. Naast het feit dat je wordt meegesleurd in een spannend verhaal, krijg je elk boek een beetje meer een inkijkje in het priv√©leven van de hoofdpersonen, die elk met hun eigenlijk problemen en dilemma's worstelen, zonder dat daarmee de vaart uit het verhaal wordt gehaald. Heel erg knap. IK zie uit naar de volgende dikke pil.