Jason Mott studeerde literatuur en poëzie aan de Univeristy of North Carolina. Met het boek De teruggekeerden is hij niet aan zijn proefstuk toe.
Voorheen schreef hij voornamelijk gedichten die in verscheidene literaire tijdschriften en in dichtbundels gepubliceerd werden. Tevens werd hij genomineerd voor de Pushcart Prize Award. Dat Jason het schrijven in de vingers heeft is duidelijk en dat merk je ook aan zijn vlotte en suggestieve schrijfstijl die hij hanteert in zijn prozadebuut: 'De teruggekeerden'.
Iedereen droomt wel eens van een overleden geliefde die levend en wel weer in je dromen verschijnt. Alleen is het in De teruggekeerden geen droom maar pure realiteit. Of toch niet? Waarom keert de ene persoon terug en een ander niet? En wat te doen als er steeds meer mensen blijken terug te keren? De teruggekeerden zet jou vanaf de eerste bladzijden aan het denken. Alles draait rond het gezin van Harald Hargrave, zijn vrouw Lucille en hun teruggekeerde zoon Jacob. Als Jacob plots voor hun deur staat is niks meer zoals voorheen. Maar is dat niet zo voor iedereen? De emoties die hierbij gepaard gaan worden zeer mooi onder woorden gebracht door de auteur en hij weet perfect de emoties weer te geven die in de meeste mensen van het stadje Arcadia.
De teruggekeerden neemt je mee doorheen de levens van de inwoners van Arcadia en hun geliefden die terug keren. Je krijgt een inkijk in de levens van de familie Hargrave, maar ook dat van Dominee Peters, Fred Green en Agent Bellamy. Hoe gaan de meeste inwoners hiermee om? Hoe zouden we zelf reageren? Als je dit graag wil weten dan is De teruggekeerden een boek voor jou.
Het boek is vanaf 27 augustus te koop.