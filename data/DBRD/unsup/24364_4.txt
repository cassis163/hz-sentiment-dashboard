Dit boek heb ik mogen recenseren voor de #hebbanleesclub, waarvoor mijn dank.
Het gaat over AIVD-agent Erik de Jager. Hij is gespecialiseerd in communicatie en ICT en moet undercover gaan uitzoeken bij de Business Relations Incorporated, hoe ultra-geheime innovaties van Nederlandse topbedrijven worden gestolen en vroegtijdig onder een ander naam uitkomen op de markt.
Erik komt er achter dat hij in werkelijkheid door zijn eigen directeur is uitgeleverd aan de Amerikaanse maffia en stopt met zijn werk en duikt onder.
B.R.I. en zijn directeur vinden hem een verrader en geven hem een “persoonlijke boodschap” waardoor hij wel moet terugkomen en de klus moet klaren
Maar dan kennen ze Erik niet, het werkt als een rode lap op een stier. Hij is dan misschien wel opgejaagd wild en staat op een internationale opsporingslijst, Erik gaat iedereen die het zover heeft laten komen ter verantwoording roepen…Het lijkt een mission impossible. Maar Erik is iemand die zich niet zomaar aan de kant laat zetten, hij speelt het spelletje op zijn manier..
Het belangrijkste personage is Erik de Jager, zijn karakter wordt redelijk uitgediept zodat je in hem kan inleven. Het personage Alexandra is minder uitgediept maar je kan je wel met haar identificeren.
Erik is geen bang type, integendeel, hij schuwt geweld niet. Zijn karakter spreekt me aan omdat hij zijn eigen dingen doet en zich door niks of niemand in de weg laat lopen. Alexandra is in het begin een bitch. Later krijg ik wel medelijden met haar. Zij laat zich juist wel beïnvloeden en misbruiken door anderen.
Het boek leest vlot, de schrijfstijl van de auteur bevalt me wel. Het is te merken dat Robert Ludlum zijn voorbeeld is, zijn verhaallijn heeft daar wel wat van weg. De spanning en actie doet me denken aan die van de Kyle Swanson Sniper-serie van Jack Coughlin.
De spanning zit er meteen in, het verhaal grijpt je meteen. In het begin komen er veel verschillende personages voorbij, die zijn allemaal nodig om het verhaal te kunnen volgen. Het middenstuk had voor mijn wel wat meer spanning mogen hebben maar het plot is werkelijk spannend en totaal niet te voorspellen. Het is een boek met een open eind omdat er nog een tweede deel aankomt. Ik kijk daar reikhalzend naar uit, want ik blijf nu met vragen zitten.
4 sterren.