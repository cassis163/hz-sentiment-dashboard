Een erg bijzonder verhaal dit eerste deel uit de serie over de 'zeven zussen'. Vader Pa Salt adopteert in de loop der jaren 6 dochters uit alle windstreken. Na zijn overlijden ontvangen ze allemaal een brief met aanknopingspunten over hun afkomst. In dit eerste boek volgen we de mysterieuze Maia. Zij reist af naar Brazilië waar ze geboren is om op zoek te gaan naar haar biologische familie. Het zijn dikke pillen. En ik moest soms wel even goed de aandacht er bij houden. Toch was ik erg nieuwsgierig naar het verhaal van Maia. En af en toe lees je ook iets over de andere zussen. De boeken zijn erg populair. Omdat ik niet de neiging had het in één ruk uit te lezen krijgt het van mij 4 sterren. Ik wil de andere delen toch ook wel graag een keer lezen.