Enige tijd geleden kregen we een mail. @Jo-anne Scheffer, auteur van De Kracht van Max vroeg mij haar boek te lezen en mijn eerlijke mening te geven.

Het boek is gelezen. Het moest even zakken......soms heb ik dat. Het heeft me doen verbazen en boos gemaakt. Het heeft respect afgedwongen voor de drijvende kracht achter dit gezin, voor de moeder (Jo-Ann) die dit boek ook schreef. Recht vanuit haar hart en zonder poespas. Een bijzonder levensverhaal over dromen, nachtmerries, onmacht en frustratie. Maar vooral over een onmeetbare kracht en liefde. Vooral veel liefde.

Wil je een boek lezen dat je raakt en dat jou net zo goed kan overkomen? Dan is dit boek wellicht een tip. Het moet gezegd worden dat Jo -Ann niet van Nederlandse afkomst is en dat het boek door haarzelf is geschreven (ze zegt zelf ook geen professioneel auteur te zijn maar moest dit verhaal gewoon vertellen. En dat heeft ze gedaan! ) Ik beoordeel dit verhaal dan ook niet op het feit dat er geen redactie heeft plaatsgevonden. Het is een boek dat als een dagboek leest, een kijk geeft in de meest persoonlijke gedachten en gevoelens van een moeder die knokt voor haar kind. Onvoorwaardelijk.

Bijzonder dat ze dit heeft gedurfd heeft en zich zo kwetsbaar heeft opengesteld. Het is zowel een indrukwekkend boek als verbazingwekkend en beschamend. Dat hier in Nederland zoiets kan gebeuren. Dat je zo in de steek gelaten kunt worden en je ook zo voelt.

Lees het verhaal van Max. Een intens heftig verhaal en ik ben vereerd dat ze mij heeft gevraagd jullie hier op attent te maken.
Leezers club De perfecte Buren