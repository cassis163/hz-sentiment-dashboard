Je volgt Nadine in het verhaal, die samen met haar partner Derek een exclusief kuuroord runt waar rijke mannen komen afvallen. Wie zijn streefgewicht niet bereikt krijgt een boete van een netto jaarinkomen. Dit lijkt goed te werken, want er is nog nooit iemand geweest in het kuuroord die dit heeft moeten betalen.
De zaken in het kuuroord lopen alleen niet meer zo goed, het aantal boekingen loopt terug. Tevens hebben Nadine en Derek geheimen voor elkaar. Daarbij komen nog een aantal onverwachte gasten en problemen boven op.

Het verhaal volgt een week uit het leven van Nadine. Je komt stukje bij beetje meer over haar leven en het kuuroord te weten. Ook over andere personages kom je stukje bij beetje meer te weten en niets is wat het lijkt. Iedereen heeft zo zijn problemen, maar soms anders dan verwacht.

Renate heeft een prettige schrijfstijl. Er zitten meerdere pareltjes van zinnen in, waar je als je niet uit kijkt overheen leest. Er zitten ook diepere lagen in het boek. Ik ga het verhaal daarom ook herlezen. Ook zit er humor in het verhaal.
Ik ben zeker van plan om meer boeken van Renate te lezen, want ik heb begrepen dat ze altijd in deze stijl schrijft en dit smaakt zeker naar meer.