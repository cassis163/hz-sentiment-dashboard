Recensie ‘Naar huis’ – Harlan Coben

Voor Uitgeverij Boekerij mocht ik ‘Naar huis’ van Harlan Coben lezen.

Ik ben zeer blij dat ik deze thriller mocht recenseren. Ik ken de auteur maar had er nog niets van gelezen. Nadat ik als eerste recensie een roman had gelezen was ik blij dat ik als tweede recensieboek een thriller mocht lezen.
En wat voor één! Vanaf het eerste hoofdstuk wordt je al nieuwsgierig gemaakt. Win heeft de zoektocht naar twee vermiste kinderen op zich genomen. Het begint als hij één van de kinderen, intussen tieners, vindt.
Win roept al snel de hulp in van een lang niet geziene vriend en samen gaan ze de helse zoektocht aan. Ze nemen de zaak ook niet zomaar aan, de echte reden wordt tijdens de verhaallijn duidelijk en begrijpelijk.
Doorheen het boek krijg je af en toe een herinnering van het verleden van Myron. Zijn geschiedenis heeft me nieuwsgierig gemaakt naar meer. Slim gedaan van Harlan!
De hoofdstukken zijn qua lengte verschillend maar zijn steeds wel passend in de tijdlijn. Drukke, spannende en rustige momenten wisselen zich af en maken het aangenaam om te lezen. Er is genoeg ademruimte tussen de spannende hoofdstukken, zodat je op tijd kan bekomen en zelf puzzelen terwijl de karakters verder evolueren.
De gedetaileerde schrijfstijl blijft vlot doorheen het volledige boek, en, een punt dat ik altijd enorm smaak, de plaatsen worden ook steeds correct beschreven. Ik zoek geregeld een plaats op via GoogleMaps en was diep onder de indruk van de beschrijvingen, daar scoort Harlan een dikke 10 mee!
Tijdens het verhaal begin je spontaan mee theorieën te bedenken en denk je algauw te weten wie wat gedaan heeft. Tot het plot uiteindelijk tot ontknoping komt! Van een plotwending gesproken! Ik was zeer verrast om de uiteindelijke uitkomst, want het is er eentje die je niet ziet aankomen!
Zelfs bij de allerlaatste zin van het allerlaatste hoofdstuk houd Harlan je nog in spanning, wat niet alle auteurs gegeven is.
Ik ben geen fan van epilogen maar de epiloog in dit boek was hartverwarmend en deed me lachen, blozen en giegelen. Sla de epiloog zeker niet over want daar komt nog een belangrijk stuk in, wat een mooie afronding geeft aan het gehele boek.
Dit is een boek dat ik zeker opnieuw ga lezen, en dankzij dit boek wil ik ook zeer graag de overige boeken in de Myron Bolitar serie lezen.
Kortom; een spannende thriller, een pageturner die zeker en vast het lezen waard is!

Recensie door Tessa Toebaert