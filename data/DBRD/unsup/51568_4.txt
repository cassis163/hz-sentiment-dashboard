En dat was het derde deel van de trilogie over de sekte Via terra van Franz Oswald.
Na zich gedurende lange tijd verborgen te hebben gehouden duikt Oswald weer op op het landgoed en ook weer in het leven van Sofia . Zij heeft samen met Benjamin en hun dochter Julia haar leven weer opgepakt,. Ze heeft een opvanghuis voor ex-sekteleden opgericht en is gelukkig met het leven dat ze leidt. Maar dan neemt Oswald weer contact op en blijkt ook dat hij haar al die jaren is blijven volgen. En zijn invloed op Sophia blijkt nog steeds groot te zijn. Op het eiland richt hij een eigen school op voor zijn twee zoons en andere kinderen, waar les gegeven wordt volgens de zelfde keiharde regels als die binnen de sekte gelden. Als hij dan ook nog eens Sophia's dochter Julia in zijn macht weet te krijgen slaan bij Sophia de stoppen door terwijl op hetzelfde moment ook Franz' zoon Thor zich tegen zijn vader keert. Op het eiland komen alle verhaallijnen bij elkaar in een zinderend slot waar zeker slachtoffers vallen en de sekte definitief ten einde komt..
Een waardig slot van een indrukwekkende trilogie over de ellende die sektes kunnen opleveren. Ongelooflijk hoe intelligente mensen op een dusdanige manier gemanipuleerd kunnen worden dat ze ales voor hun leider doen. Je kunt je niet voorstellen dat je er in zou trappen maar toch is dit blijkbaar heel goed mogelijk.