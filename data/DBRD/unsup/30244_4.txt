Sybil Crewes is op zoek naar de Necronomicon: Het boek van de doden. Er zijn meer kapers op de kust en ze probeert het boek als eerste te vinden. Ze wil een eeuwen oude vloek verbreken. Ze is zelf een vampier en jaagt op haar soortgenoten. Ze is niet op haar mondje gevallen en durft bijna alles aan. Maar de Reaper staat haar iedere keer weer in de weg. Ze woont met een aantal leden van haar team in een bijzonder hotel. Sybil is op zoek naar de uitverkorene. Deze persoon kan haar helpen om de vloek stop te zetten.
Richard McKenna is een schrijver. Zijn eerste boek was een groot succes. Hij is stapelgek op de vrouw van zijn uitgever. Maar als haar man er acherkomt is hij zijn leven niet meer zeker. Vanaf dat moment overkomen hem de meest vreemde dingen en komt hij terecht in een wereld die vooralsnog nooit leek te bestaan. Zombies, Vampiers, mensen die hem willen vermoorden of gebruiken. Hij weet niet meer waar hij veilig is en wie hij kan vertrouwen. Hij doet er alles aan, om te overleven.
Dit zijn twee verhaallijnen, die erg goed te volgen zijn. Het leest lekker vlot en voor je het weet zit je in het verhaal en wil je bijna meevechten. Maar wie staat er nu aan de goede kant? Er zijn meer personages. Ik vond vooral Felicity en Catherine erg leuk. Harry is ook bijzonder.
Het is spannend, er zit humor in en ook een vleugje horror. Het is een verhaal dat smaakt naar meer. Ik hoop dat er nog veel meer verhalen aankomen. Ik heb genoten van de luchtige schrijfstijl en wilde gewoon het boek niet meer wegleggen. Ik moest weten hoe het verder ging.
En ik vond het keigaaf dat er zombies in het verhaal zitten. Dit zie je niet zo heel erg vaak. Deze worden ook zo op papier gezet, dat je ze gewoon rond ziet lopen. En je hoopt dat ze uit je buurt blijven. Een aantal vampiers zijn ook best bloeddorstig. En daar hou ik ook van. Een vampier vecht constant tegen het beest in zich zelf. De een kan het in toom houden, de ander begint een beest te worden.
Scenes op kerkhoven, die ik zo voor me zag. Het speelt zich als een film af, dus erg beeldend geschreven.

De titel is perfect. Het boek draait om deze persoon: De uitverkorene. Maar of je blij moet zijn, als jij de uitverkorene bent?
De cover vind ik nog steeds prachtig. Ik zie Sybil ook echt zo voor me. Zwaard in haar hand en het boek van de doden.
Ik geef het boek 4,5 sterren!