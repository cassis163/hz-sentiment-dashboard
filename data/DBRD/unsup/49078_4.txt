Een krachtig boek over de genderrollen die ons vasthebben in het dagelijks leven. Vrouwen zijn nu aan de macht en het maakt je duizelig met de realisatie dat we nog lang niet gelijk zijn. Juist omdat dit boek zo revolutionair lijkt.

Je volgt meerdere personen: Ally (Eve), Margot, Tunde, Roxy en Jos. Het mooie aan dit boek vind ik, en dit is misschien niet iedereen direct opgevallen, is dat ze de verschillende dominerende lagen van de samenleving representeren. Roxy, uit een gangsterfamilie, neemt de organisatie over. Margot wint groots bij de senatorverkiezingen waardoor een vrouw aan de macht is in de politiek. Ally is de stem van God, die eigenlijk een vrouw is. Alle drie zijn het voornamelijk mannelijke instituties. Nu zijn eindelijk de vrouwen aan de macht.

Ik vond het een onthullend boek juist omdat het onze samenleving zo goed blootlegt en voor veel mensen misschien een realisatie is dat we inderdaad nog vastzitten in een patriarchaat waar vrouwen aan de macht de uitzondering zijn.

Wat een verbeterpuntje is is dat ik graag ook wat meer 'role reversal' had gezien. Gewoon alledaagse opmerkingen die naar vrouwen worden geslingerd in het perspectief van mannen zetten. Dit had het boek misschien n√©t iets prikkelender gemaakt. Ook ging het verhaal op sommige punten iets te snel terwijl het dan een paar hoofdstukken daarvoor te langzaam ging. Als er wat meer balans was, was het makkelijker weg te lezen.