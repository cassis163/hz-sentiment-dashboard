In 2009 zat het boek Serpent van Carla de Jong in mijn kerstpakket van mijn werkgever (GGZ-instelling in Amsterdam), binnen de kortste keren werd dit psychologische verhaal door mij verslonden. Nooit meer regen greep mij net als toen direct bij de lurven, ik moest en ik zou het boek zo snel mogelijk uitlezen. Echter ontbreekt er naar mijn mening een stukje spanning in het verhaal, dit maakt het eerder een roman dan een thriller. Het verhaal is zeker zeer aangrijpend; een driehoeksverhouding tussen twee mannen en een vrouw en de strijd tegen ALS zeer passend in de huidige tijd. Het boek schreeuwt om een vervolg, omdat alle personages tot aan het einde interessant blijven, wil ik weten wat er verder gebeurd in hun leven.