Maia zorgt er na de dood van hun vader er voor dat alle zussen bij elkaar komen in Atlantis, wat de naam is van hun ouderlijk huis aan het meer van Genève, om afscheid te kunnen nemen van Pa Salt. Hun verbazing is groot als blijkt dat er geen lichaam meer is om te begraven. Ma had opdracht om niets te vertellen voordat alle zusjes aanwezig waren op Atlantis en de advocaat van hun vader opgeroepen is.
Hij zal tekst en uitleg geven.
Pa Salt heeft het voor de zussen mogelijk gemaakt om te weten te komen waar ze vandaan komen. In de verborgen tuin staan een armillarium. Ze moeten wel zelf op onderzoek gaan als ze meer willen weten.

Dit deel gaat over Maia, de oudste van de kinderen. Als eerste besluit ze op zoek te gaan naar haar afkomst en komt daardoor terecht in Rio de Janeiro, Brazilië. Daar aangekomen leert ze veel over haar voorouders en gaandeweg ook over zichzelf. Ze weet nu beter wie ze is en wat ze wil.
Het is ontroerend te lezen hoe ze met zichzelf heeft geworsteld. Ook het verhaal over haar voorouders gaat je niet in de koude kleren zitten.
Ze neemt ons door de tijd heen mee van Rio de Janeiro en Parijs in 1927 naar Londen, Genève en Griekenland in 2007. De grote verschillen in milieu zijn duidelijk beschreven en het is hartverscheurend om te lezen hoe ongehuwde vrouwen soms behandeld werden, ook door hun ouders.

De zeven zussen is spannend, ontroerend, intrigerend en geeft bovendien een kijkje in de wereld in andere tijden.
Lees een uitgebreide versie van deze recensie op mijn blog.