Jón Kalman Stefánsson - Iets ter grootte van het universum (Ambo Anthos)

'Iets ter grootte van het universum' van Jón Kalman Stefánsson, het tweede deel van een IJslandse familiekroniek, staat weer vol met klein en groot mensenleed. De onverschillige natuur, de gekwelde stad Keflavik en het wrede klimaat vormen de achtergrond. Het eerste deel, 'Vissen hebben geen voeten', had als hoofdpersoon Ari. Dit tweede deel wordt weer verteld vanuit het perspectief van een anonieme verteller en vriend van Ari. De taligheid van Jón Kalman Stefánsson is vertrouwd: stug, ruig, weerbarstig, poëtisch en beeldend. Opnieuw hulde voor Marcel Otten die de lange, meanderende IJslandse zinnen vertaalde naar het Nederlands.