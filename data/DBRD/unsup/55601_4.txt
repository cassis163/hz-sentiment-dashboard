Als eerst valt op aan het boek dat het ronde hoeken heeft. Dit zorgt ervoor dat het boek lekker in de hand ligt. Daarnaast spreekt ook de mooi vorm gegeven kaft aan. Vanaf het begin grijpt het boek je. Doordat Wendy de omgeving gedetailleerd beschrijft heb je meteen het idee of je zelf in Frankrijk op de camping staat. Een ander positief punt is dat je zelfs aan het einde van het boek nog meer over de personages te weten komt en daardoor weet je ook waarom er in het begin bepaalde keuzes zijn gemaakt. Het is een heerlijk feelgood boek met de nodige diepgang. Ik kijk uit naar het (los te lezen) vervolg.