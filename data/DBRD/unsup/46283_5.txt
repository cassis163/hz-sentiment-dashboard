Wat een prachtig einde van een super goede trilogie! In deze ondergrondse wereld opgroeien en leven, lijkt mij erg zwaar.
In dit boek volg je Silo 1: Donald, zijn zus en de mensen waar zij niet meer achter kunnen staan. Ze ontdekken iets, wat haast niet te geloven is. Donald en zijn zus werken samen om de buitenwereld te verkennen. Charlotte is daar de uitgewezen persoon voor. Ze voelen zich bedrogen door de Herder. Maar ze keren zich daardoor tegen het regime in de allesoverheersende Silo 1. Silo 1 kan beslissen over alle levens in elke Silo. Dit staat ze helemaal niet aan.
In Silo 17, volg je Solo en de kinderen. Juliette werkt er hard aan, om ze te komen redden, maar hebben ze wel redding nodig? Zijn ze niet beter af in hun eigen lege silo?
In Silo 18 zit Juliette met Lukas en haar vrienden. Er gebeuren vreselijke dingen en Jules wil wraak. Ze besluit dat ook te gaan nemen. Maar is het alles wel waard? Ze gaat steeds meer fantaseren over het leven in alle andere siloâ€™s en de wereld buiten. Er zijn maar een paar oplossingen en allemaal kunnen ze de dood betekenen van de silobewoners. Ze moeten een keuze maken.
Het gaat over vechten voor je vrijheid,de wereld waarin je leeft, je vrienden en je leven.
Het is vlot geschreven in korte hoofdstukken. Leest lekker snel weg! Een goed einde! En ook een zeer krachtig plot! Ik heb hier wederom van genoten en het boek krijgt een dikke 5 sterren.*****
De spanning gaat stapje voor stapje naar een hoogtepunt toe. Je hoort de tijd echt wegtikken!
Howey die kan echt beeldend schrijven, je ziet alles voor je. Je hebt het gevoel dat je op de eerste rij zit in het theater! Kom maar op met die films, ik ben er reuze benieuwd naar!