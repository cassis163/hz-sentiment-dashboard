Het jonge leven van "de boekendief" speelt zich af in een dorpje vlakbij Munchen.
Ze leeft intens en heeft een goed hart zoals veel anderen om haar heen. Maar de wereld om haar heen is niet zo vriendelijk en dat wordt steeds duidelijker. Een aangrijpend verhaal over wat de oorlog met mensen doet. Ik moet nu opeens denken aan het boek "Mens of wolf", ook zo indrukwekkend: welke kant ga je op in moeilijke tijden?
Tijdens het lezen van dit boek had ik ook last van ons huidige politieke klimaat. Ik kon het niet lezen met het gevoel van: gelukkig, we hebben ons aan die tijd ontworsteld (dat dacht ik vroeger namelijk wel).