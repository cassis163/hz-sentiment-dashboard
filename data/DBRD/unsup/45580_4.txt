Ik ben een echte keukenprinses. In gedachten.
Nee, even alle gekheid op een stokje, ik weet heel redelijk mijn weg in de keuken te vinden. Mijn lief en ik hebben een voorliefde voor eerlijke, pure voeding, met een simpele (geduldige) bereiding. Daarom heb ik ook zo genoten van Recepten voor liefde & moord, want hoofdpersoon Tannie Maria staat regelmatig in haar keuken. Zij kookt, bakt en eet. En zij deelt haar baksels met liefde met de mensen om haar heen. Maar het is niet alleen maar liefde dat de klok slaat. Tannie wordt betrokken bij een moordonderzoek. Geluk bij een ongeluk is dat de rechercheur een hele aantrekkelijke man is.
Genoeg ingrediÃ«nten voor een spannend verhaal, maar het allermooiste vind ik de schrijfstijl van Sally Andrew. Zij kan schilderen met woorden. Een hele fijne leeservaring, die ik verder heb uitgewerkt in mijn blogpost Heel Zuid-Afrika bakt.