Mijn eerste boek van Greg Iles en wat voor een! Bijzonder knap geschreven verhaal over het persoonlijk leed van hoofdrolspeelster Cat Ferry tegen een achtergrond van een reeks gruwelijke moorden. Evenals het commentaar van Cees van Rhienen kan ik me volledig aansluiten bij het feit dat Greg Iles inderdaad het subtiele vermogen heeft om in de eerste 50 bladzijdes de gehele basis te leggen voor de rest van het boek. Naarmate het verhaal vordert valt het erg zwaar dit boek neer te leggen en is de drang om de ontknoping te kennen bijzonder groot. Bovendien gaf me dit boek een beetje een nostalgisch gevoel die het meeste leek op het puberale enthousiasme die ik vroeger ervaarde bij geweldige verhalen en dito boeken. Voor mij aboluut een vijf sterren plus.