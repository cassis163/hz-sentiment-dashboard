Het verhaal gaat over Alexa, opgegroeid zonder vader. Zij is 19 jaar en gaat studeren aan een Londense universiteit. Daar leert ze magie kennen, zij is een magi (iemand met bijzondere krachten).
Ze moet haar krachten leren ontwikkelen, wennen op de universiteit, en daarnaast gebeuren er ook nog vreemde mysterieuze dingen. Het lijkt of iemand haar in de gaten houdt, maar wie?

Wat een verassend boek. Vanaf de eerste bladzijde werd ik in het verhaal gezogen. De schrijfstijl is zo prettig. Het leest alsof er een film voor je afspeelt. Dit boek is vernieuwend. Ook al gaat het over magie, waar al veel boeken over gaan. Dat is toch wel een kunst!

Laat je niet afschrikken door de dikte van het boek. Geen bladzijde is "saai". Het verhaal bouwt zich op de juiste manier op. Natalie geeft je tijd om te wennen, maar het wordt nergens langdradig.

Ik had een young adult verwacht, met overeenkomsten van Harry Potter. Dit is echter niet het geval. Het is in mijn ogen een mengeling van fantasy en young adult.

Alexa is echt tof! Zij geeft mij een gevoel van "girl-power"! Zij is nieuwsgierig, en schuilt niet achter een "mannelijke held".

Dit boek krijgt van mij 4 sterren! Een topper.

Ik ben benieuwd naar deel 2!