Als rechercheur Thomas DeLohr op de zaak van een tweetal auto-ongelukken wordt gezet, dreigt de aanblik van het verwoeste lichaam van een van de slachtoffers hem terug te trekken in het verleden. Een verleden dat hij met alle macht probeert te vergeten. Bij iedere stap die hij richting de ontrafeling van de dodelijke puzzel zet, raakt hij verder verwijderd van de daadwerkelijke oplossing. Zijn onderzoek wordt nauwlettend gevolgd door Fleur Benedictus, een jonge journaliste bij de Saksenburchter Courant.Thomas en Fleur lopen elkaar in de weg tijdens het onderzoek,ze hebben natuurlijk zo hun eigen belangen.

Mijn mening: Ondanks het feit dat Hoekstra een aantal clich√©s gebruikt in dit verhaal (jonge journaliste die eigenlijk van familie iets anders moet doen met haar leven, valt voor oudere rechercheur etc.) is het een verfrissend en vlot verhaal mede door Olga's geheel eigen schrijfstijl.

Omdat het verhaal zich afspeelt in fictieve plaatsen heb ik het eigenlijk te lang laten liggen (ik vind het altijd moeilijk me in een verhaal in te leven als de plaatsen niet bestaan), het leest ontzettend lekker en ook een vleugje psychologie geeft het iets extra's. Daarnaast is het ook nog behoorlijk spannend en wordt het plot goed opgebouwd. De personages zijn sympathiek, goed uitgediept en komen tot leven.

Kortom een heerlijk spannende thriller die vlot weg leest.

Spanning: 4 sterren
Schrijfstijl: 4 sterren
Orginaliteit: 3 sterren
Psychologie: 4 sterren
Leesplezier: 4 sterren