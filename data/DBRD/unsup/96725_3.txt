De schrijfster Yrsa Sigurdardottir is in 1963 in IJsland geboren. Ze heeft kinderboeken en zeven thrillers geschreven.
Smeulend vuur is het derde boek van Yrsa Sigurdardottir dat in Nederland uitgekomen is. De filmrechten van al haar thriller zijn verkocht. Van Smeulend vuur valt zeker een spannende film te maken.

Het boek begint met een inleiding die langzamerhand in het boek begrijpelijker wordt, als advocaat Thora Gudmundsdottir onderzoek doet voor haar client Markus.
Markus wordt verdacht van de moord op zijn jeugdliefde en van moorden die dertig jaar geleden gepleegd zijn.
De politie lijkt vastbesloten om Markus als verdachte aan te wijzen. Vreemd genoeg zijn de eilandbewoners niet echt bereid om Markus te helpen. Thora gaat zelf op zoek naar de dader. In haar onderzoek ontdekt ze dat de gebeurtenissen in het heden en die van dertig jaar eerder, tijdens een vulkaanuitbarsting, veel met elkaar te maken hebben.
Er is een zijlijn over een meisje met anorexia. Dit geeft meer diepgang aan het verhaal.

De cover van het boek is heel mooi en past goed bij het verhaal.
Smeulend vuur is een boek dat prettig leest. Ondanks dat dit het eerste boek was dat ik over Thora las was het goed te volgen. Van mij had er iets meer over IJsland in het boek mogen staan, maar misschien staat dat in de eerdere delen.
Wat ik niet verwacht had is dat de hoofdpersoon een advocaat is. Dat is weer eens iets anders. Het is leuk dat de hoofdpersoon in dit boek een heel gewoon iemand is. Ze is een werkende moeder die naast haar werk ook haar gezin heeft. Thora komt hierdoor heel echt en sympathiek over.
Tijdens het lezen was ik helemaal met Thora aan het mee denken, knap hoe de schrijfster dat weet te bereiken. Het was dan ook een tegenvaller dat het einde van het boek niet zo sterk was.

Het is niet een boek waarvan ik zeg dat je het absoluut gelezen moet hebben, wel zou ik het aanraden als iemand een goed boek zoekt om te lezen