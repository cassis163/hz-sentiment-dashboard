Op een hete zomerdag vertrekt misdaadjournalist Ellen Tamm vanuit Stockholm naar haar ouderlijk huis in SÃ¶rmland. Ze kan niet langer vluchten voor haar verleden en voor de traumatische persoonlijke herinneringen die naar boven kwamen toen ze werkte aan de zaak van het verdwenen meisje Lycke.
Nu gaat ze terug naar waar het allemaal begon, toen ze acht jaar oud was en haar tweelingzusje stierf.

Als Ellen langs de snelweg stopt om te tanken, hoort ze dat er niet ver daarvandaan het lichaam van een zwaar toegetakelde vrouw is gevonden. Niemand lijkt te weten wie ze was of wat ze in de omgeving deed. De inwoners van het dorp zijn erg aangedaan door de moord. Ellen besluit zich in de zaak te verdiepen en hoe meer ze in het verhaal van de vrouw duikt, des te meer ontdekt ze dat het idyllische dorpje duistere geheimen herbergt. Zoals zo vaak blijken de dingen niet te zijn wat ze lijken. En dat geldt ook voor haar eigen geschiedenis en de dood van haar zusje.

'Donker water' heeft dezelfde simpele maar goed geschreven schrijfstijl als het debuut 'Dochter vermist'. De personages zijn wederom goed beschreven maar hier en daar hadden ze beter uitgediept kunnen worden. Toch gaat het hier wederom om een zeer spannend verhaal wat heel plezierig wegleest en zeker aan te raden is, maar niet om de beloofde literaire thriller zoals op de voorkant van het boek wordt beloofd. Al neemt de spanning in dit verhaal wel toe naar mate het einde nadert. Iedereen heeft wel een motief voor de moord op de onbekende vrouw en de schrijfster weet je daardoor een paar keer goed op het verkeerde been te zetten. Al liggen sommige dingen toch wel weer teveel voor de hand. Dat geldt echter niet voor het onderwerp polygamie wat een belangrijk onderdeel van het verhaal is.
De dood van Ellen haar tweelingzusje en haar hierdoor opgelopen jeugdtrauma loopt als een rode draad door het verhaal heen maar heeft nog steeds een open einde. Wellicht komt er dan toch weer een nieuw deel. De schrijfster Mikaela Bley is er een om in de gaten te houden want ze schrijft heerlijk spannende weglees boeken voor tussendoor of op vakantie.