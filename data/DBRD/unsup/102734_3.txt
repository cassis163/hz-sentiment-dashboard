De boeken van het echtpaar John Case wisselen nogal inhoudelijk van kwaliteit. Moordkunstenaar is tot dusverre van de vijf verschenen boeken het zwakst. Het verhaal heeft moeite om op gang te komen en kabbelt de eerste honderd pagina's gezapig voort (ontvoering - in feite vermissing - van een tweeling en de onmogelijkheid van de autoriteiten om nadere aanknopingspunten te vinden). Daarna komt het verhaal langzaam op gang (een zoektocht vanuit het niets) om na circa 200 pagina's eindelijk wat vaart te krijgen (Tja, smaken verschillen blijkbaar). De voodoo-scene mag op nuchtere Nederlanders overtrokken voorkomen, er is blijkbaar door John Case behoorlijk onderzoek gedaan; de werkelijkheid is vaak nog meer bizar. Het eind van het boek is inderdaad wat abrupt en had wat meer mogen worden toegelicht. Al met al een redelijk boek met helaas weinig actie!