Deel 1 begint een beetje als 'Dood in den vreemde' van Donna Leon, maar neemt al gauw een spannende wending en dat wordt met veel vaart en oog voor detail beschreven. Van alles komt voorbij, de aanwezigheid van de Yanks in ItaliÃ«, religie, social media, de oorlog op de Balkan en mensenhandel. Alles is niet geheel logisch en geloofwaardig, maar ja, de werkelijkheid is vaak nog vreemder dan iemand het kan verzinnen.
Hier in deel 2 komen we dezelfde hoofdrolspelers weer voor met een schokkend gegeven. Wederom is het ietwat vergezocht, maar toch, het zou zomaar kunnen. Dit komt door de overtuigende manier van schrijven, de spanningsopbouw, de geloofwaardige personages (hoewel niet allemaal altijd) en hun dialogen.
Kortom, helemaal niet verkeerd, net niet een topper doordat ik in het begin al een vermoeden kreeg waar het naar toe ging, maar misschien ben ik wel te kritisch. Game of Thrones is ook niet erg geloofwaardig en toch kijk ik er elke keer geboeid naar.