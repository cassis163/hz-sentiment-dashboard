Op basis van de titel dacht ik dat deze roman over de scheepsvaart zou gaan, of zich ten minste in die wereld zou afspelen. Dat Schipper & Zn. een familiezaak is die tuinen aanlegt en onderhoudt werd pas duidelijk toen ik de blurb las. Hoewel ik het boek graag gelezen heb, blijf ik gemengde gevoelens hebben over de titel die het verhaal te weinig vat en te weinig aanspoort om het boek op te pakken.

Het boek wordt opgebouwd volgens de dagen van de week. Naarmate de week vordert, verkleint Eefs wereld tot die van de caravan en de tuin. Over haar leven erbuiten komt de lezer zo goed als niets te weten. Terwijl zoon Schipper en Eef naar elkaar toegroeien, wordt de kloof tussen vader en zoon groter. Je voelt de spanning stijgen omdat je weet dat het verhaal logischerwijs op zondag afgelopen zal zijn.

Mijn grootste kritiek is dus dat het boek best dikker had mogen zijn, nu kreeg ik het gevoel dat het niet helemaal af was. De schrijfstijl leest erg prettig en het uitgangspunt is interessant. Mits een betere uitwerking van de personages had dit een topper kunnen zijn. Nu is het voor mij vooral een veelbelovend debuut.

Mijn volledige recensie lees je op mijn blog: https://www.hebban.nl/spot/smakelijk-lezen/nieuws/geen-boek-over-de-scheepvaart-schipper-en-zn-cobi-van-baars