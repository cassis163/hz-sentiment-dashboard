Wat een prachtig boek, het verhaal heeft me echt enorm geraakt! Het zet je aan het nadenken en nog zoveel meer. Dit boek zit vol met herkenbare momenten, liefde, vriendschap en humor. Het is een verhaal over tijdreizen en tweede kansen.

“De zijkant van mijn gezicht is tegen de achterklep van een politieauto gedrukt wanneer Kate voor de derde keer sterft. Het doosje dat haar leven had moeten redden, ligt geplet bij mijn voeten.”

Na het eerste deel waarin je een poging van Jack meemaakt dat hij Kate probeert te redden wat helaas niet gaat zoals gepland wil je alleen nog maar door lezen. Ik heb met heel veel moeite het boek weg moeten leggen omdat ik toch echt moest gaan slapen. De volgende dag heb ik hem gelijk uitgelezen.

Door de prachtige en fijne schrijfstijl van Justin A. Reynolds leef je zo ontzettend mee met Jack. Jack moet namelijk uitzoeken welke beslissingen hij moet nemen en proberen te voorzien wat de gevolgen zijn, want het is verschrikkelijk om iemand steeds weer te verliezen en hij is vastbesloten om erachter te komen hoe hij dit kan veranderen. Jack en Kate zorgen ervoor dat je van dit boek gaat houden.

Het omgekeerde van altijd van Justin A. Reynolds is een hartverwarmend en ontroerend debuut die zeker het lezen waard is! Wees gewaarschuwd, tissues zijn voor de emotionele lezer geen overbodige luxe.