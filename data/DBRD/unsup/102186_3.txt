Dit boek leest heel vlot, dat is absoluut een pluspunt. De plot is vrij eenvoudig gehouden, typisch voor Aspe, geloof ik. In schril contrast daarmee de overvloed aan personages bij politie en gerecht, zonder dat echt duidelijk wordt wie waarvoor verantwoordelijk is. Behalve Pieter en Hannelore vind ik de karakters niet bepaald goed uitgewerkt, ze gaan voor mij niet leven. Voor een thrillerdebuut is Het vierkant van de wraak best goed; het verhaal is niet erg spannend, maar ik wilde wel graag de ontknoping kennen. Jammer dat het op het einde alsnog een beetje foutliep, de bedachte wending kwam een beetje uit de lucht gevallen en miste daardoor zijn doel. Ideaal boek voor een middagje ontspanning, wanneer je niet op zoek bent naar een strakke opbouw en een overdonderende plot.