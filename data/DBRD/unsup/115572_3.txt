Het boek had in het begin voor mij personages die niet duidelijk waren. Er werd 2x met een ik vorm geschreven. 1x was het Kay en 1x was het Fields. Wat de verhouding van Kay en Iris waren werd pas later duidelijk. Iris is chronisch ziek en wordt verzorgd door Kay. Het lijkt of Iris behoorlijk bejaard is maar niets is minder waar. Dit wordt ook pas veel later duidelijk.
Iris Kouwenhoven is een schrijfster van het boek Antidote waarin 7 personages voorkomen. Dit boek is al 20 jaar in omloop en een Amerikaanse uitgever wil haar graag interviewen. Maar ze wordt door Kay uit de schijnwerpers gehouden omdat ze chronisch ziek is. Kay is zwartgallig en zeer kritisch. Ze zorgt enorm goed voor Iris.
De Amerikaanse journalist Fields wordt uitgekozen om een interview met Iris te regelen. Hij heeft een journalistieke taak om een actueel karakter van het boek te portretteren. Maar dat gaat zo maar niet. Gelukkig is deze journalist Fields is erg vasthoudend.
Kay houdt hem steeds op afstand. Maar Fields weet in het huis te komen waar Iris woont.
Dan merkt Fields de echte reden van de terughoudendheid van Kay.
Het boek is voor mij soms moeilijk geschreven en het plot is al zeker 40 pagina’s voor het einde al duidelijk. Ook zijn de “Herinner ik me” pagina’s te langdradig.