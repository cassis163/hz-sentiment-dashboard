Net als het vorige deel van Krabbel en Nies is deze cover ook weer prachtig ontworpen en geillustreerd. Een mooie hardcover met sprekende kleuren, een cover die, als je hem in de boekhandel zit liggen, moet oppakken.

Na de inhoudsopgave begint het boek met een korte kennismaking met Krabbel en Nies en een kleine terugblik op het vorige deel. De kleine terugblik is voldoende op dit boek zelfstandig te kunnen lezen. Krabbel, de kater en Nies, de poes, zijn opgegroeid in het asiel. De man die ze mee naar huis nam gaf hun genoeg eten en speeltjes maar omdat ze de meubels vernielden sloot hij ze op in een kamer. Dat vonden Krabbel en Nies natuurlijk niet fijn en ze ontsnapten. Na een tijdje zwerven vinden ze een nieuwe slaapplek en hebben ze nieuwe vrienden gemaakt. Met deze vrienden maken ze veel mee: leuke dingen, spannende dingen, enge dingen en soms droevige dingen.

Krabbel en Nies hebben een fijne slaapplek in een leegstaand huis maar als er weer bewoners komen worden ze op straat gezet. Nu moeten ze weer op zoek naar een nieuwe slaapplek. Gelukkig staan ze er niet alleen voor, ze krijgen hulp van al hun vrienden. Ook maken ze tijdens hun zoektocht naar een nieuwe slaapplek en naar eten nieuwe vrienden. Ze zeggen weleens dat katten en honden niet samen kunnen maar toch zijn er heel vaak uitzonderingen op de regel. Krabbel en Nies hebben veel respect voor andere dieren, zelfs vogels laten ze gewoon met rust. Alleen met Poeli, een zwarte kat, hebben ze altijd ruzie. De verschrikkelijke Poelie wordt hij genoemd omdat hij altijd vervelend doet tegen hun maar ook tegen hun vrienden.

De verhalen in dit boek zijn om voor te lezen aan kinderen vanaf ongeveer drie jaar. En natuurlijk voor de oudere kinderen om zelf te lezen. Elk verhaal is voorzien van een prachtige, bijbehorende illustratie die zorgt voor een mooie beeldvorming. Maar ook zijn de verhalen voorzien van leerzame dingen. Spelenderwijs komen de kinderen zo in aanraking met leuke nieuwe dingen maar ook met wat minder leuke nieuwe dingen. Er worden ook best wel serieuze dingen aangehaald die bij kinderen vragen kunnen oproepen. Zo kunnen de belevenissen van Krabbel & Nies een aanleiding zijn tot leerzame gesprekken tussen ouder en kind.

De belevenissen van Krabbel & Nies zijn gewoonweg te leuk om niet te volgen en dit deel vormt een mooie aanvulling op het eerste deel. Grappige belevenissen, spannende belevenissen en soms verdrietige belevenissen. Allemaal zo beschreven dat het voor de kinderen herkenbaar en begrijpelijk is. Verhalen om van te genieten en ik moet heel eerlijk toegeven, al ligt de kindertijd al ver achter me en zijn er hier geen kinderen aan wie ik kan voorlezen, ik heb Krabbel & Nies en de grote kattengriezel heel graag gelezen. Krabbel & Nies en hun vrienden hebben inmiddels een grote plek in mijn hart weten te veroveren.