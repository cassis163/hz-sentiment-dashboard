De titel van het boek is het wonder van de Noord/Zuidlijn en een van de hoofdstukken heet het monster van de Noord/Zuidlijn.
In eerste instantie is het gehele project als een monster te beschouwen. Vele personen worden "opgegeten" door het project. Zowel politieke als projectmensen kunnen vertrekken omdat er fout op fout op fout gemaakt wordt.
De nadruk ligt dan vooral op de vele kostenoverschrijdingen, meerwerk en telkens uitstellen van de oplevering van de Noord/Zuidlijn. Het is een boeiend verhaal van een moderne geschiedenis van hoe een groot project, alweer, bijna volledig de mist ingaat. Zoals bekend heeft de overheid vele mislukkingen op ICT-gebied met hun projecten.
Zo'n concreet project als de Noord/Zuidlijn is het resultaat gelukkig heel concreet. Vanaf 21 juli 2018 mogen we in de metro stappen die ons van Buiksloterplein naar Station Zuid zal brengen of omgekeerd. Dat is dus geen mislukking, maar een wonder. Bij vele andere projecten is het geld gewoon foetsie en sta je met lege handen.
Ik geef vier sterren omdat ik het wel jammer vind dat er bijna alleen maar aandacht is voor de financiÃ«le ellende, de politieke gevechten, het ontbrekende lef om beslissingen te nemen en vanuit de projectorganisatie alle ellende die er komt te verzwijgen of pas te communiceren als er niets meer aan te doen is. Als er iedere keer genoemd wordt dat er meerkosten zijn bij alles wat de aannemers doen is het in mijn ogen heel interessant om ook juist de kant van de aannemers te lezen. Waarom was er telkens meerwerk. Wat was het probleem wat men tegenkwam, waarom was dat niet voorzien door het projectbureau en/of adviesbureau. Waarom is er geen sprake geweest van fatsoenlijk risicomanagement. Met de tegenslagen die men meteen al ervoer bij de start van het project had men toch een projectie kunnen maken van de mogelijke risico's die er aan komen. Niets daarvan in het boek. Weinig leermomenten en dat is ook voor toekomstige projecten een gemiste kans.
De voorgenomen energietransitie van het aardgas naar electra zal dus weer zo'n boek opleveren als we over 40 jaar terugkijken.