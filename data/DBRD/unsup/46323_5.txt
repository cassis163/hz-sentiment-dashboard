Er staan al veel lovende recensies op Hebban, dus ik kan het dit keer kort houden. Van alle Nederlandse woorden vind ik één van de fraaiste: 'woordenschat'. En dan niet in de oorspronkelijke betekenis van alle woorden die je tot je beschikking hebt, die je kent. Maar veel meer gekoppeld aan de juridische betekenis van het woord 'schat': iedere verborgen of bedolven zaak waarop niemand zijn recht op eigendom kan bewijzen en die door louter toeval ontdekt wordt.
Rijneveld peutert pareltjes los uit haar hersencellen - als bij toeval, en die weet ze tot wonderschone zinnen om te vormen.
Behalve een schat aan woorden kun je dus spreken van een overdadige zinnenschat. Heerlijk!

Een prachtig boek, meer wil ik er niet over zeggen.