Recensie: De macht van Naomi Alderman

In dit verhaal volgen we 4 mensen; Roxy, Allie, Margot en de jongeman Tunde. Allemaal krijgen ze op een eigen manier te maken met het nieuwe verschijnsel de wrong. Dit nieuwe ontdekte orgaan zorgt ervoor dat vrouwen macht hebben. Of in ieder geval dat wil de schrijfster ons laten ervaren. Als je over een elektrische kracht bezit waarmee je andere mensen kan uitschakelen heb je dan inderdaad meer macht? In dit verhaal zie je wat dit met alle personages doet. Ze zijn allemaal uniek en hebben hun eigen verhaal en komen langzamerhand samen om dat ze er achter komen dat alle vrouwen achter elkaar moeten staan om de macht over de wereld in te nemen. Maar de vrouwen en de schrijfster slagen er niet in om dit goed te volbrengen. Door de uiteenlopende personages en dus de 4 verhaallijnen pakt het boek je wel meteen en wil je weten hoe het verhaal eindigt. Persoonlijk vond ik het einde maar slap, het bouwt goed op naar een apotheose maar valt dan toch in elkaar.