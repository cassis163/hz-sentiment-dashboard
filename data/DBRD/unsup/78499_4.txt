Wie zoals ik, regelmatig met een stadsgids op pad gaat, kent de meeste van deze historische personages al wel en ook van sommige gebeurtenissen heb je al gehoord. Maar nooit in zulk een detail en zo uitgebreid als in dit dik boek. Eerlijk gezegd was ik na een 500 bladzijdes beu. Het boeide me niet genoeg meer. (Al heb ik zonder problemen al boeken die honderden pagina's dikker waren vlot gelezen.) Gelukkig heb ik doorgebeten en na enkele tientallen bladzijden werd het weer interessant genoeg om voort te lezen. Ik heb bewondering voor de schrijfster. Om van enkele historische brieven - amper enkele pagina's lang - een boek bijeen te pennen van ongeveer 650 bladzijden en dat dan te vullen met allemaal correcte historische informatie -zover ons heden bekend - chapeau hiervoor! Ook het fictieve gedeelte - het leven van het hoofdpersonage - is boeiend neergepend. Het exploreren van iemands beweegredenen - over de belangrijke gebeurtenissen/beslissingen des levens - en de gevolgen hiervan, is natuurlijk van alle tijden. Maar het is hier wel boeiend gebracht. En het is leuk om over plaatsen en kunstwerken te lezen - die je al bezocht hebt - in hun oorspronkelijk kader van ontstaan. Zo kan ik ieder die al VenetiÃ« was, maar niet niet het eerste getto ter wereld bezocht, alleen maar aanraden om terug te gaan. Veel van de in het boek vernoemde kunstenaars zijn misschien in het geheel der tijden en ons globaal denken niet door onze filter gekomen (lees= in de top x beland) maar zijn wel de moeite van het ontdekken waard. Ook daarvoor dank aan Jacqueline Park. En laat ons hopen dat deze hoogbejaarde dame (inmiddels 90+) ook het derde en laatste deel van dit verhaal tijdig uit haar pen krijgt. Deel twee staat al op mijn lijst voor dit jaar. :-)