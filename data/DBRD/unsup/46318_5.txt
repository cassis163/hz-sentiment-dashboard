Greg en Dan zijn vrienden, collega’s en beide ‘gelukkig’ met hun partners. Als ze voor hun werk een conferentie bezoeken ontmoeten ze twee jonge vrouwen en gaan ze verder dan ze zelf ooit gedacht hadden.
De vrouw van Greg komt achter het ‘avontuurtje’ dat Greg heeft gehad op de conferentie. Maar is alles wel gegaan zoals het op het eerste gezicht lijkt? Beide mannen strijden ook nog eens voor dezelfde promotie. Is hun vriendschap hiertegen bestand?

Het duurde even voordat Dan registreerde dat het een condoomautomaat was. ‘Waar ben jij verdomme mee bezig?’
‘Makker! We gaan van bil! Liz wil met mij vrijen.’

Wisselend is het boek sexy, grappig en verdrietig. Heel veel verschillende emoties kwamen zowel aanbod in het boek maar ook bij mij als lezer. Door de verschillende perspectieven (de gedachtes van de vrouwen en de mannen) leef je met beide mee en kun je beide grotendeels begrijpen.
Ik heb genoten van de herkenbare en eerlijke karakters in het boek. Mijn favorieten zijn Greg, Howard en Geraldine! Vooral de droge humor van Howard en Geraldine, echt geweldig!

Vertrouw me van Mike Bullen is meesterlijk geschreven. Het leukste binnen het verhaal vindt ik dat tijdens de gesprekken die plaatsvinden de gedachtes van beide partijen elkaar afwisselen zonder dat het storend is. Ergens in het verhaal is Greg in een hotel, de gedachtes van Greg en van de receptionist Howard wisselen elkaar fraai af. Hierin wordt een juiste dosis (droge) humor gelegd. Ik heb ontzettend gelachen tijdens het lezen.

Howard trok een pruimenmondje en keek weg. Maar zijn ogen namen de toeristische route via Gregs wond, om zich pas daarna weer op het computerscherm te richten. Alweer een echtgenoot die betrapt is op vreemdgaan, dacht hij wrang. Die hebben we, laat me eens denken, al zeker een maand niet gehad.

Zonder moeite greep het boek mij en nam mij mee in de werelden van Greg en Dan.
Dit boek leent zich volgens mij ook uitstekend voor een verfilming. Een heerlijke sexy RomCom!