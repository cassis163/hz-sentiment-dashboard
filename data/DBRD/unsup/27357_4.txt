Mijn eerste Pindakaas en Sushi, en dan gelijk deel 3, is dat een probleem. Het is even inkomen om de personages te leren kennen, en de verhaallijn door te krijgen. Waarschijnlijk is het slim als je de boeken op volgorde leest dan heb je een duidelijker kijk op de gehele verhaallijn. En heb je geen moeite om in het verhaal te komen.

Wat een fijne schrijfstijl is mijn eerste reactie, heerlijke zinnen, een intrigerend hoofdpersonage, kortom de kennismaking is zeer aangenaam. Pindakaas en Sushi is een mix van Fantasie, de Japanse Anime en de Cosplay - wereld wat voor een leek even wennen is maar echt vet leuk om over te lezen.

Er heerst een heerlijke sfeer in het boek. Wanneer je eenmaal in het verhaal zit, raak je een beetje bevangen door de sprookjesachtige Japanse sfeer die zich afspeelt in Leiden. De schrijfstijl van Roderick Leeuwenhart is zeker fijn te noemen, hij schrijft duidelijk maakt het prettig leesbaar en voor de jeugd is het allemaal erg herkenbaar. Ik bemerk vaak dat ik met een glimlach op mijn gezicht het verhaal te lezen. De hoofdstukken zijn verdeelt in de seizoenen je wordt van de herfst tot de zomer meegenomen in Marles wereld. Een wereld vol met Anime, Cosplay, ontluikende liefde en vriendschap en Oja; studeren….
Merle Terhuizen heeft zich een doel gesteld en alles moet wijken om dat doel te behalen. Haar vriendschap met Joyce moet worden hersteld. Dit onderwerp is voor een ieder herkenbaar. Leeuwenhart weet de juiste snaar te raken, je krijgt een goed inzicht in het leven van Marle en haar gevoelstoestand.
Het boek bevat een mooi, grappig en extra personage welke je laat lachen maar ook een beetje geschiedenis uit Japan laat ervaren. Kondo, op een heerlijk manier beschreven door Roderick.

Pindakaas en Sushi een combinatie die totaal niet lijkt te passen, maar welke Roderick Leeuwenhart smakelijk bereid tot een spannend avontuur waar alles wijkt voor het doel. Een gerecht wat vlot en prettig geschreven is, je laat proeven van de Japanse sferen, de Cosplay en de Anime in Leiden.
Een originele kennismaking met de schrijver welke je op het einde nog een cadeautje geeft; “een korte impressie van de nieuwe serie van zijn hand.” Wat ik je wel aanraad is de boeken in volgorde te lezen, zo krijg je een prachtige ontwikkeling van Marle en haar vrienden voor geschoteld.

• Plot 4 ****
• Schrijfstijl 4 ****
• Leesplezier 3 ***
• Spanning 3 ***
• Originaliteit 5 *****
4 sterren voor Pindakaas en Sushi.