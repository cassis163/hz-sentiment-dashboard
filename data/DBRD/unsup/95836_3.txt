Korede en Ayoola zijn zussen in Nigeria, Korede is de oudste, ze werkt in een ziekenhuis. Ayoola doet iets met mode. Ze is bloedmooi en draait alle mannen om haar vinger. Helaas is ze ze ook snel weer beu. Jammer genoeg voor de mannen overleven ze de relatie niet, ze lijkt wel een bidsprinkhaan. Wanneer ze een man gedood heeft, belt ze haar zus om te helpen opkuisen en opruimen. Waar heb je anders een zus voor. Een seriemoordenaar is iemand die minstens drie moorden heeft gepleegd. Ayoola is een seriemoordenaar.

Het is een beetje een vreemd boek. Korte hoofdstukken, Korede vertelt het verhaal en doet dat op een grappige maar tegelijk tragische manier. Het leven gaat er daar anders aan toe, stamhoofden hebben er op vele plaatsen nog iets te zeggen en mannen zwaaien sowieso de plak, met het nodige geweld. Huiselijk geweld is schering en inslag. Politie is corrupt, maar waar is ze dat niet? Ik had toch iets meer verwacht van dit boek.