In dit derde deel van de serie rondom de Noorse inspecteur Cato Isaksen neemt Unni Lindell de lezer mee in de wereld van een groepje jeugdvrienden die inmiddels dertigers zijn. Ester en Johnny zijn jeugdliefdes en hebben een zoontje,maar inmiddels zijn ze gescheiden en Ester is ondergedoken; doodsbenauwd voor de onberekenbare Johnny. Vesla is twee jaar geleden en Lise heeft zich teruggetrokken in haar flat - bang voor alles en iedereen.
Wanneer Ester wordt vermoord, duikt Cato Isaksen in het leven van deze groep. Heeft Johnny Ester vermoord? Waar is Vesla gebleven? En waar is Lise zo bang voor?

De grote kracht vanUnni Lindell is de lezer geboeid te houden, ook gedurende het deel van het politie-onderzoek waar de heleboel krakend en piepend tot stilstand lijkt te zijn gekomen en Isaksen en zijn team op een dood spoor zitten. Tergend langzaam komen snippertjes informatie naar boven; het ene verhoor volgt op het andere.
Ook het priv√©leven van Isaksen loopt nog steeds niet op rolletjes, ondanks dat hij inmiddels weer met zijn ex-vrouw Bente is getrouwd. De verhoudingen met ex-minnares en haar vriend, zijn kinderen en zijn vrouw verlopen ook stroef; en daar is hij zelf het meest debet aan.

Prima thriller met een uitstekend uitgewerkt plot.