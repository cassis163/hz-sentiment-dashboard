Tijdens dit mooie paasweekend heerlijk in het zonnetje genoten van deel 4, Zondeval, van de Banks serie van Peter Robinson. Een al in verre staat van ontbinding verkerend lichaam wordt door een wandelaar ontdekt in een afgelegen vallei. Het rustige dorpje Swainshead wordt opgeschrikt door deze moord. Naast een pub, een pension en wat boerderijtjes valt er weinig te beleven in het dorp. Er is echter één familie die alle macht heeft. De familie Collier. Is hun invloed toereikend genoeg om niet alles boven water te krijgen? Of gaat het inspecteur Alan Banks toch lukken om het mysterie te ontrafelen. Lekker boek voor tussendoor!