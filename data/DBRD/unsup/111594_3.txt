In dit boek komen veel begrippen die ik tijdens mijn middelbare schooltijd in de lessen Nederlands geleerd heb, terug. Het is een goede opfrissing.

Dat ik dit boek gelezen heb is een rechtstreeks gevolg van meedoen aan een leesclub over Een stad, het meisje en de duivel van Svealena Kutschke. Ik begreep niets van de verborgen beelden en symboliek die doorspekt zitten in het boek. Dat ontnam me ieder leesplezier. Enkele deelnemers zagen het wel en wanneer ze het uitlegden, zag ik het ook wel, maar ik zag het zelf niet tijdens het lezen. Daarom dit boek maar eens gelezen.

Perspectief, motief, thema, raamvertelling, metafoor, vergelijking, context - het zijn maar enkele van de termen die aan bod komen. Alles wordt gestaafd met fragmenten uit boeken.

Op het einde, pagina 228 lees ik volgende:

"Net als met symbolen is het met kennis over de werkelijkheid: als ik iets niet herken als een verwijzing naar een historische gebeurtenis, ga ik er niet naar zoeken want dan weet ik niet waar ik moet beginnen. Met beeldspraak is dat ongeveer hetzelfde: als ik niet alert ben op een beeld, realiseer ik me vaak niet dat er achter een beeld een externe betekenis zit."

Dat laatste is dus precies waar het in het boek van Kutschke mis ging.