"Die mysterieuze geur zo intens en delicaat. De geur die alle andere geuren in het niet deed vallen. De geur die haar van zinnen beroofde, de geur die haar krankzinnig van begeerte maakte. De geur die..." ~ p28

Personages die in je hart kruipen, vooral die roze madam met krulstaart. Ik heb nog nooit zo'n behoefte gehad om met een varken te knuffelen als na het lezen dit bijzondere boek!

"Deze simpele boer leek te geloven in bovennatuurlijke zaken. Interessant. Een druivenfluisteraar!" ~ p86.

De druivenfluisteraar is een roman die zich afspeelt in Frankrijk en Italië, en het verhaal vertelt van Janty. Een simpele jongen die zijn dagen doorbrengt tussen de druiven, als hulp in een wijngaard. Wanneer hij het truffelvarken Bellefleur redt van de slager, begint voor hem een groot avontuur. Een roadtrip in een oude eend, die hem leidt van de ene bizarre sitiatie naar de volgende.
Wat een verhaal! Ik heb echt zitten genieten tijdens het lezen. Ilja Gort heeft een smakelijke manier van vertellen, waardoor je als lezer aan zijn lippen blijft hangen en hem het bijna hoort voorlezen. Met de nodige franse kreten tussendoor neemt hij je mee in een hilarische rollercoaster. Terwijl Bellefleur smakt op een maïskolf, voel je een vriendschap ontstaan met de personages, en even waan je jezelf in frankrijk en de Piemonte.

"De angst de schaamte en de pijn waren samen geklonterd tot een zwarte wijnstok Die was vastgegroeid in zijn hoofd; diepgeworteld in het donkerste, meest verwegge hoekje." ~ p166.

Het enige minpuntje voor mij, wat me ook heeft doen besluiten net geen 5 sterren te geven, is dat het verhaal niet helemaal af voelde. Ik mis nog een stukje afsluiting wat betreft Bellefleur en Janty, alsof er nog een hoofdstuk het boek niet heeft gehaald of een epiloog is vergeten. Maar behalve dat, een absolute topper!