duidelijke zinsopbouw, karakteristieke personages en op een geloofwaardige manier spannend. ,De zeer succesvolle auteur Lisa Jackson is geboren in Philadelphia (Pennsylvania), Amerika. Van haar boeken werden inmiddels meer dan 10 miljoen boeken verkocht. Haar nieuwste bestseller is Verloren zielen.
Op het All Saints College zijn in een jaar tijd 4 meisjes spoorloos verdwenen. Iedereen gaat er vanuit dat de meisjes weggelopen zijn, zelfs de familieleden van de vermiste meisjes zijn daar zeker van. Kristi Bentz, dochter van rechercheur Rick Bentz en oud-studente van het All Saints College, weet echter zeker dat de betreffende meisjes niet zomaar zonder reden zijn weggelopen, dat lijkt haat simpelweg te eenvoudig en vooral onmogelijk. Volgens Kristi schuilt er meer achter, al hoopt ze van niet.
Ze besluit zich opnieuw in te schrijven op het All Saints College en volgt enkele lessen die de 4 vermiste meisjes ook hebben gevolgd. Ze komt weer in contact met oude bekenden, zo ook met haar ex-vriend en omdat hij bij de plaatselijke politie werkt kan hij haar goed helpen bij haar onderzoek naar de vermiste meisjes.
Kristi komt op haar manier steeds meer te weten en via een oude kamergenote komt ze erachter dat er op de school een duistere cultus actief is op het gebied van vampirisme, waar sommige leerlingen ook onderdeel van zijn en naar Kristis idee ook leerkrachten.
Tegen beter weten in komt Kristi steeds dichterbij de waarheid, maar belangrijk is dat ze zichzelf beschermd tegen het kwaad
Verloren zielen is een thriller met absolute klasse. Het is prettig geschreven: vlot, duidelijke zinsopbouw, karakteristieke personages en op een geloofwaardige manier spannend.
Het verhaal is vanuit verschillende perspectieven beschreven, waardoor de lezer goed op de hoogte raakt van wat zich allemaal op- en rondom het college afspeelt.
Ook de handelingen en de gedachtegang van de dader komen regelmatig aan bod. Dit maakt het verhaal angstaanjagender en veelzijdig.
Kortom; een heerlijke vrouwenthriller voor in de koffer, of nee, de handbagage zodat je het elk moment kunt pakken om verder te lezen.