Achterflap

Anne, jong en keurig opgevoed, werkt voor een blad dat op de rand van de schandaaljournalistiek balanceert en is verloofd met de keurige, kreukvrije Ian. Tijdens een interview met Rory Maquary, leadzanger van een wereldberoemde rockband, gelauwerd acteur en beruchte Hollywood Bad Boy, blijkt Anne een onverwachte connectie te hebben met zijn driejarig zoontje. Het heeft het moeilijk sinds zijn moeder met de noorderzon vertrok. In een opwelling doet Rory Anne een aanbod dat ze niet kan weigeren: als ze drie weken meegaat met de Amerikaanse tournee van zijn band en op zijn zoontje past, mag ze een exclusief diepteartikel over de band schrijven. Anne pakt zonder aarzelen haar tas en gaat. Ze houdt zichzelf voor dat ze het doet voor haar carrière en voor het kind, maar bijna tegen wil en dank vallen Anne en Rory voor elkaar...

Auteur

Jackie van Laren wordt in 1968 geboren in Amsterdam. Naast het schrijven van verhalen heeft ze ook een passie voor muziek. Ze studeerde Engels en Nederlands en begon een carrière in het uitgeefvak. In 2015 maakte ze met de Q-serie haar debuut als schrijfster.

Mijn mening

Dolblij was ik toen ik mijn pakketje openmaakte na mijn vakantie. Ik mocht mijn eerste boek ontvangen voor mijn taak als recensente in het genre chicklit voor bol.com. Super gaaf natuurlijk. En nog gaver toen ik zag welk boek er in mijn pakketje zat. Namelijk Vallen van Jackie van Laren, een boek die nog hoog op mijn verlanglijstje stond.

"Ze zat alweer naar hem te kijken. Shit, shit. Hij wist niet wat het was, maar iets aan die vrouw maakte dat zijn gedachten ongeordend door zijn hoofd stuiterden, alsof iemand een emmer pingpongballen had leeggegooid onder zijn schedeldak."

Het eerste wat opvalt aan het boek is de super zoete cover. Werkelijk een lust voor het oog. En wat nog mooier is, de binnenkant van het boek is al net zo mooi.

Het boek begint gelijk al op de tournee. In het begin kreeg ik het gevoel dat ik iets gemist had, maar naarmate je doorleest, vallen alle stukjes op hun plek en krijgt alles vorm. Jackie gebruikt een open, herkenbare en sarcastische schrijfstijl, die mij als lezer aan het boek geplakt hield. Ik hou ervan, de zelfspot, grove zinnen en rauwe trekken van de personages.

Het boek wordt geschreven vanuit de derde personage, vanuit Anne. Afgewisseld met delen uit haar verslag bedoeld voor haar artikel. Tenminste het merendeel uit het verslag. Sommige delen zijn voor eigen gebruik bedoelt.

Anne is een jongedame die op mij overkomt als iemand die heel graag wil laten zien wat zij kan. haar verloofde neemt haar baan totaal niet serieus en Anne wil die mentaliteit doorbreken. Laten zien wat ze waard is. Dit is denk ik heel herkenbaar voor mensen. Allemaal hebben we ons ooit moeten bewijzen, we heten hoe het voelt.

Anne komt over als een sympathieke dame, die hard werkt, zich het liefst laat leiden door haar hart, maar toch vaak haar hoofd laat bepalen. Hierdoor is ze eigenlijk niet compleet gelukkig met het leven dat ze leidt.

En dan ontmoet ze Rory, een rauwe, eigenzinnige leidzanger die wel weet wat hij wil, maar ook een reputatie heeft. Het is duidelijk dat hij meer gevoel is zijn donder heeft dan het in eerste instantie lijkt. Een minpuntje aan Rory is dat hij veel scheldwoorden gebruikt in het bijzijn van zijn zoontje. Een storende factor, die je zeker als ouder zijnde niet vindt kunnen. Toch weet hij veel sympathie te kweken bij de lezer en is hij diep van binnen een goede gozer.

En daartegenover hebben de Ian, de huidige verloofde van Anne. Een man die alles over heeft voor zijn carrière. Gedurende het verhaal heb ik mij meermaals afgevraagd wat Anne in hemelsnaam zag in Ian. De manier waarop hij haar behandeld is afschuwelijk en dit suddert door het hele boek.

"Wil je nu ophouden met me in de rede vallen? Je lijkt wel een ongemanierde puber, zo vol van eigenbelang dat je de beleefdheid niet kunt opbrengen je meerderen te laten uitspreken."

Anne heeft een groot deel van het verhaal last van twijfels, terwijl voor de lezer de keuze vrij snel duidelijk lijkt.

Ik heb enorm genoten van het boek Vallen. Het is een heerlijke chicklit waarvan je zelf ook begint te fladderen. Gecombineerd met de schrijfstijl van Jackie kon ik niet anders dan genieten van dit boek. De serie Q is voor mij onbekend, nog wel. Maar ik denk dat daar wel eens verandering in kan komen.

Vallen

ISBN: 9789022577226. Uitgeverij: Boekerij. Verschijningsjaar: 2016. Aantal pagina's: 388