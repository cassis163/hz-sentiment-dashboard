Wat een heerlijk, heerlijk boek. In het hele umfeld van "feelgood", is dit toch wel een bijzondere categorie en niet zomaar een romannetje. Het is onmiskenbaar een liefdesverhaal met daarin een aantal mooie lessen, beeldend en heel sfeervol geschreven, maar tegelijkertijd heel spannend. Het leest een beetje als een detective, waarbij je weliswaar langzaam zelf de puzzelstukjes kunt leggen, maar net niet helemaal, waardoor het Jio lukt om je tot het laatst aan de bladzijden gekluisterd te houden. De manier waarop het eiland wordt beschreven, maakt dat je er zelf heen zou willen gaan om de beschreven sfeer te proeven. "Eiland in bloei" trekt je een wereld in, waar je niet meer uit wilt komen. Met recht een "feel good" boek voor iedereen die weleens heeft geworsteld met de liefde. Aanrader!