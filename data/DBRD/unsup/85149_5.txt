EINDELIJK! Na deel 1 en 2 kon ik eindelijk beginnen aan deel 3. De recensies waren zo lovend dat ik niet kon wachten.

Op de één of andere manier had ik wat moeite met het begin. Ik kwam niet helemaal lekker in het verhaal en dat had ik niet verwacht. Misschien was ik niet gefocussed.
Maar......vanaf het moment dat Barney en zijn vrienden 's avonds laat naar de boot van zijn opa in Deptford Creek gaan, is het smullen geblazen. De sneltrein komt dan voorbij.
Fantastisch gewoon. De spanning is zo goed opgebouwd en één vraag bleef maar aan mij knagen: WIE IS NOU DE MOORDENAAR?????? Het duurt heel lang voor je daar antwoord op krijgt.
Tot het einde toe heeft dit boek mij geboeid. Echt een aanrader.

Spanning: 5
Leesplezier: 5
Schrijfstijl: 5 (vlotte zinnen, geen moeilijke woorden, ik houd ervan)
Plot: 5
Psychologie: 5

Ondanks het stroeve begin (wat aan mij lag) 5 sterren. Wellicht is het voor iemand anders geen perfect boek, maar voor mij wel.

En nu mag ik weer een nieuw boek uitzoeken. Ik heb behoorlijk wat op de plank staan. Misschien is het weer tijd voor een Lars Kepler??