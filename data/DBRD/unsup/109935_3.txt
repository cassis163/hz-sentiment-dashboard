Het thema van het boek is heel interessant. Ik begon het boek te lezen en het verhaal greep mij meteen vast. Er gebeurde heel veel actie in het boek: een arm werd afgehakt, er klonk een knal, er ontstaan relaties, kannibalisme,... te veel om op te noemen. De hoofdstukken lopen helemaal niet chronologisch, waardoor het wel een beetje ingewikkeld wordt. Ik ben het dan ook eens met de andere recensies, waarin wordt gezegd dat de laatste hoofdstukken enigszins onbegrijpelijk zijn en een beetje vaag. Om deze reden geef ik dan ook maar drie sterren.

Het boek is wel gedetailleerd, waardoor het echt tot leven komt. Enerzijds is het boek een beetje ingewikkeld doordat het niet chronologisch is, maar anderzijds wordt hierdoor de spanning heel goed opgebouwd en kan je zelf je fantasie laten werken.
Het boek is zeker een aanrader voor ervaren lezers!