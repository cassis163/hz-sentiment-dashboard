Hij was volmaakt, maar diep van binnen trilde ik en vroeg ik me af of dit soms toch een droom was.

Teagan heeft al zolang ze zich kan herinneren beangstigende dromen en s ’nachts word ze omringd door een schaduw die haar gade slaat. Als er een nieuwe jongen, Garreth, op school komt die haar ook nog eens leuk lijkt te vinden lijkt het wel op de schaduw haar steeds meer en vaker benadert. Ze valt als een blok voor Garreth en is geïntrigeerd door de achtpuntige ster in zijn handpalm.

Wat ik erg fijn vond aan het boek is dat het boek vlot leest en dat het verhaal lekker loopt, alles klopt. Het is daarentegen wel een tikkeltje voorspelbaar, maar dat mag de pret niet drukken. Teagan is echt het type bleu meisje, ze valt niet op en is zelfs een beetje de underdog op school. Ze heeft gelukkig een dijk van een vriendin die haar echt overal doorheen sleept. Garreth overrompeld haar en ze is tot over haar oren verliefd op hem. Hun liefde word intens omschreven, het is duidelijk voelbaar dat de atmosfeer tussen hun “knettert”. De emoties zijn heel duidelijk aanwezig en er zit zeker wel diepgang in het verhaal. De symboliek achter de achtpuntige ster spelt een grote rol bij de ontwikkeling van Teagan als ze probeert te ontdekken wat haar lotsbestemming is. De schaduw blijft een grote rol spelen, en dat stukje duisternis blijft aan haar trekken. Er zitten een paar plot twists in het verhaal die de spanning er in houden.

Voor iedereen die van romantiek en een tikkeltje paranormaal houd is dit een heerlijk boek!!