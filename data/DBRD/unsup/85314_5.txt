Hontelez maakt zijn belofte waar om eerlijk over het pelgrimeren in het algemeen te vertellen en is daarnaast erg openhartig over zijn persoonlijke ervaringen. Zijn persoonlijke ervaringen zijn soms om te schaterlachen, soms erg ontroerend. Hontelez wisselt zijn persoonlijke ervaringen af met meer feitelijkheden over het pelgrimeren (het ontstaan, maar ook hoe anderen het pelgrimeren hebben beschreven).
Het boek motiveert tweeledig: enerzijds om te gaan wandelen en pelgrimeren, anderzijds motiveert Hontelez met een mooie sprong naar de werkelijkheid de lezer ook om te kijken naar wie jij als persoon bent in de maatschappij. Hierbij geeft Hontelez tips die niet alleen voor (beginnende) pelgrims nuttig zijn, maar die ieder mens zou kunnen toepassen in zijn/haar leven.