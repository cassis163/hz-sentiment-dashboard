Ik heb het boek de Reiziger deel 1 gelezen.
Het verhaal gaat over de Engelse Claire en haar man Frank, die na de beëindiging van de 2e wereld oorlog, waarin Claire als verpleegster en Frank als geheim agent werkzaam waren, op hun 2e huwelijksreis naar Schotland gaan. Claire komt op een dag op een heuvel met staande stenen en een van de grote staande stenen maakt een vreemd zoemend geluid. Claire word er door aangetrokken en voor ze het weet is ze door de stenen, door de tijd gereisd 200 jaar eerder. Ze komt daar Black Jack Randall tegen, een kapitein in het Engelse leger. Hij lijkt heel erg op Frank en even denkt ze echt dat het hem is, maar daar komt ze snel genoeg achter dat het een totaal andere man is, wel een verre familie van "haar" Frank. Randall is niet bepaald vriendelijk tegen haar en gelukkig komt een groep Schotten haar redden. Ze nemen haar mee naar een huisje waar ze voor het eerst Jamie ontmoet. Hij is gewond en ze helpt hem bij het verzorgen bij zijn verwondingen. Dat is het begin van een hele mooie en bijzondere relatie. Jamie noemt haar vanaf dan Sassenach, dat betekent buitenlander, voor de Schotten zijn dat de Engelsen.
Ze gaat met de mannen mee naar het kasteel van Jamies familie. Ze moet natuurlijk overal heel erg aan wennen en komt er achter dat ze nu in het jaar 1741 leeft. Ze past zich goed aan in het leven op het kasteel en krijgt een goede band met Jamie. Ze wil graag terug naar de stenen maar ze moet blijven op het kasteel omdat ze verdacht word van spionage.
Op een gegeven moment word ze gedwongen om met Jamie te trouwen. Ze kennen elkaar wel maar niet erg goed. Ze leren elkaar pas echt goed te kennen tijdens hun huwelijks nacht. Een nacht waarin ze elkaar erg veel vertellen over zichzelf en ze moeten natuurlijk ook hun huwelijk inzegenen, waar wel wat aan vooraf gaat.
Na het huwelijk moet Jamie weg en word Claire om hulp gevraagd door haar vriendin Gellis, die buiten het kasteel woont. Gellis weet van niets hiervan als Claire bij haar komt en dan word het al snel duidelijk dat ze er in zijn geluisd. Ze worden alle 2 opgepakt wegens hekserij. Er komt een heel proces en uiteindelijk komt Jamie Claire redden. Claire is na haar redding voor het eerst helemaal eerlijk tegen Jamie en verteld hem alles. Hij gelooft haar meteen en brengt haar naar de heuvel met de stenen; Craigh na dun. Daar staat Claire voor een onmogelijke beslissing, blijft ze bij Jamie waar ze zich helemaal veilig en gelukkig voelt, of gaat ze terug naar Frank?
Na een lange dag kiest ze uiteindelijk voor Jamie en samen gaan ze naar Lallybroch, het huis waar Jamie is opgegroeid en zijn zus nog altijd woont met haar gezin. Of ze verder nog een lang en gelukkig huwelijk hebben op Lallybroch moet je zelf gaan lezen.
Naar mijn mening is dit een heel mooi boek wat je van begin tot eind meteen in z’n greep heeft.
- het personage wat mij het meeste aanspreekt is Claire, de hoofdpersoon in het boek, ze is zo'n sterke vrouw die de kaas niet van haar brood laat eten en weet heel goed wat ze wil (op alle gebieden). Het boek is helemaal vanuit haar oogpunt geschreven.
- Dit is Diana Gabaldon haar eerste boek en ik ben er meteen opslag verliefd op. Ze schrijft erg boeiend en mooi. De geuren, de omgeving en de kleding omschrijft ze erg gedetailleerd. Je ziet het helemaal voor je. Ik vond het een erg spannend verhaal en kon het boek bijna niet weg leggen.
-Dit is geen boek dat ik kan vergelijken met welk ander boek dan ook.
-Ik raad dit boek aan, ik heb het kado gegeven aan alle vrouwen in mijn familie. Zo heb je meteen een mooi cadeau om te geven en te krijgen. Dit is een heel mooi boek, het begin van een geweldige serie die je niet meer los laat.