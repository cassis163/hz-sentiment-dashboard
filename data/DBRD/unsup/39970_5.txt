"Ineens weet ik dat ik, als ik dit overleef, de rest van mijn leven een nieuw besef met me mee zal dragen: we verlaten dit leven op dezelfde manier als we het betreden hebben, volkomen alleen, berooid." ~ p16.

Wat een bizar goed boek!?? Ik geloof dat er inmiddels stoom uit mijn hersenen komt om dit alles te kunnen verwerken!

"Zal ik blijven vechten om de man te zijn die ik denk te zijn? Of zal ik hem en iedereen van wie hij houdt verstoten en in de huid kruipen van de persoon die ik volgens de wereld moet zijn?" ~ p71.

Dark Matter is een speculatieve thriller, en vertelt het verhaal van Jason Dessen. Jason heeft een goed leven, een vrouw, een zoon, een  prima baan... tot hij een klap op zn hoofd krijgt van een onbekende, gemaskerde man en hij ontwaakt in een ziekenhuis bed. Vastgeketend en omgeven door mensen die hij niet kent, maar hem wel lijken te kennen. Niet is meer zoals hij zich herinnert, zijn vrouw is niet zijn vrouw, zijn zoon is nooit geboren en in plaats van een leraar is hij volgens de mensen om hem heen het genie achter een wel heel bijzondere ontdekking. Is deze wereld een droom of werkelijkheid, en nog belangrijker: is er een manier om weer terug te keren naar zijn vertrouwde leven?
Blake Crouch neemt je als lezer mee op een waanzinnig avontuur, waarbij alles zo snel gaat dat je niet eens de tijd hebt om je af te vragen of het allemaal wel kan. Je gelooft elk woord dat hij schrijft en rent samen met Jason door het boek in een poging de waarheid te achterhalen. Op zoek naar z√≠jn Daniela en Charlie, en vluchtend voor, ja wie eigenlijk? Elk puzzelstukje dat op zijn plek valt, geeft alleen maar meer vraagtekens. En het maakt je als lezers niets uit, want stiekem wil je gewoon niet dat het stopt!

"Elk moment, elke ademhaling, bevat een keuze. Maar het leven is niet volmaakt. We maken de verkeerde keuzes en eindigen met een gevoel van eeuwige spijt. Is er iets erger dan dat?" ~ p291.

Ik was na het lezen van Vlucht al onder de indruk, maar deze overtrof echt al mijn verwachtingen. Blake Crouch gaat bij deze op mijn "als er een nieuw boek uitkomt laat ik alles uit mijn handen vallen"-lijst. Wat een meesterlijke schrijver!