Wat zou je doen als je negen jaar bent, op een verlaten weg fiets en een onbekende man en vrouw naast je fiets stoppen. Ze zeggen dat je ouders dood zijn, dat je tante gevaar loopt en dat ook jij gevaar loopt. Deze voor jouw onbekende personen weten zelfs het wachtwoord dat jij met ouders hebt afgesproken voor het geval dat je onbekende mensen tegenkomt die vragen of je met ze mee gaat. David gelooft deze mensen en besluit met ze mee te gaan. Dit is een foute beslissing blijkt later.

Rachel heeft haast ze heeft belooft koekjes voor David te bakken. Onderweg ziet ze een nieuwe rode fiets langs de weg staan en bedenkt zich dat de fiets lijkt op de nieuwe fiets die David heeft gekregen. Eenmaal thuis ziet ze de schoolbus voorbijkomen maar David stapt niet uit, dan herinnert ze zich dat David vandaag met zijn nieuwe fiets naar school mocht. Ze besluit nog even te wachten, maar na een tijdje pakt ze de auto en gaat kijken waar David blijft. Ze stopt bij de rode fiets die ze onderweg naar huis langs de weg heeft zien staan. Hij staat er nog steeds. Ze stapt uit en kijkt in de bosjes of ze David ziet, misschien is hij wel in het bos gegaan met zijn vriendje Tommy. Ze kan hem niet vinden en besluit thuis haar vriendin Carole te bellen. Ook zij weet niet waar David is, Tommy is die dag met de bus gegaan. Ze belt naar de school maar hoort daar dat David voor de schoolbus naar huis is gegaan. In paniek belt ze haar man Stephen.... De nachtmerrie begint en verschillende geheimen komen aan het licht...