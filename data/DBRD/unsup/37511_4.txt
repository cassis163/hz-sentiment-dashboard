Om deze bestseller van B.A. Paris (hoewel al verschenen in 2016) kon je de laatste tijd niet heen. Ook de opvolger Gebroken haalde heel goede verkoopcijfers en dook op in verschillende favorietenlijstjes.

Achter gesloten deuren gaat over een getrouwd koppel, Jack en Grace. Ze lijken perfect: hij is charismatisch en rijk, zij is mooi en getalenteerd. Maar door de opbouw van het boek (switch tussen heden en verleden) heb je als lezer al snel in de gaten dat het te mooi is om waar te zijn. Je voelt dat er een aantal zaken niet kloppen. Dat Grace niet zo veel vrijheid krijgt als het op het eerste zicht lijkt.

Wat je gaandeweg in het boek te weten komt, tart gewoonweg alle verbeelding. Dit is een ‘psychologische’ thriller en de lezer voelt haarfijn de terreur en beïnvloeding mee aan die Grace moet ondergaan. Het gaat zover dat je als lezer begint mee te denken met Grace, wat de volgende stap zou kunnen zijn die ze zou kunnen nemen. En daarna is er de frustratie als blijkt dat Jack haar (weer) een stap voor was…

De auteur is er heel goed in geslaagd om de onmacht die Grace voelt over te brengen naar de lezer. Met mondjesmaat wordt er ‘vooruitgang’ geboekt, om dan weer een stap terug te moeten zetten. Het boek blijft dan ook tot op de laatste letter spannend. Dan pas wordt het helemaal duidelijk is wat er precies gebeurd is, welke acties Grace precies ondernomen heeft, of ze er ook effectief mee weggekomen is of weg zal komen.

http://hartvoorboeken.be/gevoel-van-onmacht/