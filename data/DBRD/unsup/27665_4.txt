Eigenlijk moet je dit boek in één keer uit kunnen lezen. Ik ben een groot fan van Hakan Nesser en heb bijna al zijn boeken gelezen. Vooral zijn series over Barbarotti en Van Veeteren moet je gelezen hebben. De schrijver is echt goed in staat om iemands diepste gedachten te verwoorden. Je zit echt in het hoofd van de hoofdpersonen. Wat het moeilijk maakt een boek even opzij te leggen. Dit boek gaat over een echtpaar wat van elkaar vervreemdt door de ontvoering van hun dochtertje. Ze verhuizen van Zweden naar New York om hun verlies te verwerken. Ieder op zijn eigen manier.