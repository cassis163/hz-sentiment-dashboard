Steen de Wijzen van James Rollins is duidelijk een imitatie van Browns DDVC en HBM; Geheimzinnige sekte die o.a. het Vaticaan wil laten ontploffen met mysterieuze cilinder; Aanwijzingen bij het graf van Petrus onder St. Pieter, Van raadsel naar raadsel van stad naar stad trekken en onderweg wat historische kennis opdoen, gedoceerd door een geleerde die alles weet.
Alleen kan de schrijfstijl van Rollins zich niet met Brown meten. Tenzij je van pief, paf, poef verhalen houdt met (te) veel actie. Af en toe moet ik denken aan Batmanstrips met tekstballonnen van Pow, Boink, Oempf, Knal en Kedeng. Te veel zinloze actie. Het dendert maar door. En je vraagt je af waar de helden alle spullen vandaan halen. Ze buitelen van gevecht naar gevecht zonder rustpauze, weten telkens maar net te ontsnappen, maar ze blijven toevallig laptops, cameraÂ’s, chemische laboratoria, en ander hoogtechnische snufjes bij zich dragen die ze precies op het juiste moment schijnbaar uit het niets te voorschijn toveren.

De beschreven verschijnselen cq metafysische effecten zijn in hoge mate surrealistisch. Alsof 1000 jaar of nog langer geleden al vallen bij historische plaatsen zijn gezet die werken met elektriciteit en laserlicht.
Ik heb er een maand over gedaan om mij door dit boek te worstelen. Het is dus voor mij echt geen pageturner gebleken. De film kan alleen maar beter zijn, 3 sterren maximaal.