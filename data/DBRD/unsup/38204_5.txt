Erich Maria Remarque vertelt in 'Van het Westelijk Front geen nieuws' vrij vlak over de verschrikkingen in WOI en juist dat maakt dat er ruimte is voor de eigen emoties van de lezer.

Als lezer volg je een groep jongemannen, jongens eigenlijk nog, die zich vrijwillig hebben aangemeld voor het leger. De plicht, en vooral het avontuur, roept. Je leeft mee met het geweld, de honger, de pijn, de martelende onzekerheid, de loopgraven hel, de gifgasaanvallen en bovenal met het verlies van hun jeugd.

Het moment waarop de titel pijnlijk duidelijk werd, heeft me echt geraakt en veel indruk gemaakt.

Een bijzonder indrukwekkend boek. Een aanrader voor iedereen die meer wil weten over WOI.