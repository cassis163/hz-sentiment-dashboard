Stel je voor dat je één van je vrienden in zijn of haar bed aantreft. Niet zo erg zou je denken. Roos treft haar vriendin Maaike aan in bed. Alleen is Maaike dood...

Als Roos verkering krijgt met Alexander, die twee klassen hoger zit, wordt ze opgenomen in de vriendengroep van Alexander, Max, Edith, Merlijn, Sjoerd en Maaike. Als blijkt dat Maaike is gewurgd, is de vriendengroep lamgeslagen van verdriet. Het gaat om criminele afrekening; Maaikes vader is topadvocaat en was bezig met een grote zaak tegen de Amsterdamse onderwereld. Als er nog een slachtoffer valt begint Roos te twijfelen aan de dood van Maaike.

Dit boek van Mel Wallis de Vries kun je, net als haar andere boeken, niet weg leggen. Je kan echt niet stoppen met lezen. Al is het onderwerp wel wat heftig voor tieners.

Al is dit verhaal vlot verteld, ik vind het niet het beste boek van Mel Wallis de Vries. Toch is het een aanrader voor fans.