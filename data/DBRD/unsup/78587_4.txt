Geestesoog is het eerste deel uit de sterfelijkheiddoctrine serie en geschreven door de auteur James Dashner, die tevens ook ‘’ de labyrintrenner’’ heeft geschreven en daar veel succes mee heeft geboekt. Mede hierdoor trok dit boek ook mijn aandacht en maakte het mij nieuwsgierig of dit boek ook net zo goed was.
Het gaat over het virtuele netwerk en de echte realiteit in de wereld, maar deze liggen angstig dicht bij elkaar in het boek. Michael is het hoofdpersonage en speelt samen met zijn game maatjes Sarah en Bryson een spel in het VirtNet. Door speciale kisten kunnen gamers letterlijk hun eigen leven lijden in de virtuele wereld en hoe duurder en beter je kist is, hoe meer je ook werkelijk ervaart. In het spel kan je ook echt doodgaan en dit vaak akelige gevoel ook echt een korte tijd meemaken, maar je keert altijd terug naar ‘’de wake’’. Het Virtnet is de ideale plek voor gamers die ook goed kunnen hacken, waardoor ze zich makkelijk in spellen kunnen verplaatsen, onbeperkt kunnen lunchen of aan gratis wapens kunnen komen. Het is een wereld waaraan inmiddels iedereen gewend lijkt te zijn, totdat er vreemde gebeurtenissen plaats vinden. Het begint met een gebeurtenis van Michael die het spel probeert te spelen, maar een andere gamer tegen komt, die haar ‘’kern’’ verwijderd, om maar te kunnen voorkomen dat ‘’Kaine’’ haar beïnvloedt. Een ‘’kern’’ kan je niet zomaar verwijderen en wanneer dit gebeurt en je overleeft het spel niet, betekent dit ook de werkelijkheid voor in je echt leven. Steeds vaker ontwaken mensen niet meer in het echte leven, of raken in Coma.
Michael krijgt een speciale taak toegewezen, nadat hij is benaderd door de VNS vanwege zijn talent. Ook Bryson en Sarah gaan hierbij een belangrijke rol spelen, zodra hij hen in vertrouwen neemt. Hun taak is om een losgeslagen gamer op te sporen. Tijdens hun zoektocht, maken ze momenten mee dat ze willen opgeven, maar soms ook keuze’s moeten maken en maar moeten afwachten of dit de juiste keuze is geweest. Zeker als Michael op ‘’het pad’’ een keuze moet maken, over welke weg hij zal volgen, zal dit ingrijpende gevolgen hebben voor zijn verdere leven.
Het eind van het boek komt heel onverwachts, maar maakt je tegelijkertijd ook nog nieuwsgieriger naar hoe het nu verder gaat met Michael, hoe zijn vrienden reageren als hij de waarheid verteld die hij zojuist heeft ontdekt en of uiteindelijk de oplossing gevonden zal worden voor het grote probleem dat in de wereld speelt, zowel virtueel als in de echte wereld, want deze zijn heel nauw met elkaar verbonden.

Ik geef vier sterren voor dit boek, omdat het zeker de moeite waard is om te lezen en het verhaal je aandacht blijft trekken tijdens het hele leesproces, maar soms duurde het voor mijn gevoel net wat te lang voor er echt wat gebeurde en was ik vooral aan het wachten op wat nieuwe spannende ontknopingen. Naar mijn idee was het soms wat kinderlijker geschreven dan het vorige boek van deze auteur,waardoor mijn verwachting niet helemaal klopte. Het einde van het boek, zorgt ervoor dat er puzzelstukjes op zijn plaats vallen, maar tegelijkertijd roept het ook weer nieuwe vragen op, dit is hoe een eerste deel in een serie hoort te zijn in mijn ogen.