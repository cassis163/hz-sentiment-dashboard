Allereerst ben ik op gaan zoeken wat het woord 'esoterie' betekent:
Wiki: 'Esoterie duidt in essentie op kennis die slechts voor ingewijden toegankelijk is, dit in tegenstelling tot exoterie, waarvan de kennis voor iedereen verifieerbaar en toegankelijk is.
Het begrip esoterie dekt vele ladingen en duidt zowel op individuele belevingen als mystieke stromingen en scholen uit het oosten en het westen die een of andere vorm van esoterische kennis en lering claimen. Wat vaak opduikt, is het optreden van mediërende elementen zoals symbolen of visioenen die de (verborgen) esoterische kennis toegankelijk zouden maken, en een of andere vorm van initiatie om tot de esoterische kring toegelaten te worden.'

Met bovenstaande in gedachte ben ik het boek gaan lezen.
De titel: Isis en de 14 sleutels tot heelwording: de 14 sleutels slaan op de 14 hoofdstukken en op de 14 lichaamsdelen van Osiris.

De auteurs vertellen voorin iets over zichzelf en hoe ze de weg tot elkaar vonden en het boek tot stand kwam.
Allereerst wordt de mythe van Isis en Osiris verteld (een ware thriller) en uitgelegd. De goden in de mythe zijn steeds aanwezig in het boek. Zonder de uitleg was het boek moeilijk te lezen geweest.
Knap gedaan.
Het is een heel informatief boek en is voorzien van meditaties en oefeningen.
Door het gehele boek staan prachtige kleurenfoto’s met daaronder de beschrijving van het getoonde.
Voor iemand die interesse heeft in de mens kan dit de aanzet zijn er iets mee te doen.

In de inleiding staat een stukje dat me bijzonder aanspreekt:
Net zoals Isis de lichaamsdelen van haar geliefde Osiris terugvond, kunnen wij onze wezensdelen die in vergetelheid zijn geraakt, terugvinden en ze in het licht van onze waarheid zetten.
Dat geeft aan dat het niet te laat is, als je de weg zoekt. Maar we moeten er wel iets voor doen.

Wat me opvalt is dat het ook voor niet-ingewijden zoals ik, een boek is dat goed leesbaar is.
Je moet het niet even uit willen lezen en je moet het interesse in het onderwerp hebben.
Als dat het geval is, is het een heel goed hulpmiddel tot ontwikkeling van jezelf, of her-ontdekking.
Er staat een heel mooie slotgedachte in die geschreven is voor diegenen die het boek tot dat punt gelezen hebben en de meditaties en oefeningen hebben gedaan.

Ik ben blij dat ik hiermee heb mogen kennismaken.