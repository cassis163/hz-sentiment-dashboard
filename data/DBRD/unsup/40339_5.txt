Tamar is nog geen jaar oud als haar moeder, op de vlucht is voor de nazi’s. Ze geeft haar 9 maanden oude dochter aan een onbekende vrouw en hoopt dat ze hierdoor een kans krijgt. Ze is namelijk een kind van joodse ouders. Antonia neemt de baby aan en ze probeert haar te verbergen. Haar gezin werkt mee en een paar bekenden. Hoe ver gaat ze, om dit kleine meisje te beschermen? Antonia gaat zich steeds meer hechten aan Tamar. Ze krijgt een Nederlandse naam : Treesje.
Verraders liggen op de loer. Hoe kunnen ze zorgen dat Tamar de oorlog overleeft.?

Je leest het boek in verschillende verhaallijnen: Antonia, Anna en Tamar. Anna is de tante van Tamar. Zij wordt als joods meisje op transport gezet naar verschillende kampen. Wat zij beschrijft is hartverscheurend… Je hoopt zo dat zij en haar familie Tamar ooit weer in de armen kunnen sluiten.

Het boek bestaat uit 3 delen. Tijdens de oorlog, na de oorlog en ongeveer 20 jaar later.

Je voelt de wanhoop, angst en verdriet van de personages. Het leest snel en is spannend vanaf het begin. De emoties lopen hoog op. Dit verhaal zou zomaar echt kúnnen zijn. Er waren mensen die in opstand kwamen tegen de Duitsers. Maar wie kun je nog vertrouwen als het om overleven gaat?

De Holocaust mag nooit vergeten worden. De mensen die Joodse mensen hielpen zijn allemaal helden. Je moet Het maar durven om de Duitsers tegen te werken.
Het leven in de kampen was verschrikkelijk. Ik heb heel wat traantjes gelaten om dit verhaal. Ook had ik het in een dag uit. Dan is het een absolute pageturner. Enorm aangrijpend en een echte aanrader als je van spannende boeken houdt! 5*****