Toen ik de uitzending van De wereld draait door zag waarin dit boek werd aangekondigd was ik direct in de koop-modus: dit boek moest en zou ik lezen. Al was het alleen om de bijdragen van Hanneke Groenteman, en haar verhaal over de geit....
Ik heb het boek inmiddels gelezen, en ik hou er gemengde gevoelens aan over.
Op zich een vermakelijk boek, met de nodige levenslessen.
In het begin verslind je ze, en ik dacht: ja! Dat ga ik ook proberen, of: helemaal gelijk...
Na een tijdje wordt dat gevoel minder, lijkt het wat belerend te worden.
Hier en daar is er geen andere mening dan die van Claudia de Brei, flink ondersteund door een paar BN-ers, daar haak ik af. Natuurlijk mag je je mening hebben, maar vooral bij het deel over sex had het gesierd om ook een BN-er aan het woord te laten met een andere mening. Na dit onderdeel haakte ik behoorlijk af in het boek.
Jammer, want het is een vermakelijk en inspirerend boek. Maar: hier en daar erg eenzijdig.
Leef: op JOUW manier!