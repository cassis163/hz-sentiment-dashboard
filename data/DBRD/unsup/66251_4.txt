“Een redelijk gelukkig huwelijk” helpt de roze wolk van elke gehuwde om zeep met een flinke dosis realiteit en vooral goudeerlijke humor! De heerlijke Vlaamse schrijfstijl van Fien de Meulder neemt mij mee in het dagboek van een expatvrouw waarin haar echtgenoot (X) en 2 kinderen (K1 en K2), een poetsfee, een smakelijke schoolpoortpapa (SPP), de vriendschap van Amerikaanse en *zucht* pianoman (PM) een grote rol spelen. Alle struggles, verlangens en niet-verlangens waar getrouwde vrouwen last van hebben/krijgen hebben een heel hoog ooooohhhh jaaaaaaa- gehalte en zijn door De Meulder op onnavolgbare wijze beschreven. Dit boek heeft mij een paar zeer vermakelijke leesuurtjes bezorgd!