Na het lezen van het eerste deel: De Rode Koningin van Victoria Aveyard was ik helemaal fan en kon ik niet wachten tot deel 2 zou verschijnen. Zodra ik Zwaard van Glas in handen had, begon ik er ook gelijk in.

Het begin van het boek is een beetje traag. Er wordt veel teruggeblikt op wat er zich in het eerste boek heeft afgespeeld. Op zich was dit in het begin niet erg, een geheugensteuntje is altijd fijn. Maar verder in het boek begon het wat veel te worden en ik had het idee dat de hoofdpersoon Mare, met rood bloed maar zilvere krachten, een beetje in het eerste boek was blijven hangen.
Nu werd hier wel dieper op in gegaan maar halverwege het boek wilde ik zelf verder en mocht er wel eens echt iets gebeuren.

Nou, doorlezen werpt zijn vruchten af moet ik zeggen! Halverwege had ik niet gedacht dat het boek nog zo spannend, tragisch en goed zou worden. Het overtrof mijn hele verdere verwachtingen van het boek en daar was ik blij mee. Nu kijk ik dus ook weer uit naar deel 3, want het ziet er naar uit dat de schrijfster nog een hoop dingen voor ons in petto heeft!
Daarom beoordeel ik dit boek uiteindelijk toch met vier sterren.