Rizoli and Isles. Ik kende de televisieserie maar wist niet dat ze gebaseerd zijn op boeken van een schrijfster met zo'n Nederlandse naam. En terwijl ik de serie niet boeiend vind, las ik dit boek (dankzij Elly's Choice) in een ruk uit.

Superspannend verhaal dat zich tegelijkertijd in Afrika en in de Verenigde Staten afspeelt. Heel mooi hoe het langzaam ontrafelt, je van hoofdverdachte 1 naar hoofdverdachte 2 en weer terug gaat (en dat minstens drie keer) en dat alles steeds weer een nieuwe draai krijgt. Een van de betere detectiveromans, met precies genoeg omschrijving om het verhaal levendig te maken, zonder dat je je er doorheen hoeft te worstelen. Ga ik meer van lezen!