Mohammed Benzakour heeft met dit boek “De koning komt” de ANV Debutantenprijs 2016 gewonnen. Dat wekt verwachtingen bij de lezer. Vraag is of hij deze verwachting heeft kunnen waarmaken.

Eerst het verhaal.

Moebdi, een Nederlandse Marokkaan, besluit eindelijk gehoor te geven aan wens van zijn ouders, en gaat op zoek naar een vrouw. Hij vertrekt daarvoor naar zijn geboortedorp Ouled Ali, in de hoop daar een bruid te vinden. Maar zijn zoektocht verloopt niet al te makkelijk. En dan ontmoet hij ook nog de sprekende ezel Gadoezj, die vol wisheden zit. Hoe zal dit aflopen?

“De koning komt” is een merkwaardig boek, want is het nou een sprookje, een klucht, een satire, of heb ik het boek gewoon niet goed begrepen en heeft het een diepere betekenis. Ik ben er niet uit. Mohammed Benzakour leverde een goed lezend boek af met af en toe best wel leuke passages, maar over het algemeen vond ik het nogal langdradig. Zeker naar het eind toe ging het af en toe zelfs vervelen en dat kan toch niet de bedoeling zijn. Toch heeft hij met dit boek de ANV Debutantenprijs gewonnen en zie ik af en toe mooie recensies. Al met al vond ik het geen boek dat me lang bij zal blijven, maar dankzij de soms leuke passages, zoals bijvoorbeeld stukje waarin de visverkoper zijn waren aanprijst, geef ik het boek toch drie sterren.