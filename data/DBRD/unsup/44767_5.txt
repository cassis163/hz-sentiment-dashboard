Wat een fantastisch boek is dit. Het is niet vaak dat ik zo bij de strot gegrepen wordt door een boek. Ginny is een autistische tiener die al twee pleeggezinnen versleten heeft en nu bij Brian en Maura woont. Maar als Maura zwanger raakt verandert alles. Ze zijn bang dat Ginny haar nieuwe zusje pijn zal doen en de verhoudingen staan op scherp. Langzaam komen we te weten wat er allemaal met Ginny is gebeurd en waarom ze zo goed weet hoe ze voor baby's moet zorgen. Het boek is angstaanjagend, emotioneel, prachtig en zo nodig. Het laat zien hoe slecht we om kunnen gaan met kinderen die anders zijn en hoe slecht we soms zijn in luisteren naar wat er ons verteld wordt als het niet past bij de beelden, dossiers en waarheden die we ons eigen hebben gemaakt. Een aanrader.