De Noorse auteur Ingar Johnsrud heeft na zijn studie journalistiek en filmwetenschappen jarenlang gewerkt als journalist voor één van de grootste Noorse mediaconcerns. Zij die volgen is het eerste deel in een trilogie, waarvan dit najaar het tweede deel verschijnt.

De hhofdpersoon in de boeken is Frederik Beier, een rechercheur die samen met zijn van origine Pakistaanse collega Kafa naar een boerderij net buiten Oslo wordt gestuurd omdat daar verschillende moorden hebben plaatsgevonden. De eerste conclusie is dat het religieuze moorden zijn, omdat de boerderij het hoofdkwartier was van de sekte `het licht van God`. Maar is die conclusie niet te gemakkelijk?

Het boek houdt je er direct vanaf het begin absoluut bij, en het boeit vanaf het begin, toch zijn er wel wat “beginnersfouten” zoals de wollige beschrijvingen die het begin van het boek teisteren en voor meer verwarring zorgen dan iets toevoegen, en ook het opvoeren van (te) veel personages die voorbij razen en waarbij geen onderscheidt wordt gemaakt tussen bij en hoofdfiguren.

Ondanks bovenstaande bevat het boek voldoende aanknopingspunten om de volgende delen te omarmen. Het redelijke complexe verhaal is opgebouwd uit 3 verhaallijnen die gaande het boek bij elkaar worden gebracht. Zoals zo vaak bij een trilogie is het einde redelijk onbevredigend, maar dit zal in de volgende delen wel worden opgelost

Al met al een fijn boek, in de inmiddels grote Scandinavische traditie, maar niet het boek wat je naar de punt van de sofa brengt.

3,5 sterren