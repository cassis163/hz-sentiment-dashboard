De dag dat alles anders werd! Wat een verhaal zet Natasza hier neer. Hoewel het een jeugdthriller is, heb ik het in één adem uitgelezen. Alles wat ik van een boek verwacht, zit erin. Haat, vriendschap, wraak maar ook verregaande gezinsproblemen door de dood van Ana's broertje Daniël. Ana doet mee aan een schrijfwedstrijd met als thema: De dag dat alles anders werd. Haar dagen zijn na de dood van haar broertje nooit meer hetzelfde geworden. Haar ouders gaan gebukt onder het verlies van hun zoon en Ana kampt met een enorm schuldgevoel. Zij heeft haar broertje in de steek gelaten op het moment dat hij met haar wilde spelen. Haar vriendin Roos en haar leraar Nederlands, weten haar over te halen om mee te doen en haar verhaal op te schrijven. Hoe verder Ana in de schrijfwedstrijd komt, hoe meer haar duidelijk wordt, dat niet iedere vriendschap is, wat het lijkt. Een verhaal dat je vasthoudt tot de allerlaatste bladzijde.