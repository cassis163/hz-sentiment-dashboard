Ted en Soraya zijn twee vriendinnen die een perfect plannen denken te hebben na de relatiebreuk van Ted.

Wanneer Ted haar man verlaat, nadat hij vreemd is gegaan met zijn secretaresse, staat haar leven op zijn kop. Het luxe leventje slaat om naar elk dubbeltje omdraaien. Haar man heeft zijn geld zo weggezet dat ze niks krijgt. Echter naar de geboorte van hun dochters in Ted gestopt met werken en zit nu een gat in haar CV. Wie wil zo`n vrouw nog aannemen?

Ted zet haar schouders eronder en laat zich niet kennen. Samen met haar dochters woont ze in een klein appartementje en maakt ze er het beste van.

Soraya daarentegen is eind 30 en heeft de ware nog niet gevonden. Ze is Personal trainer en gaat hier volledig voor. Ze zet Ted aan de gezonde shakes en past op haar kinderen als Ted een poging tot sporten zet.

Ondertussen zit Ted steeds verder krap bij kas. Via Soraya vindt ze een baan wat er verbazingwekkend goed bevalt. Maar wat is er toch met haar baas?

Dan staat haar broer aan de deur. Samen met hem en Soraya besluiten ze een flirtcursus voor mannen te beginnen. Vol enthousiasme deelt Ted flyers uit en de eerste avond komen er veel cursisten. Waarom zitten hier nu ook bekenden bij? Is dit wel zo`n goed idee? Zal de flirtcursus slagen?

De flirtcursus is een heerlijke feelgood roman wat leest als een trein. Het boek kent korte hoofdstukken en neemt je gemakkelijk mee in het leven van Ted en Soraya. De beiden dames maken veel mee maar laten zich nergens voor tegen houden.

De titel verbaasde mij toch wel. Pas halverwege gaat het echt over de flirtcursus. Daarnaast wordt deze niet echt groots uitgewerkt maar ingezet om het leven van Ted wat meer reuring te geven. Het leven van Ted is leidend om de flirtcursus heen. Laura de Koning heeft de titel gekozen vanuit een andere oogpunt dan ik van te voren bedacht had. Mijn verwachting was dat de cursus het lijdend onderwerp zou zijn.

Ik vind de fleurige opvallende cover passen bij het boek. Het boek straalt deze warmte uit. De flirtcursus is voor mij een heerlijke boek geweest om tussendoor te lezen.

Laura de Koning weet met dit boek een goed debuut neer te zetten die goed bedacht en uitgewerkt is.
Haar volgende boek zal ik zeker op mijn leeslijstje gaan zetten.