Jana de officier van justitie is een teruggetrokken maar bikkelharde vrouw. Ze gaat steeds recht op haar doel af. Wanneer ze betrokken raakt bij een zaak die haar privé aanbeland stelt ze alles in het werk om het onderste uit de kan te halen. Ongepland worden er heel wat grenzen overschreden.
Memento bevat een geweldig plot, jammer genoeg in een geesteloos jasje. De enige personage die tamelijk is uitgewerkt is die van het hoofdpersonage Jana. Toch zou het boek aantrekkelijker zijn mochten we nog dieper in haar brein kunnen zitten. Haar persoonlijkheid zorgt er ook voor dat het boek tamelijk voorspelbaar is, maar op zich is dat niet zo erg, zo weet je waar het plot naar toe gaat, alleen niet hoe het zal eindigen. Het aantal personages was goed gedoseerd en ze waren makkelijk te volgen, ze worden echter maar zeer oppervlakkig beschreven. Je kan je er gewoon niet echt inkruipen. Emilie Schepp is er bovendien niet goed in geslaagd de relaties onderling goed uit te diepen, de relaties werden gewoon af en toe eens toegelicht, er zat geen vuur in, het was meestal saai om lezen. Het mooist in het boek waren de spannende passages waarin Jana zelf op onderzoek uitgaat en de momenten waarop Jana’s aangeleerde instincten naar boven kwamen.
Het boek start traag maar na een tijdje loopt het dan toch wat vlotter. Je bent nieuwsgierig naar de fratsen en de geschiedenis van Jana. Al bij al springt het boek er net voldoende uit om ook het volgende deel te willen lezen.