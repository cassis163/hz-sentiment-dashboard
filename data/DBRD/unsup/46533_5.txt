Sterker door strijd is het debuut van Julie van Mol. Het gaat over een jonge sterke vrouw die verhuist naar Rotterdam om daar carri√®re te maken. Het verhaal speelt zich af in de tijd voor smartphones en social media een grote rol speelde in ons leven. Wel is er Hyves en op dat sociale netwerk leert het hoofdpersonage mensen kennen die ook in Rotterdam wonen. Zo kan ze de stad beter leren kennen.
Julie van mol heeft een duidelijke en eigen schrijfstijl. Ze kan moeiteloos mooie zinnen doorheen het verhaal rijgen. Via mooi taalgebruik en leuke woordspelingen blijft het boek genieten voor elke literatuurliefhebber.
Het leuke aan dit boek is dat je, ook al is het niet zo heel lang geleden, terug in de tijd wordt gezogen. Het leven was toch heel anders voordat iedereen een smartphone had en dat zet je tijdens het lezen ook verder aan het denken.
Daarnaast ontdek je allerlei leuke plaatsen in Rotterdam. Voor de Rotterdammer die het boek in handen krijgt is het heerlijk en nostalgisch om al die plekken te zien in een boek en terug te denken. Voor iemand die nog nooit een voet in Rotterdam heeft gezet evenzeer leuk om op ontdekking door de stad te gaan. Ik kende Rotterdam niet, maar nu toch ook weer wel. Het komt niet alleen door de plaatsbeschrijvingen van de stad. Maar ook het karakter en taalgebruik van echte rotterdammers zorgen ervoor dat je jezelf op die plaats waant. De personages worden echter omdat hun taal ook wordt aangevuld met plaatselijke dialecten.
Het is tijdens het lezen meteen duidelijk dat de auteur veel research in haar boek heeft gestoken, dit zorgt echt voor een meerwaarde en geef het boek nog meer diepgang.
Het hoofdpersonage is sterk en nogal eigenwijs, niet meteen je beste vriendin. Doorheen het verhaal is ze niet altijd even rechtuit maar ze bedoelt het wel goed en daar moet je even aan wennen. Naarmate je verder leest krijg je steeds meer respect voor deze hardere tante. Ook de andere personage krijgen een uitwerking al blijft deze af en toe beperkter.
Het slot kwam onverwacht en brengt je met beide voetjes op de grond. Het leven in een grote stad gaat gewoon door en voor je het weet heb je het boek uitgelezen.
Julie van mol heeft een sterk debuut uitgebracht, en heeft zeker talent.