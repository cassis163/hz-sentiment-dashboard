Trees en Huib Verbeek hebben samen een zo op het oog lijkend gelukkig gezinnetje. Twee mooie dochters Katja en Tanja. Dan raakt Trees zwanger voor de 3de keer. Maar als het kind geboren word, herkent Huib zijn beste vriend in het kind.Van Carla moet Huib niets hebben. Ze is niet zijn dochter. De 3de in de rij van Trees haar dochters, is dus van Ben, Huib’s beste vriend. Huib heeft het Trees vergeven. Ze krijgen een tweeling samen. Sarah en Hannah. Er gebeuren vreemde dingen in hun gezin. De jongste dochter Hannah overlijd heel plotseling.
Elke dochter verteld haar eigen verhaal. Je leest het vanuit hun oogpunt. Er is ook een anonieme verteller. Je weet niet wie het is. Dat bouwt op tot een spetterende finale.
Huib vertrekt nadat hij Ben en Trees weer betrapt en komt niet meer terug. Het duurt niet lang of Ben laat ze ook in de steek. De meiden missen een vader. Dan komt Edwin in Trees haar leven. Ze zijn dolverliefd. Hij is 10 jaar jonger als haar. Ze raakt zwanger van haar 6de kind. Alles gaat geweldig, totdat ook baby Anna dood in haar wiegje word gevonden. Weer een kerngezonde baby, zomaar overleden. Wiegedood zegt de dokter. De dochters zijn ondertussen al in hun tienerjaren en ze denken te weten wat er echt is gebeurt. Katja is de oudste en een echte pestkop…. Ze terroriseert haar zusjes, doet ze pijn en zet ze voor paal. Tanja is zeer gelovig. Carla is een echte flapuit en komt voor iedereen op. Sarah is de jongste en best verlegen. Ze is doodsbang van haar zus! Moeder Trees ziet (of wil het niet zien),niet wat er gebeurt met haar gezin. Katja is haar lievelingetje!
Hoe dit allemaal afloopt moet je echt zelf gaan lezen.

De voorkant van het boek is al erg mooi! Je vraagt je meteen af, waar de titel op slaat. Daar kom je langzaamaan achter naarmate je verder leest. Heel goed plot! Ik heb het niet zien aankomen! En las het boek in een ruk uit! Heb niet eens veel tijd genomen om te eten…Ik moest verder lezen….Met boek in de hand en bord binnen handbereik verder gelezen. Echt een heel goed boek! Dit boek krijgt van mij 5 sterren.***** Ik vond het een heel goed verhaal. Ook al moest ik zo nu en dan echt even slikken. Ik wou die meiden echt knuffelen…en de boze zuster toespreken. En moeder Trees helemaal! Wat een moeder. Je verkiest toch geen kind, boven de andere? Helaas gebeurt dit in het echte leven ook nog veelte vaak. En dat maakt dit verhaal ook echt! Een echte aanrader!