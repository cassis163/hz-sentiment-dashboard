Net als veel kinderen kost het mij moeite om een boek als dit te kiezen. Eenmaal aan het lezen word ik toch meegesleept door het verhaal. Het balanceert tussen echt en droom, het vertelt iets over de angst waar families van vissers soms in verkeren, het laat de mysteries rondom de zee en de wereld en de maan zien. Het is een verhaal over liefde tussen mensen. Bijzonder treffend vind ik de bijgevoegde cd, de muziek en de vertelstijl zijn prachtig. Ik vond een les voor groep 7 op internet die ik graag deel met mijn teamgenoten. Ter stimulans om kinderen in aanraking te brengen met dit soort boeken.