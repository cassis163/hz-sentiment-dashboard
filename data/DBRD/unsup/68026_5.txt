Noorderveen is een spannend boek dat niet loslaat. Er wordt een man gevonden, dood, waarschijnlijk vermoord. Op zijn lichaam ligt een briefje met daarop drie woorden. Pas op bladzijde 96 kunnen we lezen welke die drie woorden zijn. Het grappige is dat ik me al lezende pas langzamerhand realiseerde dat ik nog steeds niet wist welke die drie woorden waren.

Ook op andere manieren houdt Noorderveen je gevangen. Commissaris Erlendur is een man die je raakt, met zijn humeur, zijn moeilijke kinderen, zijn eenzaamheid. Wat volgens Erlendur eerst een akelige IJslandse moord is, wordt steeds meer een geheimzinnige en tragische geschiedenis. Daarin speelt een actueel gegeven, een landelijk onderzoek naar het genetisch materiaal van de inwoners van IJsland dat momenteel plaatsvindt, een rol. Dat maakt het thema niet alleen nog reeeler, het is ook eigentijds en herkenbaar. Dat de schrijver, Indridason, ook nog journalist is, zal hier zeker in meespelen.