Een boek dat buiten mijn ‘comfortzone’ ligt, maar wel erg makkelijk te lezen. Op een dag raakt Carmel haar moeder Beth kwijt op een festival, en wordt ze meegenomen door een man die zegt haar opa te zijn. Carmel is verward, maar gaat wel mee met de man. Dan komt ze erachter dat ze niet een gewoon acht jarig meisje is, maar ze weet ook niet wat er met haar aan de hand is. Als ze daarna ook te horen krijgt dat haar moeder overleden is, haar vader niet meer voor haar wilt zorgen en haar ‘opa’ haar Mercy wilt noemen, raakt ze in de war en weet ze het niet meer. Terwijl dit alles gebeurd, zoekt haar moeder Beth hevig door naar haar dochter. Een boek over de band tussen moeder en dochter en de angst die ze allebei hebben. Zeker een aanrader.