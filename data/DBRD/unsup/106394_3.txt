Van de schrijver persoonlijk dit boek mogen ontvangen om er mijn mening over te geven. Science fiction lezen was dan ook voor mij erg lang geleden. Als rasechte thriller/ roman/ historische roman liefhebber was dit beslist andere koek. Han Peeters heeft een prettige schrijfstijl, daarom was ik in staat om het wel uit te lezen. Als niet gelovige en zeker niet op de hoogte van de Bijbelteksten waarnaar gerefereerd werd, was het knap lastig om erin te komen. Ik vind het verhaal dan ook onwijs knap verzonnen. Jammer dat het hier en daar bol staat met opsommingen waar ik dan ook rap overheen las. Ik miste daardoor wel de emoties van de personages. Wat doet dit met je, als er een ramp van dit formaat te wachten staat? Van mij had het boek daarom wel twee keer zo dik mogen zijn. (dat is de romanticus in mij denk ik) Toch was het leesbaar en zeker voor de sciencefiction liefhebbers goed te doen!