Het boek gaat over Frederica. Frederica heeft een Engelse moeder (Helena) en een Chileense vader (Ramon). Haar vader reist vaak waardoor hij zijn kinderen en vrouw weinig ziet. Helena wil dit niet langer en zet Ramon voor de keuze om vaker thuis te zijn anders vertrekt ze met de kinderen terug naar Engeland. Het lukt Ramon echter niet om zijn reizen op te geven dus zit er voor Helena niets anders op dan terug te keren naar haar ouders in Engeland.
Doorheen het boek lees je voornamelijk het standpunt van Frederica. De auteur is er echte in geslaagd om ook vanuit de andere personages te schrijven zonder dat dit verwarrend wordt. Er zit telkens een vlotte overgang in. Doorheen het boek volg je Frederica van kind tot volwassen vrouw. Hierdoor is het een vrij dik boek, maar dit is absoluut geen obstakel. Het is heel vlot en krachtig geschreven waardoor je het boek uit hebt voor je het weet. Het verhaal is ook nooit te langdradig.
Het is een echte aanrader voor wie graag romans leest.