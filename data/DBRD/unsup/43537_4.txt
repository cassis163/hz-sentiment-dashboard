Dit boek raakt je vanaf het allereerste moment en laat je niet meer los. Sowieso doet de cover je smelten en na het lezen van Een lang weekend sluit je ook Henry in je hart. Wat een mooi boek, zég!

Henry woont met zijn moeder alleen, omdat zijn ouders gescheiden zijn. Ze leven erg sober en hebben weinig tot geen contacten, waardoor hun wereldje erg klein is. In een supermarkt komen ze Frank tegen, een ontsnapte gevangene, en nemen hem mee naar huis. Thuis leert Frank hen een perzikentaart bakken en meerdere foefjes om eten lekker te maken. Daarnaast verhelpt hij een lekkage, leert hij Henry hoe hij de bal moet werpen bij honkbal en schildert de raamluiken. Henry ervaart hoe het is om in een echt gezin te wonen. Frank en Adele worden hevig verliefd en gaan helemaal in elkaar op. Op dat moment wordt Frank opgepakt door de politie en komt er een eind aan hun gezinsleven…

Een lang weekend is een bijzonder ontroerend boek waarbij het Joyce Maynard voortreffelijk gelukt is de gevoelens en gedachtegang van een 13- jarig jongetje neer te zetten. Heel af en toe is het wat ongeloofwaardig, maar daar heb ik me totaal niet aan gestoord. Ik ging helemaal op in het verhaal en heb ervan genoten!