Heb het boek gisteren in één ruk uitgelezen. Het was het eerste boek dat ik las van deze schrijver. Een hartstikke goed verhaal maar je moet wel continu je aandacht erbij houden want als je een klein zinnetje mist, kan je net iets belangrijkst ontgaan heb je het gevoel. Het verhaal bleef me wel boeien en had in grove lijnen wel iets weg van mijn favoriete boek De Souffleur. Leuk al die puzzeltjes tussendoor. Vervelend (in positieve zin dan) dat hij je als het boek uit is nog met een puzzel achterlaat. Dit zorgt er direct voor dat je niet meer kan slapen en eerst die puzzel opgelost wil hebben. Het is verleidelijk de vraag hieronder te vermelden, maar dat zou zonde zijn. Het is leuker als je de vragen 'onverwacht' tegenkomt tijdens het lezen.

Al met al een heel goed boek. Ik vond het alleen niet het allerbeste boek dat ik gelezen heb. Maar het zat knap in elkaar, de personages waren goed vermeld, er heerste continu een bepaald soort spanning en je had geen idee hoe het af zou lopen. Het was 'adembenemend' op sommige momenten. Ik zou zeggen 4 sterren voor dit 'Fitzekje'.