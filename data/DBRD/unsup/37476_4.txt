Ergens las ik: this book is a little challenging at the outset, but if you stick with it, you will be rewarded like a motherfucker. Note: if that word upsets you, this book is not for you.
Klopt als een bus. Veel gescheld en geweld van het niveau Quentin Tarantino. Als je de films van die regisseur kunt waarderen op het juiste niveau dan is dit boek meer dan de moeite waard. De dialogen zijn echt superscherp op papier gezet. Het was daarom ook een bewuste keuze om het boek van deze Jamaicaanse schrijver in originele uitvoering te lezen: engels vermengd met Patois. Deze gangbare taal op Jamaica is ontstaan doordat mensen vanuit verschillende delen van de wereld met uiteenlopende moedertalen met elkaar moesten kunnen communiceren. Een gesimplificeerd Engels vormde de basis, gecombineerd met woorden uit verschillende Afrikaanse talen, uit de Europese talen Spaans en Portugees en uit Aziatische talen. Het duurt dus even voordat je 'erin zit' en zelfs dan blijft het leestempo behoorlijk laag. TIP: dit boek moet je echt lezen met een internetverbinding bij de hand zodat je regelmatig woorden kunt opzoeken, maar ook zo nu en dan wat kunt naslaan over de geschiedenis van Jamaica.
Zoals gezegd: laag tempo maar ... veel voldoening.