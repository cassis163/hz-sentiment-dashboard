De fijne schrijfstijl en toenemende spanning zijn mooie elementen

De cover past echt, bij de serie. De titel maakt nieuwsgierig. Waar mag niet over gesproken worden? En wat zit er achter? Als lezer wil je maar 1 ding...ontdekken wie of wat hier achter zit. In dit 4e deel krijgt Lisa de hoofdrol. In de vertelperspectief van de 3e persoon lezen we over haar gedrevenheid als journaliste. Ze wil dolgraag zaken uitzoeken en blootleggen. Maar voor welke prijs? Haar speurneus gaat vol tempo. Totdat ze wordt tegengewerkt. Een kleinere rol is weggelegd voor Dennis, haar vriend. Door de drukte op het werk van beiden, lijkt cupido van het toneel verdreven te worden. Het werk van Lisa slokt haar steeds meer en meer op. Geheel tegen de zin in van Dennis. Die de spanning totaal niet aankan.

De fijne schrijfstijl en de toenemende spanning zorgen ervoor, dat je als lezer geboeid blijft lezen. Per hoofdstuk kom je steeds een trapje dieper..het mysterie in, die Censuur heet. Wie legt wie wat op? Wat gebeurt er eigenlijk? En Lisa mag toch schrijven wat ze wil?

Censuur is een spannende en boeiende roman. Lisa is strijdvaardig, niet alleen voor haar werk, maar ook voor haar familie. Familiebanden, liefde en ook verdriet staan centraal in deze mooie serie, geschreven door Esther van der Ham. Haar blauwdruk is het schrijven van verhalen, die nog lang bij je blijven. De karakters krijgen een plekje in je hart. Het enige “minpuntje” is, het wachten op het volgende deel!

Conclusie

Censuur is prikkelend, spannend en gaat recht op zijn doel af. Met censuur heeft Esther van der Ham weer een prachtig serieboek geschreven. Haar schrijftalent blinkt uit door de warmte en emotie die zij in haar verhalen steekt. En een vleugje spanning, die onder je huid gaat zitten. Je gaat er van houden, of je wilt of niet.

Waardering. dikke 4 sterren
https://birdysboeken.blogspot.com/2019/04/esther-van-der-ham-censuur.html