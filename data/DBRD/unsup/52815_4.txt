De geur van regen is het derde boek met inspecteur Paul Vegter in de hoofdrol. Het is het eerste verhaal, wat ik van deze schrijfster heb gelezen.

Het verhaal begint met een aanslag op Renée in haar eigen huis, s avonds na een feestje. Zij is getraind als politieagente en laat zich niet zomaar vermoorden. Toch overleeft ze het maar ternauwernood. Een paar dagen later wordt  er een jonge vrouw vermoord, gevonden in een kelderbox van een flat. Ze hebben één ding gemeen: hun rode haar. Inspecteur Paul Vegte gaat de zaak onderzoeken. Renée is een collega van hem. Zij is erg bang als ze uit  het ziekenhuis ontslagen wordt en mag bij Vegter tijdelijk in huis wonen.

Al snel wordt duidelijk dat de man waarmee Renée voor het laatst is gezien onschuldig is,  maar zijn compagnon, met wie hij een reclamebureau runt, niet. Het boek leest gemakkelijk en weet  je aandacht goed vast te houden. Ondanks dat je snel weet wie de dader is, heeft  Lieneke Dijkzeul het toch voor elkaar gekregen veel spanning in het verhaal te brengen. Dit was mijn eerste kennismaking met deze schrijfster en ik ga vast meer van haar lezen: vier sterren.