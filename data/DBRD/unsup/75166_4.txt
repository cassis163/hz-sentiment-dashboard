Oscar, advocaat, draagt een zware last met zich mee uit het verleden. Twintig jaar geleden was hij een succesvolle advocaat, op weg naar het partnerschap bij het advocatenkantoor. Gelukkig getrouwd en vader van Jelte. Nu is hij een verlopen zestiger met een War of Warcraft verslaving en op zoek naar gerechtigheid met neigingen naar wraak.

Max van Olden won met zijn debuut, Lieve Edelachtbare, de Schaduwprijs in 2016 en nu is er dan boek twee, De juiste man. Je tweede boek schrijven, na ook nog een prijs te hebben gewonnen met je eerste boek, valt niet altijd mee. Max heeft zich echter kranig geweerd en wederom een heerlijke boek geschreven.

Veel aandacht is er besteed aan het karakter van Oscar. Hij wordt zorgvuldig en met veel detail beschreven - een sterke basis voor het plot van het verhaal. Het hoofd en vooral de gedachten van Oscar zijn de grootste drijfveer in het plot. Tel daarbij het toevoegen van een karakter wie realisme brengt en je hebt absoluut het sterkste punt van De juiste man te pakken.

De schrijfstijl van Max is vlot en duidelijk met vaak een goede dosis humor. Hij legt juridische termen zeer begrijpelijk uit. Max zet het karakter van Oscar zeer zorgvuldig neer met oog voor detail. Ook verspilt hij geen woorden aan onnodige details. Het verhaal heeft een prettig ritme. Ten opzichte van Lieve Edelachtbare is zijn stijl zelfs gegroeid - er zijn nog minder onnodige details en woorden in het verhaal.

De juiste benaming voor De juiste man is een psychologische thriller en niet een “legal” thriller, zoals de verwachtingen van de meeste lezers zijn. In vergelijking met Lieve Edelachtbare speelt de rechtspraak een ondergeschikte rol. Oscar heeft toevallig het beroep van advocaat.