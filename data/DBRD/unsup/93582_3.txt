Dankzij Miranda, heb ik voor haar het eerste boek van de Bling Serie: Het geeft niet, mogen lezen. Ik had al veel gelezen rond de boeken van Miranda dus erg onbekend waren ze niet voor me.

Het verhaal gaat om de jonge en ambitieuze Sophie die samen met haar zus een kledingswinkel runnen. Succes en plezier zijn haar nr. 1 en liefde is slechts bijzaak. Niet vies van een potje stomende vrijpartij en One Night Stands. Tot een jongen van de befaamde High Five groep al haar aandacht trekt. Frederick.

Toen ik verhaal begon te lezen, was het eerste hoofdstuk best steamy. Ik heb nog nooit eerder zo een boek gestart, maar ik vond het eerlijk gezegd niet onprettig. Het is een perfecte scene om direct in het boek opgenomen te worden. Vervolgd met een snelle kennismaking met Sophie, haar zus en de andere toebehorende personages.

Sophie is een open karakter waardoor je snel met haar overweg kan. Het feit dat het uit Sophie geschreven is, heb ik niet echt het gevoel gehad dat ik haar was. Maar dat komt door het feit dat we te erg van elkaar verschillen. Ik ga niet zomaar naar een café of dancing om een lekkere wip te zoeken voor hem de volgende dag de deur uit te gooien. Dat is iets wat Sophie wel doet. Al maakt het haar niet minder interessant. Liever een goed bedachte karakter dan iemand die niet samenhangt met zichzelf.

Voor ik over de schrijfstijl begin, wil ik het even over het verhaallijn hebben. Het verhaal zit goed in elkaar. Het is lekker vlot en luchtig. Soms kwam het wat cliché over, maar toch aangenaam. De schrijfstijl daarin tegen vond ik iets minder. Ik las zinnen, die vaak herhaald werden waardoor het ging storen en hier en daar miste ik wat diepgang in het boek. Terzijde van deze kleine punten: heb ik wel onwijs veel respect voor Miranda. Iedereen weet hoe Nederlandse schrijvers moeten knokken in de boekenwereld, maar ze knokt verd*mme goed door.

Het boek heeft van mij 3 sterren gekregen. Een leuk tussendoortje, soms wat woorden die vaak herhalen maar een leuke verhaallijn. Op naar deel 2!
Miranda, even een blognote voor jou: Ga vooral zo door met hoe je bezig bent. Als Belgische blogger heb ik onwijs veel respect voor Nederlandse auteurs als jou en al jou collega’s. Be Your own Kind of Beauty.
Xoxo