Ik ben zo blij dat ik deze boeken gekocht heb! Ik ben echt helemaal fan. Het is zo origineel en leest echt heerlijk! Het begint al met een speciale gebruiksaanwijzing voor het boek. Boeken uit Terra Fabula, hebben soms een eigen wil. Daarom zit er een anti- toverij handleiding bij. Ook zit er nog een brief bij om je te waarschuwen, zodat je weet wat je moet doen tijdens het lezen. Enorm leuk! Hierdoor was meteen al dolenthousiast om te gaan lezen. En dat gevoel ben ik niet meer kwijtgeraakt!
Het verhaal begint in 1897, in Londen. Martha en William hun wereld stort in, als ze te horen krijgen dat hun ouders een noodlottig ongeluk hebben gehad. Hun ouders zijn echte avonturiers en proberen altijd nieuwe dingen en plaatsen te ontdekken. De kinderen zijn doodsbang, dat ze in een weeshuis terecht komen. Maar dan staan er ineens twee oude dames op de stoep van hun ouderlijk huis. Ze noemen zichzelf, hun tantes. Ze nemen de kinderen mee uit hun vertrouwde omgeving, naar hun huis. Londen was hun wereld. De mensen die voor hun zorgen, als hun ouders weg zijn, willen ze niet achterlaten. Bij de tantes in huis, gaat er een wereld voor ze open: De Magische Wereld. In het huis van hun tantes is niet wat het lijkt. Alles heeft een gebruiksaanwijzing.
Ze komen erachter dat ze afstammen van een bijzondere familie. Ze komen erachter wat hun ouders is overkomen. Hier begint hun queeste naar de wondere wereld van Terra Fabula. Door raadsels op te lossen, komen ze stapje voor stapje dichterbij. Kunnen ze deze prachtige wereld redden, van de duisternis, die deze wereld lijkt te overspoelen?
Alles is zo beeldend geschreven, dat je het gevoel hebt dat je erbij bent. Je ziet de koets voor je ogen uit je zichtveld vliegen. Je ziet gebruiksvoorwerpen soms tegensputteren, en soms krijgen dingen ineens pootjes. In deze magische wereld kom je ogen tekort!
Het boek is niet meer weg te leggen. Ik ben blij dat ik boek 2 al heb. Ik horen gonzen, dat het 7 delen gaan worden. Met deze wereld, kan ik dat ook echt geloven. Aan het einde van dit boek wil je namelijk meer!
Het leest echt vlot. Er zit veel humor in, maar het bovenal ook heel spannend! Dit is met recht een echte pageturner. De hoofdstukken zijn van een normale lengte en hebben allemaal een aparte titel. Die je meteen weer aanspoort, om door te lezen. Omdat je wilt weten, waar die titel voor staat.
Het is een boek voor alle leeftijden. Ook leuk om voor te lezen, aan avontuurlijke kinderen!
Eigenlijk moet er nog een waarschuwing bij dit boek: Pas op! Als je begint te lezen, kun je niet meer stoppen! En je vergeet de wereld op je heen, omdat je in het verhaal wordt gezogen!
Ik kan nog uren doorpraten over dit boek. Maar ik vind dat je gewoon de sprong moet wagen! Ga dit boek lezen! Dit is er een die ik het liefst meer sterren zou willen geven. Helaas zijn 5 sterren de max! Maar een dikke 10 in cijfers, wil ik er ook nog even bijgeven! Ik ben fan! *****