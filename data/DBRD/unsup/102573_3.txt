Connelly levert met zijn boeken bijna altijd hoge kwaliteit. Een nieuwe Bosch betekent gegarandeerde kwaliteit. Toch, krijgt deel 20 van mij voor het eerst drie sterren. Ook, omdat als je het afzet tegen de andere boeken van de Amerikaanse schrijver dit verhaal toch iets minder schittert. Al blijft het genieten hoor, hoe de inmiddels gepensioneerde rechercheur langzaam maar zeker het mysterie van de moord ontrafelt. Het plot waar Connelly een absoluut meester in is, is in dit boek echter magertjes voor zijn doen. Echter, zijn innerlijke worsteling met zijn detectiverol voor de tegenpartij (de mogelijke dader) wel boeiend is. De aangekondigde samenwerking in deze thriller met zijn halfbroer en advocaat Mickey Haller vind ik maar magertjes. De flamboyante Haller komt er haast niet in voor. Het is dus een ouderwetse Bosch queeste geworden met dien verstande dat zijn andere boeken meer uitmunten in de compositie.