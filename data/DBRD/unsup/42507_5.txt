Ik had dit boek gewonnen via een Facebookgroep en was echt blij! De cover was voor mij al meteen een schot in de roos! Ook het verhaal sprak me aan en was lichtelijk anders dan andere feelgood boeken. Paige won meteen mijn sympathie en ik leefde echt met haar mee. Jake brak haar hart als tiener en nu komt ze nog steeds met hem in aanraking omdat haar broer zijn beste vriend is. Ze bekvechten constant, maar wanneer hij haar te hulp schiet, komen de lang verscholen gevoelens bovendrijven. Ik vond dit een geweldig boek en zou heel graag de twee andere boeken uit de serie lezen. Die gaan over Frankie en Eva, de twee zakenpartners van Paige en tevens haar hartsvriendinnen.