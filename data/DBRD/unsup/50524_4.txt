Belofte maakt schuld van Sarah Pinborough gaat over Lisa, een alleenstaande moeder, die haar 16 jarige puber Ava opvoedt. Ava trekt veel op met haar vriendinnen, is druk met school en social media, onzeker over jongens en wil vooral niet dat haar moeder zich teveel met haar bemoeid. Lisa probeert Ava zo goed mogelijk op te voeden, maar is overbezorgd. Uiteraard heeft dit een reden, een reden die niemand weet…….
Het verhaal wordt vertelt vanuit drie personen, namelijk Lisa, Ava en Marilyn (vriendin en collega van Lisa), daarnaast wordt er geschakeld tussen het heden en verleden. Dit lijkt in 1ste instantie verwarrend, maar het wordt bij ieder hoofdstuk duidelijk aangegeven. Vaak zie je dat bij een verhaallijn vertelt uit verschillende perspectieven de vaart uit het boek wordt gehaald. Dit is bij Belofte maakt schuld niet zo. De spanningsboog die gedurende het verhaal omhoog gaat, wordt het gehele boek vast gehouden. Doordat er geschakeld wordt tussen de personages wordt er steeds een klein stukje van de puzzel vrij gegeven, maar tegelijkertijd word je als lezer ook op het verkeerde been gezet. Wat is er nu de waarheid? De personages worden goed neergezet in hun rol, en komen elk ook zeker tot hun recht in het verhaal. Ieder heeft zijn eigen rol in het verhaal.
Pinborough weet je als lezer geboeid te houden gedurende het gehele verhaal en maakt dat je als lezer steeds maar nog een hoofdstuk wilt lezen. Een pageturner!