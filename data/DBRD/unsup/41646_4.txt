Wat een topboek. Dit kinderboek behandelt de serieuze dierenwereld met veel humor. De titel van mijn recensie (een quote uit het boek) is een voorbeeld van die humor. Joukje Akveld verteld met verstand van zaken over de verschillende dieren in Zuid-Afrika. Ze laat rangers en andere dierenredders aan het woord om de soms ellendige situatie van een bepaalde diersoort uit te leggen.
Het boek is vlot en in begrijpelijke taal voor kinderen geschreven, maar volwassenen zullen er - net als ik - ook enorm van genieten.

De schitterende foto's ondersteunen de verhalen perfect. Regelmatig was ik voor mijn gevoel terug op het Afrikaanse continent, waar ik al enkele malen op reis ben geweest. En de vele tekeningen zorgen ook weer voor een grappige noot in het verdere zeer informatieve boek.

Persoonlijk heb ik erg van dit boek genoten en ik weet nu al dat mijn neefje van zeven jaar - die een grote Freek Vonk en Dokter Pol-fan is - enorm van dit boek gaat genieten. Kinderen van tegenwoordig schrikken niet zo van de waarheidsgetrouwe dierenwereld. Ze zijn juist serieus ge√Ønteresseerd in het wel en wee van de verschillende diersoorten.Dit boek is dan ook een mooie aanvulling op hun algemene dierenkennis. Maar wel met een grote glimlach.