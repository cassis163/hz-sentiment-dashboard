Marjolijn van Heemstra, oa journalist, theatermaker en schrijfster won met haar roman En we noemen hem al de BNG literatuurprijs en is nu genomineerd voor de Libris literatuur prijs van 2018.

In haar roman die is gebaseerd op ware gebeurtenissen, is een ring die ze van haar oma krijgt het uitgangspunt voor een zoektocht. De ring was van neef Frans, ook wel ‘bommenneef’. Ze kreeg de ring toen ze 18 was, met de belofte om haar zoon later te vernoemen naar Frans.
Als de zwangerschap eenmaal een feit is, is het van belang om het verhaal achter Bommenneef helder te krijgen. Maar het verhaal is al van 1946, wie herinnert zich nog wat en klopt alles wel? Het is een speurtocht, en gelijk een race tegen de klok, want de zwangerschap vordert en het verhaal is nog niet helder. Dat bommenneef waarschijnlijk niet de held is uit de verhalen, begint langzaam door te dringen. Wat nu?

In hoofdstukken die aftellen richting de komst van het kind, zijn kort en lezen vlot. Het verhaal van bommenneef wordt duidelijker evenredig met het vorderen van de zwangerschap. Maar waar ligt de prioriteit? Bij de zwangerschap of bij de zoektocht?

Een boek dat prettig leest, waarbij het verhaal van bommenneef langzaam wordt blootgelegd en wat kan worden gelezen als verhaal, maar waar onder de oppervlak veel meer schuilgaat. Voor de literatuur lezer een uitdaging om de onderliggende lagen op te speuren, waardoor het boek een extra dimensie krijgt.