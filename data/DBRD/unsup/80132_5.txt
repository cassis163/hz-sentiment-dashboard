Warmte in koude tijden. Zo zou je dit vakkundig door Edward van de Vendel vertaalde boek kunnen noemen. De vorig jaar overleden Zweedse schrijver is mij altijd bijgebleven van het indrukwekkende verhaal ' De wondergympen ' . Een verhaal uit 1992 dat ik later heb gekocht om te koesteren. Met dit verhaal - een echt voorleesverhaal - gaat hetzelfde gebeuren. De Zweedse achtergrond ten tijde van de Tweede Wereldoorlog zal misschien wat afstand scheppen voor het inlevingsvermogen, maar universele thema's als kersttijd en de eerste liefde zeker niet. Geen hilarische graphic novels, geen hapklare leesbrokken maar een verfijnd literair pareltje ligt om je te wachten. Niets mis overigens met graphic novels en hapklare leesbrokken, maar af en toe gevoelige, literaire diepgang. Dat samen is een prima leesmenu voor de kerstdagen.