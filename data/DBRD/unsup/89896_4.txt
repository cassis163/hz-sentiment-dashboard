Dit is het verhaal over de zeventienjarige Mathis. Naast problemen met zijn vriendin heeft hij eklek nacht verschrikkelijk, levensechte nachtmerries. Hij weet soms niet of het een droom is of werkelijkheid.
Nu hij verhuisd is en naar een nieuwe school moet, wordt het alleen maar erger.
Net op het moment dat hij niet meer weet of iets echt is of niet, ontmoet hij de mysterieuze Mila. Ze heeft een duister verleden en weet alles over de gevaren die er zijn in de wereld van de “lucide dromen “. Dat is het dus… Mila kan Mathis helpen om de dromen te controleren en om Mathis van zijn angsten af te helpen. Ze raken verstrikt in een spel tussen goed en kwaad en verliezen de greep op de werkelijkheid. Kunnen ze zichzelf redden of is het allemaal maar een droom?
Je maakt kennis met Matis, hij is een magere jongen met veel angsten, waardoor hij nogal als een bange jongen overkomt. Je kan je goed in hem inleven, hij kent de wereld van lucide dromen immers niet .. Hij droomt zo echt… jij maakt dat ook mee. Ik vind hem wel geloofwaardig als persoon. Hij is nuchter maar tegelijk ook sceptisch.
Mila is de andere hoofdpersoon . Je leert haar kennen als een meisje dat alles weet over de droomwereld , ze is mysterieus en vol zelfvertrouwen. Ik mag haar wel, ze is soms een beetje eigenwijs maar laat zich nergens door van de wijs maken.
Zed vind ik een rare, hem mag ik niet.
Het boek is in drie delen opgesplitst, elk deel begint met een stukje songtekst , deel een begiont met een stukje van de Division bell van Pink Floyd. De songteksten snap je wel als je het verhaal leest.
Deel een gaat over Mathis. Deel twee over Mila en deel drie weer over Mathis. Het verhaal leest lekker vlot, hoofdstukken zijn niet al te lang en de stijl is eenvoudig maar goed. Het is een origineel onderwerp, lucide dromen. Spanning, humor, romantiek en zelfs horror. Het zit er allemaal in. De opbouw naar het plot is erg goed en spannend. Omdat er nog twee delen komen, is het niet af. Je wilt het volgende deel lezen om te weten hoe het afloopt.
Het boek is een Young adult fantasy voor jongeren vanaf 14 jaar.