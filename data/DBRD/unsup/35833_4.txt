“Menthol” geschreven door Frank Krake.

In het boek “Menthol” beschrijft Frank Krake het biografische verhaal van Joseph Sylvester, geboren op het Caribische eilandje Saint Lucia. Hij groeit daar op met zijn broer en zussen in armoede en weinig toekomst perspectief. Zijn vader woont en werkt in Amerika om geld te verdienen voor het arme gezin. Als de moeder van Joseph overlijdt wil hij zo snel mogelijk naar zijn vader in Amerika. 2 jaar later verlaat hij op 19 jarige leeftijd zijn geboortegrond en maakt de oversteek naar het grote onbekende Amerika.
Tijdens zijn reis ontdekt hij dat een goede handelaar is en weet zo geld te verdienen. In Amerika verblijft hij in eerste instantie bij zijn vader, maar besluit al snel om op eigen benen verder te gaan. Het handelen gaat hem goed af, maar gebukt onder de nasleep van de slavernij, racisme en de Klu Klux Klan besluit Joseph om naar Europa te gaan om daar als handelaar zijn fortuin te gaan maken. Europa, herstellend van de eerste wereld oorlog, staat open voor deze markante handelsman en Joseph doet goede zaken met zijn hoofdpijn poeders, menthol pastilles, tandpoeders en Babajaba tandpasta. Als marktkoopman reist hij door België en komt uiteindelijk in Nederland terecht. Inmiddels heeft Joseph patent op zijn poeders en pasta die hij uit Amerika over laat komen. Hij neemt de naam Menthol aan en zijn eigen spierwitte gebit is het handelsmerk van zijn tandpasta. Al snel veroverd hij de Nederlandse markt met zijn Babajaba tandpasta en brengt heel Nederland aan het tanden poetsen. Dan ontmoet hij Maria Borchert, genaamd Roosje, een knappe mannequin uit Hengelo. De twee worden op slag verliefd op elkaar en vormen een excentriek paar. Hun huwelijk gaat aan niemand in Hengelo voorbij, hij een volbloed neger en zij het mooiste meisje van de stad. Hun geluk lijkt niet op te kunnen, maar dan komt er de dreiging van de tweede wereld oorlog en het echtpaar moet een moeilijke beslissing nemen……
“Menthol” is een mooi en aangrijpend verhaal. Luchtig geschreven maar met zware onderwerpen. Het boek leest erg prettig en is uitgebreid gedocumenteerd met vele foto’s en plaatjes die het verhaal nog levendiger maakt. Tanden poetsen zal na het lezen van dit boek nooit meer het zelfde zijn.