De eerste roman van schrijfster Laline Paull “De bijen” gaat over Flora, bij 717. Flora is een bij welke geboren is in de laagste klasse van haar gemeenschap, zij is een schoonmaakster. Dit houdt in dat haar leven bestaat uit werken en een de totale aanbidding van de Koningin.
Net zoals in het wereldse leven zijn er grote verschillen tussen de diverse bijen, zo zijn er arbeiders, priesteressen, bazen en het gezag. Doordat Flora anders is en zeer eigenzinnig en nieuwsgierig, ziet zij kans omhoog te klimmen in de bijen wereld. Haar wereld wordt zo groter dan normaal is voor een geboren werkbij. Dit is echter niet altijd acceptabel voor de anderen binnen haar bijen familie. De bijen leven in totale devotie voor de Koningin, maar Flora is anders en zij durft de vruchtbaarheid van de Koningin aan de orde te stellen. Dit verstoord het ordelijke leven in de bijenkast totaal.
Laline Paull geeft een zeer gepassioneerde omschrijving van het leven in een Bijenkorf. Zij geeft de bijen een bijna menselijk karakter en je vergeet soms dan ook dat het verhaal om bijen gaat en niet om mensen. De bijenwereld heeft in dit verhaal toch veel weg van de mensenwereld waarin je soms ook door schade en schande wijzer wordt.
Het boek heeft mij soms best ontroerd en mijn kijk op bijen voor altijd verandert.