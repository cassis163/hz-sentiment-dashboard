“Als de witte wieven dansen, dan mot je niet op het water willen zijn.”

AUTEUR:
Lineke Breukel 1961
Deze Nederlandse auteur is zeker niet aan haar proefstuk toe, en mag meerdere thrillers achter haar naam zetten. Rond 2012 emigreerde Lineke met haar gezin naar Zweden. Haar liefde voor het schrijven heeft ze vast meegekregen van haar grootvader Jan Nowee schrijver van de kinderboekenserie De Arendoogserie.
THRILLER:
“Deze doden zijn geduldig, die wachten al jaren op hun bevrijding.”

Precies twintig jaar geleden, toen Raven tien jaar was, heeft haar broer hun ouders vermoordt, en haar beloofd speciaal voor haar terug te komen eens ze éénmaal ouder en rijper was. Al die tijd loopt ze met een ongelooflijk trauma rond, tot ze eindelijk denkt rust te kunnen vinden bij haar therapeut Jonathan, en trekt bij hem in aan het Vikenstrand te Zweden. In deze streek verdwijnt er echter elk jaar, op dezelfde dag, al tien jaar aan een stuk, een jonge vrouw uit de gemeenschap.
Ras Mus een gewezen freelance misdaadjournalist gaat op onderzoek uit want dit jaar is er nog niemand verdwenen. Is het uitstel of loopt er iemand gevaar? Wat verbindt Raven en Ras Mus?
MIJN MENING:
Boeman was mijn eerste boek dat ik van Linke Breukel heb gelezen. Een boek dat je vanaf de éérste pagina in één ruk wilt uitlezen. Een verhaal zo spannend en levensecht geschreven, dat wanneer je naar bed gaat toch even in de kast of onder het bed wilt kijken. Het gevaar loert op onverwachte plaatsen, net zoals het plot een mooie twist kent. Raven en Ras Mus worden zo duidelijk neergezet, dat je je perfect kunt inleven. Heel graag zet ik ook haar andere boeken hiermee op mijn wil ik lezen lijstje, en kijk al uit naar een volgend boek van haar!
RAAD IK DIT BOEK AAN?
Zéér zeker!