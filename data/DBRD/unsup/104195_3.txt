Oef, jeetje... Wat vind ik deze lastig om te beoordelen!
Het verhaal is gaaf! Het begin is... nostalgisch! Het gele regenpak, het bootje in het stromende water, de rioolput met Het, ja! Het einde vind ik ook fantastisch gedaan; het verspringen tussen heden en verleden; heel gaaf en leest als een trein.

Alleen het middenstuk, sja...
Het gaat van hot naar her; van normaal naar bizar freaky en via een heleboel omwegen weer terug en zeker niet alles heeft meer duidelijkheid in het verhaal gegeven. Ik heb meestal wat moeite om in boeken te komen waar het verhaal vanuit verschillende personages wordt verteld en ook dit boek was daar geen uitzondering in. Samen met de -af en toe- gigantisch lange zinnen en ouderwetse woorden waren dit wel de grote knelpunten voor mij.

Wellicht zou ik een keer een re-read doen, maar ik zie het vooralsnog écht niet zitten om me weer door bijna 1200 pagina's te moeten worstelen. Er waren een boel dingen die me niet zo aanstonden, maar ook zeker een boel zeer gave pluspunten. Dus ik weet het echt nog even niet. Hou 'm voorlopig maar even op 3*.

Als ze ooit eens een herschrijving zouden doen, ben ik één van de eerste die 'm zal gaan lezen :) !