Soul circus is geen klassieke whodunit. Pelecanos weeft verschillende verhalen door elkaar waarin detective Strange en maat Quin prominent aanwezig zijn. Maar minstens evenveel aandacht gaat naar Mario Durham, de wat klein uitgevallen oudere broer van een drugsbaas. Vol wrok is die op zoek naar zijn ex-vriendin Olivia. Of naar Devra Stokes, de jonge vrouw die een getuigenis in het voordeel van moordenaar en drugskoning Oliver Granville kan afleggen. Of naar Foreman, de zwarte wapenhandelaar die zo gek is op zijn lelijke, blanke vrouw. Al die verhalen worden doorspekt met een stevige portie maatschappijkritiek en een indringend beeld van het leven in de gettos van Washington DC.

Soul circus is het laatste boek waarin het duo Strange en Quin optreedt. In een interview met de krant De Standaard vertelt Pelecanos: Met het derde boek heb ik alles gezegd wat ik over die buurten en de mensen die er wonen te zeggen had. Ik wil de formule niet nodeloos uitmelken. Vooral Strange is me erg dierbaar geworden. Dat hebben Pelecanos en ik dan gemeen. Ik heb nog een boek met Strange te goed (De grote afrekening). Ik ga het koesteren als een appeltje voor de dorst.