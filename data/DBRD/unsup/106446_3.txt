In deze maand, januari 2018, is Kim al 10 jaar schrijfster en heeft ze meerdere boeken geschreven, waaronder de lillith trilogie (gebonden in duister, verbroken in schemer en geboren in licht), daarnaast hydrhaga (stand-alone) en inmiddels is ook haar boek: vertellingen van de ondergang – bloed, verschenen. Naast al deze boeken zijn er inmiddels ook al boeken vertaald in Engels voor verkoop in het buitenland. Kim ten Tusser heeft dus echt bekendheid gemaakt als fantasyauteur van Nederlandse bodem.
Kim is geboren in 1979 in Twente en daar woont ze nog steeds in een huis uit 1902. Naast schrijven houdt Kim van geschiedenis, reizen en avontuur. Zowel fietsend als wandelend.
Gebroken in Schemer is het tweede deel van de lilith-trilogie.
Waar gaat het boek over?
Het boek gaat naadloos verder waar deel 1 is geeindigd.
Verbroken in schemer beschrijft de verdere lotgevallen van Lilith en de andere hoofdrolspelers uit boek 1.Sinds de gebeurtenissen in ´Gebonden in Duister´ heeft Lilith zich erbij neergelegd dat ze weer in handen is van de oorlogszuchtige profeet Kasimirh en ze is bereid om in naam van de God Jakob haar verwoestende vluchten te hervatten. We volgen Kasimirh op zijn kruistocht, terwijl Ferhdessar een bondgenootschap tegen de profeet probeert te smeden.
Naast de bekende Seraph, Nander, Ghalatea en Yvar, maken we kennis met Ohinde, Zuzeca en Nigesanla. lilith probeert zichzelf hiertussen staand te houden, wetende dat er misschien “iets”’ in de bergen is, dat of die haar zal kunnen helpen. En meer vertellen over haar persoon
De strijd om Havv'n is geëindigd in het voordeel van Merzia, maar dat betekent niet dat de oorlog is afgewend. Als de magiër Ferhdessar terugkeert in Nadesj, blijkt dat koning Yvar een verbond wil sluiten met Zuzeca, een hogepriester van Margal. Het is het begin van een verslechterde band tussen de koning en zijn raadsheer. Als Yvar ook nog contact zoekt met Jakob, lijkt het einde van Merzia met rasse schreden naderbij te komen.
Hoe dit allemaal afloopt lezen we verder in het derde deel, Geboren in Licht.
Wat vond ik van dit tweede deel van de trilogie?
Ik vond dat er veel duidelijk werd over de onderliggende verstandhoudingen, maar ik vond het minder spannend om te lezen dan het eerste deel.
De personages zijn goed uitgewerkt, er zijn leuke personages bij gekomen, maar de verhaallijn wat langdradig. Ik miste wat actie.
Al met al vond ik het wel een leuk boek en ben ik wel benieuwd naar deel 3, ik zou graag weten hoe het afloopt met al deze personages in het bijzonder Lilith.
Ik geef dit boek 3.5*