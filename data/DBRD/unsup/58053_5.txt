Het boek speelt zich af in de jaren â€˜80 in Vancouver en nog noordelijker. Het noordelijkste stadje waar het maar 3 maanden licht is, maar waar de zomers vol licht en leven zijn. De personen in het boek hebben stevige karakters en worden helder en beeldend beschreven. Sarah, de hoofdpersoon, is zilversmid en moet een moeilijke beslissing nemen: de kunst of het grote geld? Zij vertrekt naar het noorden, daar waar de natuur overheerst, om na te denken. Daar ontmoet zij Mary, de broers Adam en Jacob en andere dorpsbewoners. Adam en Jacob zijn muzikanten, die hun hart hebben verloren aan de blue grass muziek. Adam wil nog verder naar de bron. Jacob kiest voor stabiliteit. Je hoeft niet over veel verbeeldingskracht te beschikken om je mee te laten nemen met het boek. Sien Volders zorgt daarvoor met haar beeldende en realistische beschrijvingen.