De verhalen van de tweeling Saskia en Jeroen zijn erg leuk omdat ze vrolijk, spannend en grappig zijn. De tweeling beleeft altijd wel wat geks. Het is nooit saai met Saskia en Jeroen. Als ze op het punt staan om zich te vervelen dan bedenkt de een van de twee wel wat leuks. De verhalen zijn divers en afwisselend. Leuk om voor te lezen vanaf 4 jaar, en vanaf 8 jaar om zelf te lezen. Het kan maar zo zijn dat sommige verhalen herkenbaar zijn voor je kind! Hoewel de verhalen van Saskia en Jeroen al best oud zijn, vervelen ze niet! Ondanks dat ze al meer dan een halve eeuw oud zijn, blijven de verhalen populair. Misschien heb je ze zelf vroeger ook wel gelezen. Sommige verhalen hebben ook een boodschap, en als er geen duidelijke boodschap in zit leent het vaak wel voor om er verder met je kind over door te praten. In het geval dat Saskia en Jeroen de hoed willen redden van de meneer kun je er met je kind over doorpraten. Wat vond jij van deze actie? Hoe zou jij dat doen? Was het veilig? Wat hadden ze anders kunnen doen?

Een mooi boek voor thuis en op school!