Het is een snikhete zomer op het verlaten Franse platteland. De Engelsman Sean loopt door een verwilderd bos en trapt in een wildklem. Hij raakt bewusteloos van de pijn. Gelukkig wordt hij gevonden door Mathilde en haar jongere zusje.Zij slepen hem mee naar hun afgelegen boerderij. Als Sean opknapt, gaat hij werken voor Mathildes vader, een rauwe, norse man die jaagt en varkens fokt. Er hangt een lugubere sfeer. Dan blijkt dat de vorige klusser verdwenen is.
Het verhaal kent 2 verhaallijnen die uiteindelijk tot een boeiende ontknoping samenkomen. Met dit boek bewijst de schrijver dat hij ook een ander genre kan schrijven. Het is meer een spannend mooi geschreven boek dan een thriller. Van het begin tot het eind blijft het verhaal boeien. Ook de seksuele spanning tussen de hoofdpersonen wordt op subtiele wijze beschreven door Beckett. Een aanrader!