De Plectrum fabriek vertelt het verhaal van de schuchtere Wessel, wiens vader voor een beter betaalde baan verhuist met het gezin naar een winderig havenstadje. Wessel moet maar wennen aan het nieuwe huis boven het theater en beschouwt het plek als rusteloos. Daarna ontstaat het idee van het starten van een band. Oefenen kunnen ze in de jeugdhonk. Wessel krijgt zijn eerste vriendinnetje Betty. Algauw raakt het uit. Hierna krijgt hij nog een vlam de 14- jarige Marietje. Hij zelf is 12 jaar oud. Na een tijdje wanneer Marietje 15 is gaat ze werken en krijgt ze een relatie met een achttienjarige. Ze is niet langer meer zijn vriendin. Hij houdt van gitaar spelen.

Het eerste dat me opviel was de grappige schrijfstijl van Warmerdam. Hij schrijft een beetje apart (positief) iets dat je niet vaak tegenkomt in boeken. Op sommige grappige momenten heb ik even hardop gelachen in de trein volgens mij ben ik voor gek verklaard door andere medereizigers in de trein.

Ik moest wel even wennen aan het feit dat de meeste personages in het boek niet met naam en toenaam werden genoemd maar meer met relaties werden aangeduid. Na een tijdje merk je er niets meer van.

Er zitten soms van die hilarische momenten in het boek zoals deze:
“Het is heel modern, seks op het toneel’, legt hij ernstig uit.
‘Seks? Je bedoelt met pikken en kutten? Henry’s interesse lijkt gewekt.
Wessel schrikt. ‘Doe normaal man.’
‘Nou dan?’
‘Nou gewoon, met ontwikkelingen en zo. En dat de meisjes het ook leuk vinden.’
‘Als de meisjes het leuk vinden, vind ik het ook leuk.”

Dit stuk vond ik ook erg grappig:
“Wessel heeft wel al begrepen dat jongen verliefd worden op meisjes en daar dan mee trouwen maar op welk moment ze dan veranderen in vrouwen zoals deze, met kapsels in ruime jurken, is voor hem een mysterie. “

Dit is echt een prachtige roman dat lekker wegleest en boeiend is geschreven. Door de boeiende en hilarische schrijfstijl word de lezer aangespoord om door te lezen. Met heel veel plezier heb ik dit prachtige boek verslonden. Zeker een aanrader voor iedereen.