"In mijn bloed", een boek dat je bij de strot grijpt Ook een dapper boek, in deze tijd, waarin mensen over elkaar heen buitelen om hun mening te geven via social media.
En het is natuurlijk een leed dat je niemand gunt. Je weet dat het recht zijn loop moet hebben maar kunt je ook de woede, het verdriet van een ouder voorstellen. Ik denk dat we allemaal moordneigingen zouden hebben, na zo'n inbreuk op je leven, en je kind misschien beschadigd voor altijd.
De hoofdpersoon is dan ook nog eens misdaadverslaggeefster, dus gaat op zoek naar antwoorden.
De reacties van de andere ouders zijn aan de andere kant ook te begrijpen. Die keuzes zijn niet altijd zwart/wit. Ja, en een klein dorp is denk ik heel anders dan een stad. In een gemeenschap waar iedereen iedereen kent is er weinig anonimiteit.
Voor de rest zal ik niet teveel over de inhoud verklappen, want ik raad thriller liefhebbers aan dit boek zelf te lezen.

Het boek leest makkelijk en vlot weg. Is helder geschreven.
Van mij hadden er wat minder verhaallijnen in mogen zitten.
Goed is ook dat het einde niet is wat je verwacht. Je blijft geboeid lezen.
De buitenkant van het boek nodigt uit tot lezen. En ook de achterflap nodigt uit tot lezen.
Kortom spannend tot op het laatst.
Ik ben dan ook benieuwd naar een volgend boek van deze schrijfster.
Het boek krijgt van mij vier sterren.
Het maakt mij in ieder geval nieuwsgierig naar het volgende boek