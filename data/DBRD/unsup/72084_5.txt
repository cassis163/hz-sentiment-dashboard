Quinlan (Quinn) McKee heeft een heel apart leven….Ze helpt mensen hun verdriet te verwerken. Bijvoorbeeld: ouders die hun dochter hebben verloren. Ze speelt hun dochter zodat de ouders het kunnen afsluiten. Ze is dan ook een sluiter van beroep. Ze doet enorm goed haar best om haar cliënten te helpen. Dit is een vorm van Rouwtheraphie. Ze mag zich niet hechten aan haar cliënten.

Quinn doet het werk al heel lang. Ze heeft zoveel herinneringen van andere meisjes, dat ze vaak niet meer weet welke er nu van haar zelf zijn. Ze gaat zo op in haar rol, dat ze vaak de echte Quinn vergeet en achter zich laat. Wat zou jij doen als je niet je eigen leven kunt leiden????? Ze stapt in het leven van een overleden persoon. Ze wil het liefste haar eigen leven leiden. Maar haar vader is zo trots op haar. Ze kan hem niet in de steek laten. Hij stuurt haar erop uit, steeds weer een nieuwe opdracht. Quinn duikt in het leven van Catalina Barnes. Ze moet in dit geval niet alleen de ouders helpen, maar ook Catalina’s vriendje. Zij moeten haar dood kunnen afsluiten. Ze stuit op een aantal vreemde dingen en gaat op onderzoek uit.

Dit is het derde boek van The Program-serie. Maar eigenlijk is het een prequel van de eerste twee boeken. Het geeft je meer inzicht op Het Programma. Je krijgt ook door hoe de Epidemie op gang is gekomen. De epidemie van de eerste twee boeken, bedoel ik daarmee.

Het is verrassend vlot geschreven en heeft een thema dat ons allemaal wel een keer treft.
Iemand verliezen waar je heel veel om geeft. Hoe verwerk je zoiets?
Maar ook zit er liefde, eenzaamheid en verraad in. Het is echt een compleet boek. Heel anders dan de voorgaande boeken. Maar ik vind dit echt een heel mooi boek. Het zit vol emoties en dat laat niemand koud. Dit is een echte pageturner!
Het liefste wil je Quinn een knuffel geven. Maar dan denk je: oh, nee…Het is niet echt.

Quinn’s verhaal raakt je in je hart. Dat kan gewoon niet anders!

Het plot nam een wending, die ik niet zag aankomen. En ik moet zeggen, dat ik dit boek echt de beste vind van de serie. Waarom? Het laat je echt niet los. Dit verhaal doet je terug denken aan je eigen verlies. Iemand verliezen doet gewoon heel veel pijn! Het steekt zelfs een beetje in je hart. Ik snap ook dat er op de achterkant staat: Voor de fans van John Green. Dat kan ik alleen maar beamen!

De cover was me een hele tijd onduidelijk. Maar je komt er toch achter wat de betekenis is! Het is een beetje een andere stijl dan we gewend zijn in deze serie. Maar deze cover past gewoon perfect bij het verhaal. Een meisje (Quinn) die in de spiegel kijkt. Wie ziet ze nu echt? De spiegel komt trouwens ook voor in het boek zelf!

Ik kan alleen maar zeggen, dat iedereen die de eerste twee boeken heeft gelezen….Dit boek ook moet lezen. Het is anders, maar echt origineel! Ik kon het boek niet meer wegleggen. Het had me in zijn greep. En dan is het echt een goed boek. Ik hou van dit soort boeken. Ze weten de weg naar je hart te vinden. Dit is echt zo’n boek die moet je even laten bezinken!

Dit boek krijgt van mij dan ook 5*****