"Hun omarming was er niet een van liefde of lust. Het was een ontmoeting tussen roofdier en prooi." ~ p8.

Wat is het toch heerlijk om, al is het maar voor even, je weer te mogen bevinden in de wereld van de Bloedwetten.

"Angst was voor de mensen en de wereld van de mensen kon hem gestolen worden." ~ p66.

Kleine moordenaar is een Bloedwetten bronvertelling, en verteld het verhaal van de twaalfjarige Rafaël. Terwijl de waterpest door het scheepskwartier van Hofstede sluipt heeft de kleine Rafaël maar 1 wens: een einde aan de hel die zijn vader van zijn leven maakt. Wanneer hij getuige is van een moord, denkt hij de ideale leermeester te hebben gevonden. Niets is echter minder waar...
Als fan van de Bloedwetten boeken van Sophia Drenth kon ik er niet onder uit; ik móest dit boek lezen. En dat heb ik dan ook gedaan. In één adem wel te verstaan. Vanaf de eerste pagina weet het verhaal je te vangen, en kan je niet anders dan blijven lezen tot je hem uit hebt. Op haar unieke eigen wijze weet de auteur een beeld te schetsen die je als lezer bijna beleefd, je ruikt nog net niet de dood in straten. Dit korte verhaal is een prachtige aanvulling op de serie en op het personage Ravàn. Zonder het te beseffen had je dit nodig, om hem te begrijpen en om het hele verhaal meer tot je te kunnen nemen.

"Op elke overloop in het landhuis stonden bustes van nurks kijkende mannen die kennelijk belangrijke dingen hadden gedaan, want hun koppen waren te lelijk om voor de lol tegen aan te kijken." ~ p85.

Het is bijna jammer dat het maar zo'n klein boekje is, maar het weet absoluut het verlangen naar het derde boek weer aan te wakkeren. En ondanks de "slechts" 115 pagina's is het verhaal gevangen met alle nodige elementen voor succes. Ik kan niet wachten tot ik weer verder kan in de wereld van de Bloedwetten! Dikke, vette 5 sterren.