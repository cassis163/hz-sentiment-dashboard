Het eindeloze strand is een tussenverhaal tussen Café Zon en Zee en Een verre kust.
In Het eindeloze strand komt Saif Hassan als vluchteling uit Syrië op Mure aan, om daar als huisarts te gaan werken. Kan hij daar een nieuwe toekomst opbouwen?
Eenmaal daar krijgt hij te maken met allerlei onzekerheden en veel nieuwe dingen, die hij zich al snel eigen maakt. Na een tijdje leert hij zelfs het dialect te verstaan, dat behoorlijk afwijkt van het Engels.
Gaat hij geaccepteerd worden? Hij maakt lange strandwandelingen en kijkt regelmatig vol verwachting over de zee uit. Zal hij ooit zijn vrouw weerzien?
De vrijgezelle Lorna krijgt het steeds zwaarder met de zorg voor haar zieke vader en dreigt er bijna onder door te gaan. Op het spreekuur vraagt ze Saif om slaappillen, die hij niet wil geven. Hij begrijpt wat ze door maakt en adviseert haar te wandelen. Stilletjes heeft ze een zwak voor Saif en ontstaat er een vriendschap door hun onverwachte ontmoetingen op het strand, waarbij ze allebei weer leren lachen.