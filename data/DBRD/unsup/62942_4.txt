Ik geef toe dat ik de cover van dit boek mooi vond en nieuwsgierig werd naar de inhoud, gezien de beschrijving en het leesfragment.
Toen het boek met wat vertraging door de post aankwam, was ik nieuwsgierig genoeg en nam het meteen vast om even in te kijken. Nu, gelukkig had in niet meteen een dringende afspraak.
Daar ging mijn tijdsbesef. Ik denk dat ik langer bezig was dan ik plande. Dus ik begon te lezen en nog verder te lezen … Ik moest het door omstandigheden wel opzij leggen, maar dat was soms moeilijk.
Dus wat kan ik zeggen: het verhaal is zeker boeiend. Heel de queeste van Bibi en haar gevolg om de kelk is duidelijk en spannend uitgelegd. Ik vrees dat ik sneller in het verhaal zat dan ik plande.
Ik ben dankzij dit boek ook kobolds anders gaan bekijken, net als feeën. Wolven en andere wezens konden ook niet ontbreken. Ik heb al veel fantasy gelezen, maar vond dit wel echt uniek.
Kortom: een geslaagd werk.
De enige minpunten vond ik het soms wat overwoordige taalgebruik en de stopwoorden, zoals de manpassen en soms woorden veel herhalen. Ook hier en daar wat kleine taalfoutjes die te vergeven zijn, maar "gevoelt" en soms namen zonder hoofdletters, vielen me op. Voor mij is het zeker niet storend, maar voor sommige lezers kan dit een aandachtspunt zijn. Wie zijn leesplezier daardoor wil laten verknallen, mist veel.
Een geslaagd debuut. Ik zit nu zeker op het puntje van mijn stoel, want ik krijg het gevoel dat ondanks dat het verhaal "af" is, er zeker nog verder kan verteld worden.