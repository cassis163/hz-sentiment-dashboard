Stalker is alweer het vijfde boek van het Zweedse schrijversduo Lars Kepler. Aan het einde van het vorige boek, Slaap, leek het alsof Joona Linna was overleden na een confrontatie met zijn vijand Jurek Walter. Niets bleek minder waar. In Stalker is hij terug om inspecteur Margot Silverman bij te staan in haar onderzoek als het volledig lijkt vast te lopen.

Zweden wordt geteisterd voor een stalker, hij filmt de vrouwen in hun veilige eigen huis vanuit het donker en plaatst dit filmpje vervolgens op Youtube. De stalker vermoordt vervolgens ook zijn slachtoffers. De politie tast volledig in het duister en het onderzoek lijkt vast te lopen. Dan wordt bij het vierde slachtoffer haar verwarde man gevonden, hij wordt vervolgens met behulp van hypnose verhoord, Dit gebeurd door Erik Maria Back, wie we al kennen uit onder andere het boek Hypnose. Zijn rol wordt echter steeds groter gedurende het boek.

In het begin van het boek was het even wennen, Joona Linna miste ik echt. Margot Silverman is een totaal ander persoon en ik moest me even een beeld van haar gaan vormen. Gelukkig was daar al snel Joona weer, al is hij wel een beetje onherkenbaar in het begin. Het plot zit weer geweldig inelkaar, de stalker is te gruwelijk voor woorden en de politie lijkt maar geen grip op hem te krijgen, Maar wie is hij toch?

Heerlijk dat Joona zijn eigen weg gaat in het onderzoek en uiteindelijk de dader identificeert. De verdenkingen liggen lang op andere karakter en de lezer wordt vakkundig om de tuin geleid. Het boek zit vol met boeiende karakters en dit zorgt dat de uiteindelijke dader lang onzichtbaar blijft.

Waarom dan geen vijf sterren? Dat is omdat ik het element miste dat maakte dat ik in de vorige boeken alleen maar door wilde lezen. Margot Silverman kan toch echt niet tippen aan Joona.