Gooi de pakjes en zakjes maar over boord! Dit boek laat zien dat populaire kant-en-klaar gerechten ook heel makkelijk zonder convenience producten gemaakt kunnen worden. Met een overzichtelijke indeling in Soep, Saus, Aardappels, Rijst, Vis, Vlees en Toetjes weet je als lezer precies waar je moet zijn. De grappige illustraties aan het begin van elk hoofdstuk motiveren de lezer nog meer om de pakjes te laten staan. Gevarieerde recepten met alledaagse ingrediënten en stap voor stap beschreven zorgen ervoor dat je niet perse een keukenprinses/prins hoeft te zijn om iets lekkers en gezonds op tafel te zetten. Ook voor de vegetariër en mensen met weinig tijd is er genoeg keuze. Alles tezamen biedt dit vrolijk geïllustreerde en kleurrijke kookboek een prima alternatief voor elke maaltijd.