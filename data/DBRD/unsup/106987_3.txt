In Behind her Eyes wordt de spanning langzaam opgebouwd. Basis is een klassieke driehoeksverhouding met een fraaie karakterisering van de hoofdpersonen en met een doordachte koppeling van verleden en heden. Het is geschreven vanuit het perspectief van de twee vrouwelijke hoofdpersonen, waarbij de lezer niet weet te ontrafelen wat de waarheid is. Feitelijk is het een psychologische thriller, met alle kenmerken van dat genre: manipulatie, machtsspelletjes, intense relaties, geestelijke bedreiging en scherpe plotwendingen.
Vooraf verwachtte ik dat Behind her Eyes in de trant van Gillian Flynn's Gone Girl geschreven zou zijn. Voor wat betreft de spanningsopbouw is dit waar. Hoe teleurstellend is echter het plot van Behind her Eyes; het is bovennatuurlijke onzin van de bovenste plank. Heel erg jammer dat het zo prachtig opgebouwde boek zo eindigt. Overigens zullen lezers die houden van paranormale fictie wellicht teleurgesteld omdat zij het gevoel zullen hebben dat dit aspect te weinig belicht wordt in de loop van het verhaal.
Voor het einde slechts 1 ster; voor de aanloop ernaar toe 5 sterren. Gemiddeld dus: 3 sterren.