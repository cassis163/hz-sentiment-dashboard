In dit boek ontmoeten we verschillende families, in verschillende landen gedurende de turbulente periode 1933 – 1949.
Carla von Ulrich groeit op in Berlijn in een periode waarin het nazisme tot volle bloei komt. Zij probeert op haar eigen manier tegen onrechtvaardigheid en dus tegen de nazi’s te vechten. Een gevecht waar zij, maar ook haar familie een hoge prijs voor moet betalen. In Amerika ontmoeten we de broers Chuck en Woody Ewar, die na een zorgeloze jeugd door de tijd gedreven snel volwassen worden en bereid zijn te gaan vechten om een betere, vrije wereld te kunnen creëren. Ook Lloyd Williams, student in Cambridge en zoon van een parlementslid is bereid tegen het communisme en fascisme op te staan. Als laatste volgen we nog Volodja een Russisch geheim agent.

Het boek beschrijft hun levens tijdens deze, ontzettend moeilijke, periode in de twintigste eeuw. Het is spannend geschreven, vaak verdrietig en ontroerend, maar ook geeft het een inkijk in de geschiedenis gezien door het oog van de schrijver. De verhaallijnen lopen steeds meer in elkaar over zodat het verweven wordt tot één magistraal verhaal.
Ik heb het eerste deel van deze trilogie,” Door het oog van de naald”, niet gelezen, maar inmiddels heb ik het gekocht en ga het zo snel mogelijk lezen.