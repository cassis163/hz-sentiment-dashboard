Ik las dit boek enkele jaren geleden voor school en was er geen fan van. Na al die jaren kwam ik het boek weer tegen in mijn boekenkast. Enkele jaartjes ouder, dus tijd voor een nieuwe kans.

Deze keer vond ik het een beetje beter, maar nog steeds heeft het me weinig gedaan. Het is een zwaarbeladen onderwerp, met nog een heleboel andere zwaarbeladen onderwerpen eraan toegevoegd. Maar dat komt emotioneel niet over. Het gaat te snel, te bombastisch en vooral veel te afstandelijk voor de lezer.
Ik kon niet meeleven met de personages. Vaak had ik ook geen flauw idee wat er in hen omging. Dat vond ik wel een beetje jammer.
De personages waren over het algemeen ook ontzettend kinderachtig voor 15-17 jarige. Als ik terug denk aan die periode in mijn leven kan ik niemand voor de geest halen die zich zo gedroeg. Dat nam de geloofwaardigheid in twijfel.
Sommige stukken waren naar mijn gevoel ook niet heel goed uitgewerkt.

Het is een fijn boekje voor tussendoor. Op twee Ã  drie uur ben je er ook wel door.