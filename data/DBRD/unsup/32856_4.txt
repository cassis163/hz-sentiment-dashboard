In deel 3 van de Blingg serie wordt het verhaal verteld vanuit Sophie en Frederick. Je springt een half jaar terug in de tijd waar Frederick zijn verhaal verteld hoe hij en Sophie elkaar hebben leren kennen. Het begint allemaal goed. Sophie en Frederick genieten van elkaar en er lijkt niks in hun weg te staan voor een gelukkig leven. Toch komen er obstakels en niet alleen voor Sophie maar ook voor haar zus Gwen. Eerst hadden we al Eduard, de broer van Frederick. Ook Rens gooit zichzelf in de strijd en dan hebben de nu ook de baas van Frederick en Christiaan. Weer iemand waar je, je echt aan zult irriteren. Door deze obstakels is het wel weer een heel spannend verhaal en komen er allerlei emoties voorbij.

Het gaat weer een tijdje goed tot de dag dat Sophie en Frederick gaan trouwen. Daar gaat het weer goed mis. Rens laat Sophie een brief zien waardoor ook het laatste geheim van hun samen onthuld wordt. Sophie vlucht en weet niet meer wat zij moet doen. Zal zij voor Rens of voor Frederick gaan kiezen?

Een verhaal die weer erg goed geschreven is en ook weer moeilijk is weg te leggen. Een erg mooi einde over deze personages. Al ben ik toch nieuwsgierig hoe het na een paar jaar met de personages gaat. Persoonlijk had ik ook wel meer over Gwen en Christiaan willen lezen. Maar wie weet komt dat in de toekomst nog.