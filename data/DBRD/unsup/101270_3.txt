Een sterk uitziende vrouw siert de cover van het boek van Mingfang Wang, de auteur van Tijgerkop.
Als rechtgeaarde Sinjoor (inwoner van Antwerpen) kennen wij de beroemde wijk Chinatown, dat voor eenieder van ons toch raadselachtig blijft omdat we zo weinig van deze cultuur weten. Vrij gesloten als je nog nooit de intentie hebt gehad om je er verder in te verdiepen. Met Tijgerkop licht de auteur toch een tip van de sluier.
Mingfang, van origine Chinees, komt als twaalfjarig meisje naar Nederland. Ze leert vrij snel de Nederlandse taal en gaat mee aan de slag in het restaurant. Aangezien haar vader de nederlandse taal niet machtig is, valt alles op de schouders van Mingfang. Zeer gedreven en steeds optimistisch probeert ze naar de Nederlandse maatstaven alles correct te doen zoals het hoort maar de verschillende overheidsinstanties weten altijd wel een foutje te vinden. Hierdoor voelt het voor Mingfang als vechten tegen de bierkaai.
De auteur schrijft vol liefde over haar familie. Ze zet zich meer dan de volle 100% in voor het welslagen van het restaurant en is in mijn opzicht steeds bereid om anderen te helpen. Dit komt volledig over in het boek. Er wordt uitgebreid aandacht besteed aan haar jeugd in China en de grote cultuurverschillen met Nederland zijn dan ook opmerkzaam.
Tijgerkop is een aangenaam relaas van een jonge vrouw die sterk in haar schoenen staat. Ik wens haar nog alle succes met het restaurant Ã©n natuurlijk met haar boek.

Rating: 3,5/5