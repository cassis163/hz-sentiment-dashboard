Ik kan echt niet anders zeggen, wat een fantastisch verhaal! Zoen me tot ik zwicht behoort nu al tot een van mijn favorieten van dit jaar, denk ik. Het boek is heerlijk gÃªnant en vooral enorm hilarisch. De momenten waarin Stella regelmatig in terecht komt zijn ongemakkelijk, maar ook heel erg aandoenlijk. Ze weet precies wat ze wil en hoe ze het wil, alleen is de weg ernaar toe soms niet heel erg gemakkelijk. Met deze bumps in the road wordt het verhaal van Stella op een leuke en zelfs herkenbare manier verteld, ongeacht of je zelf Asperger hebt of niet.

Helen Hoang heeft een fijn origineel en vooral divers verhaal neergezet. Door de Asperger van Stella, maar ook door de achtergrond van Michael heeft het verhaal een fijne dosis diversiteit die het boek net dat beetje extra geeft. De 'problemen' die beide personages met zich meenemen worden op een mooie manier op papier gezet, zonder dat het zeurderig of dramatisch wordt. Het verhaal heeft absoluut inhoud, maar is niet zwaar en blijft door de humor die beide personages inbrengen lekker luchtig. Yes, gewoon een hele fijne read!

Wat ik ook echt een groot plus punt vond is dat beide personages echt hun onzekerheden hebben. Uit de flaptekst blijkt al dat Stella problemen heeft en onzeker is op het seksuele vlak. Maar ook Michael kampt met heel wat onzekerheden en die worden ook mooi uitgewerkt. Nog steeds is hij een fantastische man waar je tijdens het lezen stiekem een beetje verliefd op wordt, maar ook een man van vlees en bloed die niet perfect is.

Zoen me tot ik zwicht is een heerlijke must read waarin hilariteit, diversiteit, steamy moments en de nodige romantiek op een mooie manier worden afgewisseld. Ik heb genoten van het verhaal en raad dit boek echt van harte aan!