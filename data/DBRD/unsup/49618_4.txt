Met Bluf heeft de Vlaamse auteur Guy Prieels zijn derde boevenepos op de markt gebracht. Evenals de voorgaande boeken van de schrijver, is ook Bluf gebaseerd op een waargebeurd verhaal.

Het hoofdperonage in Bluf is Willem van Vugt, een echte levensgenieter en vooral een groot liehebber van geld en van het vrouwelijk schoon (met speciale aandacht voor 'Vrijheid en Blijheid'). In 1977 wordt Van Vugt gearresteerd op verdenking van de moord op Joris Lenaerts, de man van zijn minares. Tijdens het onderzoek naar de moord stuitten politie en justitie op een van de grootste fraudezeken uit de Belgische geschiedenis. Uiteraard speelt Van Vugt in de deze zaak de hoofdrol. Voor deze fraudezaak zit Van Vugt een vijf jaar durende gevangenisstraf uit. Als hij in 1983 vrijkomt, wordt al snel duidelijk, dat de detentie van hem niet bepaald een beter mens heeft gemaakt.

Bluf wordt geschreven in de kenmerkende stijl, waarmee Prieels in de afgelopen jaren naam en faam heeft gemaakt. In een geweldige vertelstijl, doordrenkt van humor en een oververvalst Vlaamse tongval, is het werkelijk een genot om dit boek te lezen. Prieels weet de aandacht van de lezer vanaf het begin te pakken en vast te houden. Evenals in bijvoorbeeld Bloedbroeders druipen zijn woorden van sarcasme, als hij zaken aan de kaak wil stellen. Met name het overheids- en justitiebeleid in BelgiÃ« is voor hem een geliefd onderwerp. Zo noemt hij bijvoorbeeld de rechter, die zijn zaak behandeld '...een zuur mannetje met ouderdomsvlekken op aangezicht en handen...'

Naast de verbluffend knappe schrijf- en vertelstijl van Prieels is dit boek ook nog eens geschikt voor verschillende genreliefhebbers. Naast de thrillerliefhebber zal met name ook de wat meer literair ingestelde lezer dit boek zeker op waarde weten te schatten. Het geeft ook absoluut stof tot nadenken en discussie.

Toch moet ik helaas toch ook een negatief punt noemen, en dat is de wel heel slordige afwerking van het boek. Het boek mist een hoofdstuk, een aantal hoofdstukken staan qua nummering in de foute volgorde en ook de spelling is niet geheel optimaal. Hoewel ik besef, dat op dit punt Guy Prieel geen echt verwijt kan worden gemaakt, komt het boek als geheel om deze reden niet in aanmerking voor de volle 5 sterren, maar blijft mijn beoordeling steken bij 4 sterren. Als je naar het verhaal kijkt is dat heel erg jammer.

Toch neemt dat niet weg, dat het verhaal een absolute aanrader is en dat dit boek zonder meer een aanrader is voor de liefhebber.