Wanneer je naar de cover en de titel van het boek kijkt, word bij mij de verwachting van een heerlijke feelgood opgeroepen. Maar niets is minder waar.
Het verhaal gaat over Alice, werkzaam op een BSO. De omschrijving van haar werk, zijn herkenbaar en geven je een kijkje in het leven van Alice. Op haar werk ontmoet zij het kindje Sarah. Haar vader komt haar altijd ophalen en wanneer Alice zich af begint te vragen hoe het zit met de moeder van Sarah, komt het nieuws dat haar moeder ongeneeslijke ziek is. Op dat moment besef ik mij dat het geen luchtige roman zal zijn.

Alice is erg begaan met Sarah. Dat haar vader een mega knappe man is, is een fijne bijkomstigheid. Al snel staat John met stipt op nummer 1 van de hot daddy list.
De verhaal krijgt voor mij een onverwachte wending wanneer de relatie van Alice op de klippen loopt en zij terug verhuisd naar Den Helder. Ik ben als lezer even in verwarring en ben nieuwsgierig naar hoe het verhaal verder zal gaan lopen. De sprong in de tijd van 1 jaar is goed beschreven.

Zonder al te veel te verklappen kan ik niet anders zeggen dan dat het een verhaal is die je aangrijpt. Een kindje met een ongeneeslijk ziek moeder, welke uiteindelijk zonder haar moeder zal gaan opgroeien. Dat er toch nog luchtige passages zijn over het liefdesleven van Alice, maken dat de emoties mij niet volledig ontroeren. Het einde van het boek is helaas erg voor de hand liggend, waardoor ik geen spanning meer ervaarde tijdens het lezen. Wat mij betreft een leuk boek voor tussendoor