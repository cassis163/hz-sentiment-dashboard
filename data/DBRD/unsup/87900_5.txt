Wanneer Jill 16 jaar wordt, land er ineens een draak in het weiland bij haar huis. Totaal onmogelijk natuurlijk, draken bestaan niet. Misschien heeft ze iets te veel drakenverhalen gelezen? Maar de draak blijkt echt en hij en zijn rijder zijn afkomstig uit een andere wereld: Dragan Duma. Jill laat de hele bekende wereld achter om met hen mee te gaan. Samen met haar nieuwe vrienden moet ze zich staande zien te houden in een wereld die steeds grimmiger wordt.

Patty van Delft heeft met dit boek een heerlijke Young Adult van Nederlandse bodem neergezet. Behalve draken zit het boek vol vriendschap, haat en verwarrende gevoelens. Het verhaal is niet heel erg origineel en hier en daar vrij voorspelbaar maar het leest vlot weg. Het is niet makkelijk om dit boek opzij te leggen. Je leert samen met Jill overleven in deze vreemde wereld. Het is heel makkelijk om je in te leven in haar.
Het was erg leuk om mee te kunnen luisteren naar de draken, vooral de commentaren van Libby en Brodin als Jill aan Skylar denkt. Het verhaal sleurt je mee in drakenvlucht door de wereld en het nieuwe leven van Jill.

Het was een geweldig boek om te lezen, ik ben heel benieuwd naar de vervolgdelen.
Ik geef het boek 5 sterren *****