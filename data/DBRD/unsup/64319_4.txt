Een goed gedocumenteerd verhaal in 2 lijnen. Korte stukjes over de oude, en via zijn overdenkingen, het levensverhaal van de jonge Jacob Jankowski. De stukjes over de oude Jacob in het verpleeghuis spraken me ook erg aan, al is het einde van het einde tamelijk ongeloofwaardig. De eerste helft van het boek pakte me niet echt. Daarna ging het lopen als een circustrein en bleef het me bezig houden. De schrijfstijl is op zich genomen nogal plat, maar het verhaal wordt met veel details, die overigens passend voelen en nergens storen, beeldend en ook met inlevingsvermogen beschreven. Bovendien valt er, naar mijn idee, geen speld te krijgen tussen alle ingewikkelde details, die regelmatig voorkomen. Leuk boek. Drie duimen voor het geschreven verhaal. Eentje extra vooral voor de bestudeerheid en de knap beschreven details.