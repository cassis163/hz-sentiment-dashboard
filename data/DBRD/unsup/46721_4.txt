De stijl in ‘Stil in mij’ is sober en past helemaal bij de verhalen die verteld worden. De korte verhalen van de verschillende vrouwen lezen haast als gesprekken. Bij sommige gebeurtenissen wordt langer stilgestaan dan bij andere. Precies zoals je in een gesprek zou verwachten. Het zorgt ervoor dat het bij de lezer echt goed binnenkomt. Wat is het heftig wat deze vrouwen in hun jeugd hebben moeten meemaken. Dat gun je niemand.

‘Stil in mij’ is een boek waar je af en toe in leest. De verhalen zijn heftig en blijven door je hoofd spoken, waardoor je niet alles in één keer leest. Ontzettend goed van Hermans en Verhoef dat ze deze vrouwen de kans hebben gegeven om hun verhaal te doen.