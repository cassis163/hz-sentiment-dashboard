Dit is het debuut van de auteur. Het derde verbond is een heel goed opgebouwd verhaal. Als echt spannend heb ik het niet ervaren, maar ik werd wel continue het verhaal in getrokken en raakte benieuwd naar de verdere ontwikkelingen in het verhaal. Een thriller in de klassieke zin zou ik het niet willen noemen.

Het boek heeft mij van het begin tot het einde weten te boeien. Ik vind het een heel origineel bedacht verhaal. Met name de manier waarop Helena en Mica liefde ervaren, ieder op hun eigen manier sprak me erg aan. Liane Baltus heeft een rijke fantasie en heeft dit op een mooie manier in woorden omgezet.

Het boek heeft een open einde en ik ben erg benieuwd naar het vervolg!