Het verhaal

Jeanne van Emden, Yoeke's grootmoeder, liet haar twee dochters onderduiken en verdween in de oorlog. En ging als vurig internationalist en radicaal socialist in het verzet, hielp een Duits oorlogsschip op te blazen, werkte voor een illegale krant, werd verraden als spion in het Englandspiel, ze was joods en nog doof ook, dus haar overlevingskans was niet zo groot. Maar geen enkel archief bewijst dat ze echt dood is gegaan in de oorlog. Daarom zoekt haar moeder deze Jeanne al meer dan 70 jaar. En Yoeke heeft beloofd haar te helpen. Wat resulteert in dit boek. Een combi van feiten en fantasie.


"Gaten tussen de feiten wordt ingevuld door fantasie"

De elementen

De cover trekt niet aan en geeft de sfeer ook niet goed weer. De titel "zoeken" geeft hoop dat er misschien iets gevonden wordt. Of dat zo is? En waren de antwoorden er misschien al? De schrijfstijl is plezierig, maar soms wat verwarrend. De vertelperspectief is 3e persoon. Qua hoofdstukken en lengte vond ik deze te lang. Het zou wat fijner lezen, zeker de materie om ze korter te houden. Tevens zou er een tijdsaanduiding mogen zijn, boven de hoofdstukken, gezien het over 3 personages gaat. Die eigenlijk alle drie aan het zoeken zijn. Aan het begin las het heel warrig. Al lezend begon ik gelijk een aantal zaken te noteren. En zocht ik direct de stamboom erbij:
-Grootmoeder Jeanne ( 1899) zocht haar weg gedurende de oorlog. Als joodse moeder deed ze wat ze kon, en bracht haar dochters ergens onder en ging in het verzet.
-Edith (1931), die haar moeder Jeanne "mamsie" noemt in het boek, is 11 jaar als ze dan voor het laatst haar moeder ziet. In 2017 is Edith 86 jaar en heeft 3 mappen op de tafel, vol informatie die ze in al die jaren heeft vergaard van instanties. Nog steeds is niet helemaal helder wat er met haar moeder is gebeurt. Ze is er al jaren mee bezig. Samen met haar dochter probeert ze door fantasie de gaten te vullen tussen de feiten en de info die er niet is.
-Dochter Yoeke (1967) is ook op zoek, ze zoekt een manier om de oorlog "uit te zetten". Want hij staat weer "aan". Terwijl Edith vast zit in de loop-van-zoeken, is Yoeke vastgelopen in een oorlogsloop. Een constante cirkel waar ze niet uit komt.


"Mam, is opa Max joods?".

Conclusie

Zoeken is een verslaglegging, van een zoektocht die 3 generaties betreft. Bij Edith die in de 80 is, dobberen herinneringen boven, wat soms verwarrend overkomt. Het gaat van de hak op de tak. En aan het einde weet ze het niet meer. Wat logisch is, gezien haar leeftijd.
Veel mensen die in of na de oorlog zijn geboren zullen zeker herkenning vinden in deze flashbacks, wel of niet gebeurt. Het oorlogsthema is niet uniek, maar koppel daaraan het zoeken naar je roots, je familie, de moeder van je moeder. Het is niet alleen een levensverhaal van grootmoeder Jeanne, maar ook die van Edith. De moeder van Yoeke. Tenslotte is Yoeke zelf ook moeder en put zij kracht uit hen, haar kids. Ik hoop dat de krokodil weer onder haar bed ligt!