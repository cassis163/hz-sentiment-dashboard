Roy Apps is bij ons niet echt een bekende naam maar bij onze Britse buren is dat wel anders. Apps maakte populaire kinderseries voor de BBC TV en BBC Radio en schreef daarnaast talloze kinderboeken en won ontelbare onderscheidingen. Het was slechts een kwestie van tijd dat een van zijn boeken kwam overvliegen naar ons kikkerland. Naast zijn meest recente boek over codes schreef hij twee non-fictie kinderboeken over legendarische branden en grote misdaden. Een Nederlandse uitgave van beide boeken zou zeer welkom zijn. Apps weet de kinderfantasie zeker te prikkelen.

De strikt geheime geschiedenis van codes en codebreken is een non fictie kinderboek over het ontstaan en het kraken van codes. In het boek staan veel leuke weetjes over codes uit de geschiedenis en hoe ze werden gekraakt. We reizen terug in de tijd naar de oude muurschilderingen en gaan via Egypte naar de Romeinse tijd. Codes uit allerlei tijden passeren de revue en hun betekenis wordt op een aangename en begrijpelijke manier uitgelegd.

In 1799 werd een zwarte steen gevonden door een groepje soldaten. De steen werd in Rosetta gevonden dus noemden de archeologen het de Steen van Rosetta. Archeologen begrepen dat het een zeer waardevolle ontdekking was, maar helaas hadden ze geen idee wat er op stond. Eeuwenlang wist niemand welke boodschap die geheimzinnige zwarte steen verborgen hield. Duidelijk was dat er drie verschillende schriften werden gebruikt: Hiërogliefen, het Egyptische Demotische schrift en het Griekse alfabet. Pas toen de “Griekse code” was gekraakt konden archeologen de andere twee “talen” ook ontcijferen. Het was een groet aan de farao. Dat was misschien een beetje teleurstellend maar hierdoor konden archeologen veel meer geschriften lezen!

Ook in de oorlog wordt en werd er veel gebruik gemaakt van geheime codes. De Duitsers gingen in WOII natuurlijk niet letterlijk naar een onderzeeër seinen waar en wanneer ze moesten aanvallen. Dat ging met geheime codes. En die codes veranderden iedere 24 uur. De Engelsen hadden een computer uitgevonden om die codes te kraken. De Enigma. Toch duurde het jaren voor ze de Duitse boodschappen konden afluisteren.

Smul je van dit soort verhalen? Dan is dit een boek voor jou.

Het boek is prachtig vormgegeven en staat vol van spannende verhalen. Het boek had veel dikker mogen zijn en per onderwerp had er nog veel meer informatie gegeven kunnen worden. Dit is namelijk een boek voor de hongerige lezer die alle informatie in zich opzuigt. Dit boek had 10x zo dik mogen zijn en dan was het nog niet genoeg geweest zo leuk is dit boek. Dit is een aanrader voor de nieuwsgierige lezer.

Er staan ook puzzels in en je kunt je eigen code maken. Genoeg te beleven in dit mooie en spannende boek.