Liesbeth List en Ramses Shaffy, namen die je hoorde op de radio en later ook zag op tv. De radio stond altijd aan. De Pastorale, Laat me en vooral Zing vecht huil bid lach werk en bewonder. Ik hoorde het vaak in mijn lagere schooltijd en later op middelbare school. Je zingt ze nog woordelijk mee.
'Dat je negatieve kanten van iemands gedrag vergeet omdat er zoveel moois - zoveel liefde - tegenover staat. Samen vormen zij de romantiek en samen dragen zij dat verhaal van hun afkomst mee. Twee ontheemden die herkenning vonden. Bij elkaar.'

Deze goed lezende biografie van Dave Boomkens trok direct de aandacht toen ik dit 300 pagina's tellende boek langs zag komen op Instagram. In de kerstvakantie lag het eindelijk uit de bibliotheek in huis. Ik heb mij vooral beperkt tot het lezen van de muziekgerelateerde interviews. Vooral, want je ontkomt er niet aan om steeds ook dat stukje met die aandacht trekkende kop te lezen. 'Half bekend Nederland' komt voorbij, van Kok tot Verlinde en van De Groot tot Typhoon of Frits Spits.

Het is een totaalbeeld van een bijzondere vrouw, een innemend persoon en geeft tevens een historisch en cultureel beeld van een enerverende tijd in Nederland en vanzelfsprekend komt ook Nederlands-Indië aan bod.

Voor wie meer wil weten over of een (hernieuwde) kennismaking met Édith Piaf, Jacques Brel, Theodorakis, Charles Aznavour, Ramses Shaffy en natuurlijk Liesbeth List zelf. Een icoon.
Er is veel onderzoek verricht, goed gedocumenteerd, mooi beeldmateriaal, ook mindere situaties worden beschreven, veel samenwerkingen, de mooie bijgevoegde cd completeert het geheel en vooral het léést!