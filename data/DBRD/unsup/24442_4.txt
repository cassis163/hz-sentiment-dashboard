Dankzij het selfpub- caf√© heb ik de kans gehad om dit boek te lezen. Waarom ik dit boek wou lezen kwam vooral door de achterflaptekst die maakte me nieuwsgierig. De tekst zorgt ervoor dat ik wilde weten wat er met Eva gebeurd is en waarom. Ook de kaft dankzij de vingerafdruk en de binaire cijfers zorgt voor de nodige nieuwsgierigheid om aan het boek te beginnen.

Het boek begint onmiddellijk met een spannende proloog die de nodige vragen oproept. Je wilt onmiddellijk verder lezen. Dat gevoel had ik eigenlijk het ganse boek door, het gevoel ik wil weten wat er aan de hand is, ik wil weten wat er gebeurd, wat de geheimen zijn.
De schuingedrukte tekst zorgde bij mij dat ik een vermoeden kreeg. Het einde in de details heeft me zeker verrast,  samen met het open einde. Mijn vermoeden bleek correct te zijn. Ergens heb ik wel het gevoel dat het verhaal nog niet volledig verteld is.  Benieuwd of er nog een tweede deel komt.

In sommige passages had ik echt medelijden met Eva en alles wat ze meemaakte, ik voelde haar onzekerheid en woede aan. Je leeft echt met haar mee op haar zoektocht naar antwoorden. Waarom zij? Dat is de vraag die gans het boek aanhoudt.

Het is geen standaard thriller.  Ik vind dat het hier en daar zelfs naar sciencefiction neigt een Genre die ik normaal niet vlug ga opnemen,  maar dit boek heeft me aangenaam verrast en smaakt naar meer.