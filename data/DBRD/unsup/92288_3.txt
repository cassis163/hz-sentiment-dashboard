Mensen die semi-bekend zijn geworden door deelnames aan realityshows en blogs worden door een verongelijkte intellectuele seriemoordenaar vermoord wegens het niet slagen voor een “Test”. Het team van de Nationale Recherche stort zich samen met Sebastian Bergman op deze zaak om nog meer slachtoffers te voorkomen. Dit verhaal is de rode draad in het boek, maar de privélevens van het gehele team wordt ook uitgebreid gevolgd. Niet zo vreemd, het boek word ook aangeprezen met: Dé nieuwe Sebastian Bergman. Een serie dient wat bij-verhalen te hebben. Toch krijgt Dé Sebastian Bergman naar mijn idee niet een al te grote rol toebedeeld. Wellicht had ik de voorgaande boeken moeten lezen om daar meer inzicht in te hebben… Maar juist door de gebeurtenissen van de andere personages en het open laten van de verhalen in hun leven krijgt de lezer zin om te wachten op het volgende boek van dit Zweedse duo. Zeker het laatste hoofdstuk heeft de deur opengezet voor weer een nieuw verhaal van Dé Sebastian Bergman ;-)