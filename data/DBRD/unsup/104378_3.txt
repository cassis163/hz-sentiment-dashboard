Als afsluiter van de blogtour hebben we mijn review, ik ga je alles vertellen over wat ik van Ster van acht vond! Het boek gaat over Teagan, ze is 17 jaar en heeft al sinds haar kindertijd nachtmerries. Schaduwen slaan haar elke nacht gade vanuit de hoek van haar slaapkamer. Dan ontmoet ze Garreth, hij is de nieuwkomer op haar school, waar ze als een blok voor valt. Dan komt ze er achter dat Garreth ook oog heeft voor haar, maar ze voelt de schaduwen dichterbij komen. En wat heeft de achtpuntige ster die Garreth in de huid van zijn handpalm heeft staan met haar eigen lot te maken? 

Tussen de liefde van Garreth en Teagan springen de vonken er vanaf, maar ondertussen gebeuren er ook engere dingen waarvan de een het antwoord weet en de ander niet. Teagan heeft een vriendschap die haar hierdoor heen sleept en haar aanmoedigt om met Garreth iets te beginnen. 

Wat vond ik ervan?

Het is een prettig boek om te lezen, de verhaallijn is leuk en interessant. Er is te zien dat Garreth van Teagan houd en hoe sterk de liefde tussen hun is geworden in zo'n korte periode. Garreth is goed uitgewerkt, ik had helemaal een beeld bij hem (ook mede door de cover) en kon me zijn eigenschappen precies voorstellen. Teagan was voor mij soms een beetje vermoeiend, ik vond Garreth interessanter dan Teagan. Ik denk dat dat komt omdat, Garreth een sterkere persoonlijkheid vormt in het boek. Claire (de beste vriendin van Teagan) is een heel sterk personage waar ik het liefst nog meer over zou leren, maar helaas is dat in dit boek niet gebeurd. Ik kon het boek bij sommige delen helemaal als een film in mijn hoofd volgen en bij andere delen had ik er meer moeite mee en sleepte het verhaal me niet mee. 

Ik vond dat de titel van het boek ijzersterk was uitgewerkt, de titel Ster van acht heeft een hele grote rol in het boek gespeeld en heeft er bij mij voor gezorgd dat er nog een extra nieuwsgierig element in het boek kwam.

Ik hoop zeker dat er een vervolg komt, ik ben erg nieuwsgierig wat er gebeurd is met de personages van het boek en zou graag dieper op de personages in willen gaan in dit deel. Ook hoop ik dat Murgia hier iets meer de tijd neemt om het verhaal ijzersterk te maken. Kortom, goed boek maar de personages hadden wat meer diepte mogen hebben.