Een debuut dat je verleid om te blijven lezen, dus in amper twee dagen tussen alle beslommeringen door is hij uit. Al lezend op deze site kwam ik tegen dat ze op Facebook een vervolg in etappes uitbrengt. Ook daar blijf je aan vast hangen.
Het verhaal pakt doordat er een positieve ondertoon uit spreekt. Je vaardigheden zijn nooit verspild, maar kunnen nieuwe kansen krijgen. Met een beetje doorzettingsvermogen en de ondersteuning van vrienden kom je verder. Wanneer Ted haar leven een nieuwe wending geeft, door op zichzelf te gaan wonen met haar twee dochters, moet ze wel voor inkomsten zorgen om in hun onderhoud te voorzien. Haar baan in het Vloeren- en Antiekhuis van Sander blijkt een schot in de roos, hoewel hun kennismaking niet bepaald van een leien dakje liep. Als Ted daarnaast een goed doortimmerd plan opzet voor een flirtcursus voor mannen, na een vervelende aanvaring met haar buurman, begint haar leven op orde te raken. Met behulp van haar vriendin Soraya en haar broer Tijn zet ze het liefdesleven van de cursisten op de rails. Nu nog die van haarzelf. Ook Soraya mist bijna de boot, maar eind goed al goed natuurlijk.
Zelfs met een liefde op latere leeftijd bewijst Soraya 's vader Ali.