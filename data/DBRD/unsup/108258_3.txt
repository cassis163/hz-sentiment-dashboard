Jill Mansell schrijft heerlijke, luchtige feelgoodboeken waar je heerlijk in weg kunt dromen. Dit is er weer zo eentje. Ik moet zeggen dat ik al haar boeken eigenlijk veel op elkaar vind lijken en dat ik het lastig vind om ze daarom apart van elkaar te beoordelen.

Vlinders voor altijd is een erg leuk boek en heeft qua familiesituatie een iets diepere laag, daar hou ik wel van. Alhoewel het einde heel voorspelbaar is, zaten er toch wat verrassende plotwendingen in, en heb ik me heerlijk met het boek kunnen vermaken! Geen literair hoogstandje natuurlijk, maar daar zijn deze boeken ook niet voor bedoeld. Dit is een feelgood, precies waar hij voor bedoeld is!