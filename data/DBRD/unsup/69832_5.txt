Bij mij ging het een beetje gek. Ik heb alle drie de delen in mijn boekenkast staan en was begonnen te lezen in het eerste deel: aan alle jongens van wie ik hield. Ik kon er nog niet meteen lekker inkomen dus heb ik het eerst weggelegd. Toen kwam de verfilming van het boek uit, echt een top film. Nadat ik de film gezien had heb ik het boek er weer bijgepakt en heb ik het in een klap uitgelezen.

Ik vond de manier van schrijven erg fijn. Het is vanuit de ik-figuur geschreven en zo leef je je makkelijker in in het personage. Daarnaast past het taalgebruik erg bij de doelgroep en dat leest ook fijner. De manier van doen en spreken is herkenbaar voor de leeftijdscategorie.

Het verhaal zelf is ook gewoon leuk. Een tienermeisje genaamd Lara-Jean die naar High School gaat, niet echt populair is maar wel lekker zichzelf en hopeloos verliefd is op Josh, het vriendje van haar zus Margot. Ohjee. En dan komt daar nog bovenop dat ze aan alle jongens van wie ze ooit gehouden heeft een liefdesbrief heeft geschreven en die bewaart ze goed en veilig in de hoedendoos die ooit van haar moeder is geweest. 1 van die jongens is Peter, die op een gegeven moment naar haar toe komt met de geschreven liefdesbrief in zijn hand! Lara-Jean komt er achter dat al haar brieven op de post zijn gegaan. En aangezien Lara-Jean verliefd is op Josh heeft ze hem natuurlijk ook een brief geschreven. En ook deze brief is echt verstuurd..

De gebeurtenissen in het boek zijn allemaal erg herkenbaar omdat het zo in het echt zou kunnen gebeuren. Het hele verhaal en de manier waarop Lara-Jean met deze ‘ramp’ omgaat is erg leuk. De structuur van het verhaal is wel typisch: alles gaat goed, alles gaat bijna helemaal mis, maar uiteindelijk komt alles goed. Deze structuur maar het boek wel een echte feel good roman.

Ik zeg: een heel leuk en fijn leesbaar boek! Op naar deel 2 en 3 :)