Laat me gaan van Gayle Forman

Laat me gaan is een geweldig nieuw boek voor volwassen van de schrijfster Gayle Forman die we kennen van haar internationaal succesvolle boeken voor jongvolwassenen.

Het boek begint als Maribeth, moeder van een tweeling van vier en daarnaast hardwerkend buitenshuis, beseft dat ze een hartaanval heeft gehad. Maribeth, controlefreak, is ten einde raad. Thuis kan ze geen enkel rust vinden en daarom pakt ze haar koffers en vertrekt. Zonder haar man Jason of de kinderen te verwittigen.

Het verhaal komt wat traag op gang maar begint dan te lopen als een trein. Je moet verder lezen. (Ik las het in 2 rukken helemaal uit.)
Langzaam aan leer je Maribeth beter kennen en begrijpen. Forman slaagt er ook in om haar personages zo realistisch neer te zetten dat je ze niet alleen gaat begrijpen maar zelfs van ze gaat houden.

Zomaar van de aardbol verdwijnen, daar hangt een zekere magie rond, wie wil er nooit eens even uit deze rollercoaster genaamd leven stappen? Maribeth doet het.
Door deze actie worden de mensen die haar omringen ook genoodzaakt om zichzelf eens onder de loep te nemen. Haar reactie zorgt voor een aaneenschakeling van reacties en die leiden dan weer allemaal tot het hoopgevende einde van dit boek.

Dit is een boek over adoptie, moederschap, de hectiek van de dag, het huwelijk en het onvermogen tot. Maar dit is ook een verhaal dat vol humor toont hoe mensen beter uit een crisis komen, dat therapie voor iedereen geen slecht idee is en dat mogen falen, vallen en weer opstaan universele familierechten zouden moeten zijn.
Vergeving, begrip, liefde, groeien, allemaal onderdeel van dit geweldig verhaal.

Forman mag dat nog doen, schrijven voor volwassenen!