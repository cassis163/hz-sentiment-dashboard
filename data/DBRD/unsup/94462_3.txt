Owan Drake duikt wederom in zijn De Zaden der Hoop- serie met zijn vierde boek dat de titel De Zaden der Hoop Boek 3 Draak des Vuurs 2 Vuur en Woede is getiteld. Ook dit deel bevat weer de nodige metaforen die de lezer aan het denken horen te zetten. Tevens lijkt het erop dat de schrijver meer in het heden is gebleven en daarmee minder tijdsprongen heeft gemaakt. Zoals we van de auteur gewend zijn, is het ook deze keer weer bedropen met bloederige gruwel, vreemde personages, buitengewone scheldwoorden en een einde dat Drake keer op keer probeert te overtreffen. En juist in dit patroon zit ‘m de knel: het wordt zo langzamerhand toch wel een tikkeltje voorspelbaar. Je raakt op een gegeven moment aan de stijl van deze serie gewend en gaat iets soortgelijks verwachten als in zijn andere delen. Daar waar de auteur origineel wil blijven, lukt het hem deze keer niet om de lezer voor de volle honderd procent “bij de les” te laten blijven. De lezer zou weleens de interesse in de serie kunnen verliezen, als dit patroon niet doorbroken wordt. Vandaar dat er deze keer een drie-en-een-halve ster toegekend kan worden.