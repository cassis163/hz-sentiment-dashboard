Oh... My... God... Totaal verliefd op dit boek!!
Het begint met een epiloog over Love en Death die een weddenschap afsluiten. Vervolgens krijgen we een soort remix van de originele Belle en het Beest te lezen, totdat Belle een boek vindt in de bibliotheek van het kasteel, genaamd Nevermore.

"Isn't that what a good story does? It pulls you in and never lets you go."

De schrijfstijl is ontzettend fijn: luchtig met tegelijk toch enige diepgang en tal van kleine levenslesjes tussen de regels door. Ik vind het werkelijk geniaal hoe scherven uit de originele Belle en het Beest door dit verhaal zwerven en uiteindelijk een prachtig geheel vormen. ja, B&B in the remix!

"Mirrors only show us what we are.
Books show us what we can be."

Humor wordt ook zeker niet achterwege gelaten in dit boek. Ik heb meerdere malen hardop zitten lachen en over het algemeen heb ik het gehele boek een grote glimlach op mijn gezicht gehad. Ik vond het mooi beeldend geschreven, waardoor ik het gevoel had dat ook ik in het kasteel en in Nevermore terecht was gekomen. Het is echt een heel leuk verhaal waar liefde, vriendschap, magie en doorzettingsvermogen avontuurlijk samenkomen tot dit pareltje.

Echt, pure liefde voor dit boek en daarom ook zeker 5* verdiend. Deze komt in de kast!