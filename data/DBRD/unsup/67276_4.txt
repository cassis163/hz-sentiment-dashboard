Renske Nijland de hoofdpersoon in het verhaal en is een alleenstaande moeder van twee puberende kinderen. In het dagelijks leven is zij werkzaam als Hogere Veiligheidskundige en gespecialiseerd in gevaarlijke stoffen. Dagelijks adviseert zij bedrijven op het gebied van risico’s behorende bij de arbeidsomstandigheden en kan ze opgeroepen worden door de politie of brandweer voor hulp.

Tijdens een rondje hardlopen in het Gelderse natuurgebied de Havikerwaard stuit Renske op een man in drijfnatte kleding en beschonken toestand. De man roept haar om hulp omdat zijn vriend tijdens het vissen in het water is gevallen. Renske volgt de man naar een steiger langs het water. Op de steiger ziet Renske het lichaam van de visser te liggen, waarna zij direct het alarmnummer 112 belt en hem tevergeefs probeert te reanimeren. De politieagenten Marcel en Sara zijn als eerste op het ongeval afgekomen. Marcel is een oude bekende van Renske, zij hebben in het verleden een affaire gehad nadat ze samen een trauma tijdens werk hadden meegemaakt.

Rondom de steiger liggen lege drankflessen en er hangt een onmiskenbare geur van alcohol. In combinatie met de dronken toestand waarin de vriend van de visser verkeert is de conclusie voor Marcel simpel; dronkenschap is de doodsoorzaak.
Ondanks het aandringen van Renske wil hij geen verder onderzoek verrichten. `Neurotische Nijland´ zoals Renske ook wel bekend staat is er echter van overtuigd dat de visser op een andere wijze bedwelmd is geraakt met de dood tot gevolg. Eigenwijs als zij is kan ze haar onderbuikgevoel niet laten rusten en is zij vastberaden om de werkelijke oorzaak te achterhalen.

De zoon van Renske Stijn is een echte puber die hoge cijfers haalt maar niet populaire is op school en al helemaal niet bij de beste vriendin van haar zusje Liselotte waar hij verliefd op is. Jeffrey de populairste jongen van de school weet op een slimme manier gebruik te maken van Stijn.

Na enkele dagen wordt er een lijk gevonden langs een wijngaard. Het gaat hierbij om een afrekening in het criminele circuit. Tijdens het onderzoek, waarbij Marcel en Sara zijn betrokken, blijkt er een verband te bestaan tussen de afrekening in het criminele circuit en de doodsoorzaak van de visser. Hierdoor kruisen de wegen van Renske en Marcel opnieuw en uiteindelijk blijkt dat ook de kinderen van Renske ook verweven raken in de zaak.
Nu meer dan ooit heeft ze Marcel nodig om zichzelf en haar gezin te helpen ontsnappen...

Mijn favoriete personage was Stijn. Deze lieve zorgzame puber is eigenlijk heel onzeker en probeert het juiste te doen maar is tegelijkertijd ook vatbaar en makkelijk beïnvloedbaar.
Alhoewel ik erg met Stijn meeleefde kon ik makkelijk een band opbouwen met de andere personages juist omdat hun karakters heel herkenbaar en realistisch waren.
Het boek leest heel makkelijk weg en een fijne schrijfstijl. Pluspunt vond ik de plattegrond in het begin wat je echt een duidelijk beeld gaf. De spanning wordt heel langzaam opgebouwd met een toch wel verrassend plot aan het einde.
Dikke 4 sterren verdiend hoor!
Dit is deel 1 en het maakt me nieuwsgierig hoe het verder gaat met Renske! Kortom we wachten met smart op het vervolg!