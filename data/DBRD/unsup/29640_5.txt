David Nicholls schrijft naast romans ook filmscenario's en dat is te merken; zijn boeken lezen als films. Je ziet het gewoon allemaal voor je. Hij schrijft over echte mensen in echte situaties met veel humor en liefde. En bijna al zijn boeken kennen een schrikmoment waar je als lezer totaal door overrompeld wordt.
Van al zijn boeken is dit het eerste dat ik las; op de camping in Frankrijk. Het was slecht weer, maar ik had mijn boek en ik verveelde mij geen moment. Wat een mooi levensverhaal over 2 mensen die om elkaar heen dansen, waar hun levens steeds weer onherroepelijk bij elkaar uit komen. Romantisch zonder dat het klef wordt.
Later zag ik de film, maar ook hier geldt weer de regel: het boek is vele malen beter dan de film. Zelfs bij David Nicholls!