Iedereen krijgt ermee te maken. De zoektocht naar jezelf. Wie ben ik nu? Wie wil ik zijn? Zo ook Salvador (Sal).
Voor Sal komt dit moment als hij weer naar school moet. Het is zijn laatste jaar en moet gaan beslissen naar welke universiteit hij wilt en wat hij in zijn aanmeldingsbrief gaat schrijven. Door bepaalde gebeurtenissen in zijn leven, maar ook op school, gaat Sal steeds meer nadenken over wie hij is en waar hij vandaan komt. Deze moeilijke zoektocht maakt hij samen met zijn vrienden Sam en Fito.
Naast de zoektocht naar zichzelf is Sal ook bezig met zijn twee vrienden die het zelf ook niet gemakkelijk hebben in het leven.

Vorig jaar heb ik Ari en Dante gelezen, dit vond ik zo'n mooi boek. Ik had gehoopt dat dit boek weer net zo mooi zou worden. Helaas was dit voor mij niet het geval. Het boek heeft zeker een mooie boodschap, maar ondanks dat voelde ik hem gewoon net niet. SÃ¡enz weet altijd hele mooie zinnen te maken, alleen het gebruik van sommige woorden zoals: jep irriteerde mij en aangezien dit door het hele boek door terugkwam...

Ondanks die lichte irritatie, heb ik wel genoten van het boek en vooral de banden die de personages met elkaar hebben. Deze band wordt zo warm omschreven en je voelt dat ze alles voor elkaar over hebben. Ze ervaren alles samen en ervaren het leven samen. Samen komen ze daar waar ze moeten zijn.

Het boek is een aanrader als je van contemporary houdt en je graag een boek leest wat echt gebeurt had kunnen zijn.