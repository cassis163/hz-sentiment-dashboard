I heart forever is het zevende deel in de I heart reeks met Angela Clark in de hoofdrol geschreven door de Britse Lindsey Kelk.
Ze schreef het eerste boek in deze serie nadat ze terug was van vakantie uit New York, zo is de serie geboren.

Wanneer Angela's man Alex gaat backpacken in Azië gebeuren er tal van dingen in Angela's leven, zo komt haar werk bij het succesvolle magazine Gloss op de tocht te staan na een reorganisatie, helpt ze haar beste vriendin Jenny's aanstaande met het kiezen van een ring bij Tiffany's.
Maar belangrijker nog ze draagt een groot geheim met zich mee, wat ze wel aan Alex wil vertellen, maar door het slechte bereik in Azië krijgt ze hem maar moeilijk te pakken.
Gaat het haar allemaal lukken om haar Louboutins met beide benen op de grond te houden.

Lindsey Kelk gebruikt een heleboel humor in haar boeken, door dat haar manier van schrijven ook nog heel beeldend is, zie je de gebeurtenissen gewoon voor je, heb je het gevoel dat je samen met Jenny in de vuilcontainer achter de kroeg gevallen bent.
Of dat je verkleed bent op het verkeerde feest.

De personages die Lindsey Kelk heeft bedacht zijn ook herkenbaar, ze maken dingen mee, die wij eigenlijk allemaal mee kunnen maken.
Je voelt hun geluk, maar ook hun pijn als het niet gaat zoals ze gehoopt hadden.
Angela is een personage waar je van gaat houden, ze maakt dingen mee die iedereen zou kunnen gebeuren, bovendien heeft ze een hart van goud doordat ze alles voor haar werknemers doet bij het magazine, al zou ze het misschien beter op een andere manier kunnen doen.

Ondanks dat dit het zevende deel in de I heart serie is, is het prima los te lezen.