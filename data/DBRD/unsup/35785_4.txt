Met Syntopia heeft Tanja de Jonge een goede en spannende YA-thriller geschreven, waarin zij een wereld heeft gecreëerd die streeft naar perfectie, naar ecologisch evenwicht met technische snufjes, zodanig dat je daar zelf wel zou willen leven. Het verhaal wordt spannend, waarbij je je steeds meer af gaat vragen of je wel in zo’n wereld terecht wilt komt en of perfect evenwicht ten koste moet gaan van de vrije wil. Aanrader, vanaf 10 jaar.

Syntopia is een hoge woontoren, waarin alles strak en met automatisch-gestuurde snufjes is geregeld, waarin regels gelden en robotten werken aan een evenwichtig ecologisch systeem, alles uitgedacht en gefinancierd door Haiko Trips. Robin en haar moeder wonen in deze woontoren en genieten van de moderne luxe. Haar moeder gaat wat slordig met de regels om en Robin vraagt zich af wat er toch op de zolderverdieping net boven haar gebeurt.

Timo woont met zijn ouders, kleine zusjes en broertje niet in de woontoren. Zijn ouders hebben niet genoeg geld en zijn tevreden met het leven dat ze leiden. Timo’s grootste wens is om ook in Syntopia terecht te komen. Als zijn vriendje Milan een drone voor zijn verjaardag krijgt, helpen ze Robin met haar vragen naar de zolder. Be carefull what you wish for……..