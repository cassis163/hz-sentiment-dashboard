In dit verhaal, wat gaat over rouwverwerking en invulling van je leven, wordt alles verteld vanuit 2 perspectieven.
Die van de man en vader van 2 dochters Tom.
En die vanuit Linda, de schoonmoeder van Tom.

In korte delen wordt je in het levensverhaal getrokken van Tom en Linda. Tom is net weduwnaar geworden, een groot verlies voor hem en zijn kinderen.

Linda, net haar dochter verloren, springt bij in het gezin, waarvan vader Tom zijn gang blijft gaan, totaal in de ontkenningsfase.
Zijn werk komt eerst en zijn kinderen zijn totaal niet belangrijk voor hem.
Linda echter kan er niet meer tegen, dat Tom zich zo begraaft in zijn werk en doet haar best om tegelijk vader en oma te zijn, maar dat loopt fout.

Een drastisch besluit van Linda en Tom moet aan de bak thuis.
Op een fijne manier heeft de schrijver deze roman vorm gegeven en je aandacht voor het verhaal verslapt geen seconde. Mede door de verschillende perspectieven.

Mooi om te lezen wat ieders beweegredenen zijn voor van alles.
Mooi om te lezen hoe inzichten tot stand komen.
Mooi om te lezen, dat het leven het waard is om geleefd te worden, ook nadat je een groot verlies hebt geleden.