Wanneer er bij Addy, Bronwyn, Cooper en Nate een telefoon in hun rugzak wordt gevonden, moeten ze nablijven omdat dit verboden is op school. Simon zit ook in deze strafklas, een wat vreemde jongen die blogs bijhoudt op internet met sappige roddels van anderen. Tijdens het nablijven krijgt Simon een toeval en hij wordt naar het ziekenhuis gebracht waar hij overlijdt. Na autopsie blijkt dat hij vergiftigd is met pinda-olie, waar hij allergisch voor is. Alle punten wijzen erop dat één van de nablijvers de dader is. Maar wie dan?!

Het boek leest ontzettend fijn weg. Ondanks dat de POV's wisselen tussen de vier beschuldigen, wordt het nergens verwarrend en is het elke keer goed duidelijk in wie zijn leven we zitten. Het thriller aspect was voor mij niet aanwezig, pas bij de laatste honderd pagina's ging het moordmysterie los. Hiervoor was het meer een kijkje in het leven, de roddels en de geheimen van de hoofdpersonen. Niet geheel verkeerd hoor, want ben bijvoorbeeld ontzettend jaloers dat zij Buffy the Vampire Slayer op Netflix hebben en dus een marathon kunnen houden, terwijl wij het met oude meuk moeten doen ;-). Buffy blijft zó leuk, heb die serie echt versleten vroeger <3. Maar na het lezen van het plot had ik gewoon wat anders verwacht.

De dader was voor mij wel een verrassing en dat vond ik wel erg fijn aan het boek. Tot aan het einde had ik niet verwacht dat het zo zou aflopen! Het is wel wat vergezocht, zeker voor mensen van die leeftijd, maar toch was het een aangename verrassing. Absoluut een leuke read, maar hij heeft me gewoon niet helemaal geraakt. Net een beetje teveel "teen drama", als in die Netflix-series zeg maar. Ik hou 'm op 3*.