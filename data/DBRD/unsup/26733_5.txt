Bij het zien van de schitterende cover van Marinebrieven van Pieter Keiman weet je meteen waar het boek over kan gaan. De titel doet vermoeden dat het gaat over een briefwisseling van iemand uit de Marine en zijn familie en vrienden.
In het proloog lees je hoe de auteur erop kwam om dit boek te schrijven en waarom hij dat graag wilde.
De auteur vertelt hoe zijn interesse werd gewekt om bij de Marine te werken, waarom hij dat wilde en wat voor moeite hij heeft gedaan om bij de Marine te komen. Je krijgt een kijkje in de wereld van de Marine in de jaren '80 van de vorige eeuw. Hoe de keuringen en selecties in die tijd gingen, wat voor opleidingen ze moesten volgen en wat voor werk ze moesten doen. De auteur vertelt hoe hij dat heeft ervaren. Hij is open en eerlijk over wat hij beleefde, maakt niets mooier dan het was en ook zichzelf spaart hij niet. Hij is heel erg eerlijk over wat hij leuk vond, maar ook over wat hij niet leuk vond en over zijn stommiteiten zoals bijvoorbeeld over een autoritje in Curacao.
De anekdotes, de verhalen over zijn harde werk bij de Marine, de plaatsen die hij heeft bezocht en zijn stapavonturen worden afgewisseld met persoonlijke brieven van voornamelijk zijn vriendin die schrijft over haar bezigheden en meer, maar ook van anderen en zijn brieven aan hen.

Lees verder op https://surfingann.blogspot.com/2018/08/marinebrieven-pieter-keiman.html.