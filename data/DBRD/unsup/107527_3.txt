We volgen Helle, moeder van 2 zonen en vrouw van een kunstenaar. Helle is sopraan in een koor en aan het einde van het jaar staat het Weihnachtsoratorium op het programma. Het optreden is in de schouwburg en onder andere haar echtgenoot komt kijken. Als aan het einde van de uitvoering blijkt dat haar man er niet is vraagt zij zich af waar hij is.
Dit is het begin van allerlei huwelijksperikelen. Helle probeert op allerlei manieren haar huwelijk te redden. Zal het haar lukken?

Deze Novelle is vlot en duidelijk geschreven. Het geeft goed weer hoe het er in een koor aan toe kan gaan. Voor een koorlid of iemand die ooit in een koor gezeten heeft zal het zeker bekend voorkomen. Het verhaal wordt vanuit Helle beschreven en maak je ook mee wat zij meemaakt. Daardoor leef je als lezer ook met haar mee. Doordat het verhaal kort is lijken niet alle personages uitgediept te worden en dat zou als hinderlijk ervaren kunnen worden. Al met al is het een vermakelijk boek wat zeker rond de kersttijd leuk is om te lezen.