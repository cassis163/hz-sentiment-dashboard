James Patterson heeft met Alex Cross een reeks spannende veelgelezen thrillers geschreven. Maar hij heeft veel meer gedaan. Zo zijn er de tweee bijzondere thrillers in de reeks When the wind blows. De eerste heeft dezelfde titel als de reeks en is in het Nederlands verschenen als Hoor de wind waait. De tweede is The Lakehouse; deze is nog niet vertaadl in het Nederlands.
Ik heb zojuist When the wind blows gelezen en ik zal zo gauw ik er de kans toe heb The Lakehouse gaan lezen. Zo boeiend vond ik het eerste boek. Maar tegelijk ook vreemd: ik heb vaak tijdens het lezen gedacht wat moet ik hier nou mee? Wat is het eigenlijk? Soms lijkt het een kinderboek, maar dat is het toch zeker niet. Wat moet je nou denken als een van de hoofdfiguren een meisje is van elf dat kan vliegen? Maar als je de omslagtekst hebt gelezen die stelt dat Patterson met haar 'one of the most unforgettable creations in thriller fiction' heeft geschapen dan moet je wel verder lezen. Je wordt beloond! Het is namelijk inderdaad een bijzonder wezen en ze grijpt je aan. Bovendien leest het boek zo supergemakkelijk, inderdaad je vliegt er doorheen. James Patterson is een begenadigd schrijver!