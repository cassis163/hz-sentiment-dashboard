In Sempera is tijd het betaalmiddel, tijd die ze halen uit je bloed en in munten stoppen. Er zijn munten voor een uur, een dag en zelfs een jaar.
Er zijn rijke mensen die al eeuwenlang in leven zijn, en er zijn arme mensen die hun tijd verkopen om te overleven.
Jules is anders, zij kan tijd stopzetten.

Jules groeide op op een landgoed, Everless, als dochter van de smid, maar na een ongeluk moeten ze vluchten.
10 jaar later keert ze terug naar Everless om geld te verdienen, maar ook om nog een keer haar kinderliefde, Roan, te zien voordat hij gaat trouwen met de geadopteerde dochter van de koningin.
Naarmate het boek zich vordert ontdekt Jules dingen over haar eigen leven die ze zelf nooit heeft geweten.

Men zegt dat Everless iets wegheeft van Red Queen, ik kan zeggen dat ik het daar mee eens ben. Het heeft wel meer weg van boeken en films die ik heb gelezen en gezien.
Tijd als betaalmiddel is dan ook niet een nieuw concept, maar ik vind de manier waarop ermee omgegaan wordt in Everless verfrissend.
Het boek leest heel makkelijk en is zeker een aanrader.