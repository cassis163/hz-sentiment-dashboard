disclaimer: een van mijn verhalen staat in deze bundel.

Achterblijvers is een gevarieerde bundel met daarin sf, fantasy, horror en magisch realisme verbonden door het thema 'achterblijvers'. De bundel bevat een paar zeer positieve uitschieters in met name de eerste helft van het boek. Mijn persoonlijke favorieten de beide verhalen van Peter Kaptein en de verhalen van Hay van de Munckhof en Jorrit de Klerk. Een aantal verhalen valt bij mij niet in de smaak, omdat ik bijvoorbeeld geen fan van standaard fantasy ben. Het aantal mindere verhalen was wat mij betreft net wat te hoog om vier sterren te halen, dus het zijn er drie geworden, wat denk ik een goede prestatie is voor een themabundel. Een prima bundel voor wie kennis wil nemen van wat er in Nederland zoal op genregebied wordt geschreven.