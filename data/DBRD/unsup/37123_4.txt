Kate Brannigan heeft de beveiliging verzorgd van een groot Engels landhuis, dat om financiële redenen wordt opengesteld voor het publiek. Al snel wordt een kostbare Monet ontvreemd; natuurlijk kan Kate dat niet over haar kant laten gaan. Ze krijgt te maken met glibberige verzekeringstypes en onverwacht vriendelijke grootgrondbezitters.
Tegelijkertijd speelt er een zaak van vergiftigd schoonmaakmiddel, waardoor er doden vallen.
De kunstdiefstal leidt tot een lange tocht door Europa naar Italië. De gifmoorden hebben een net iets andere ontknoping dan je zou denken. Kortom, Kate beleeft haar avonturen weer in een respectabel tempo. Ze wordt gesteund door haar trouwe groepje vriendinnen, en door haar vriendje Richard, maar met hem is de relatie wel wat bekoeld...