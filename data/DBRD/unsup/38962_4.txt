Met Back Up Zo wijd de wereld strekt maken auteurs Holtes&Sietsma een gevaarlijk statement in hun synopsis op de achterflap. De lezer moet immers nog maar afwachten of het verhaal inderdaad zo bevredigend is. Het is zeker raadzaam om je dan ook gewoon te laten verrassen. Direct opvallend is ook hoe de schrijvers helemaal van de details zijn. Wat we dan weer jammer vinden is het feit dat niet alle details zozeer hadden gehoeven. Schrijf technisch zijn er een aantal dingen die niet kloppen en deze zullen de lezer aan het denken zetten. Het kan de geloofwaardigheid misschien ook aantasten. Daarnaast lijkt het alsof de auteurs vergeten zijn hun aantekeningen uit het verhaal te halen. We snappen dat ze sommige dingen een beetje wilden toelichten, alleen is dit niet zozeer nodig. Ondanks deze puntjes kan het duo prachtig vertellen, waarin het lijkt dat ze zichzelf soms dreigen te verliezen. Een vast hoofdpersonage komt niet echt naar voren, hoewel er wel een duidelijk doel in het verhaal aanwezig is. Je zou kunnen zeggen dat alle personages even belangrijk zijn vanwege dit doel. Holtes&Sietsma weten er in ieder geval tot het einde de spanning in te houden en dit maakt het een 3,9 aan sterren waard. We zijn dan ook benieuwd hoe dit duo zich zal ontplooien.