Op Crimezone.nl was Pompeii in eerste instantie besproken als ware het een historische thriller. En zoals de recensent, naar mijn mening terecht concludeerde, is het meer een historisch verhaal.

Het is een fijn boek om te lezen: het leven van de gemiddelde Romein en ditmaal de werking en onderhoud van een aquaduct. Maar ook in die tijd is er sprake van macht en corruptie. Ondanks dat ik het verhaal niet vlot geschreven vind, vind ik het verhaal wel origineel. En het is best indrukwekkend hoe de uitbarsting van de Vesuvius wordt beschreven. De natuur had de mensen op tijd gewaarschuwd, echter zij hadden onvoldoende kennis om de signalen te herleiden naar een op handen zijnde uitbarsting van de Vesuvius.

Pompeii heb ik met plezier gelezen.