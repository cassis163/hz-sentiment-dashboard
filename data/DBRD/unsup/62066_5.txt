Kind 44 beschrijft het verhaal van de zoektocht naar de moordenaar van verdwenen kinderen in het na-oorlogse Rusland (1953). De communistische ideologie verwerpt de gedachte dat dit het werk kan zijn van een seriemoordenaar. Alleen deze gedachte opperen is subversief en is een reden om te worden vervolgd. Kind 44 is meer dan alleen maar een thriller. Het is ook een sterk historisch drama waar mensen onterecht worden vervolgd omdat ze een andere mening hebben of omdat ze een ander gedrag vertonen dat beschouwd wordt als gezag ondermijnend. Het verhaal wordt levendig beschreven en laat bij mij een diepe indruk na. Leve de vrije meningsuiting.