De Nederlandse thrillerauteur Paul Goeken, woonachtig op Gran Canaria, is met zijn vijfde thriller verder gegaan daar waar hij in zijn vorige boek is geÃ«indigd. Waar De orde Paul Goeken zijn eerste echte Spaanse politieke thriller was, Spaanse furie doet er niet voor onder en is zelfs beter. Het boek is spannender en loopt beter, elke hoofdstuk heeft een teaser... De auteur zuigt de lezer mee, in zijn geheel in eigen typische stijl geschreven thriller.

Als een jongetje wordt neergeschoten op het strand van Benidorm, begint Nueve een jacht op deze scherpschutter. Twee oude bekenden, Alfonso Silva en Carmen Marrero, jagen op een onbekende groepering. Wat heeft de Baskische politieke partij en misschien wel de ETA te maken met deze aanslagen. Deze zoektocht is de zwaarste die Nueve ooit heeft gehad. Alhoewel dit het derde boek is over de Spaanse elite eenheid Nueve, zijn de boeken ook goed afzonderlijk te lezen. Met Camouflage bewees Paul Goeken een goed schrijver te zijn, die een spannend boek kon schrijven, los van zijn duikervaringen als welke in Hammerhead en Dodelijke stijging voorkomen. Maar met De orde weet de auteur een zeer actuele politieke thriller te schrijven, welke hij echter totaal overklast met Spaanse furie. In dit boek heeft Paul Goeken bewezen dat actualiteit en spanning goed zijn te combineren.

Paul Goeken heeft een grote schare fans en deze kunnen zich elk jaar weer verblijden met een thriller. Waar de auteur voorheen, dankzij zijn achtergrond als duikinstructeur schreef over duiken, is hij meer zijn eigen weg gegaan. Wonend op Gran Canaria, is Spanje dan ook de de plek waar zijn boeken zich afspelen. Gran Canaria speelt meestal wel een hoofdrol, al is het in Spaanse furie alleen een cabaratier van Gran Canaria (voor de fans een bekende uit De orde). Doordat zijn boeken zich in Spanje afspelen, is het enige minpuntje aan zijn boeken de steeds onuitspreekbare Spaanse namen. Waarschijnlijk zal een Spanjaard dat ook van onze Nederlandse namen vinden, dus is het een kleinigheidje waar je na 100 pagina's al aan gewend bent.

Kort samengevat is Spaanse furie een thriller waarbij je de Spaanse politiek, het Baskische gevoel, vluchtelingen in bootjes, een beetje duiken en de Spaanse elite eenheid "Neuve" leert kennen. Al met al een zeer actuele en spannende geslaagde thriller.

Het enige wat Paul nog moet hopen is dat Spaanse furie binnenkort in het Spaans zal worden vertaald. Want dat verdient deze internationale thriller zeker!