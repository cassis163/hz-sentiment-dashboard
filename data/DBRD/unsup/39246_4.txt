Achter gesloten deuren.

Het boek neemt je mee in de wereld van huiselijk geweld, en dan niet zo zeer van het fysieke als wel van het psychische geweld. Jack palmt Grace helemaal in met mooie praatjes en gebaren. Hij zorgt ervoor dat ze helemaal in hem opgaat en hoteldebotel wordt. Hierdoor wordt haar wereld al snel kleiner en kleiner. Uiteindelijk komt voor Grace de waarheid naar boven en begint voor haar de hel op aarde. Jack weet alles zo te manipuleren dat Grace aan zichzelf gaat twijfelen en uiteindelijk maar gewoon de schijn probeert op te houden.
Ondanks dat het een goed verhaal is en dit soort dingen daadwerkelijk gebeuren, vond ik het niet altijd geloofwaardig overkomen. De manier hoe Jack alles zo snel en zo volledig onder controle heeft vind ik moeilijk te behappen. Ook het feit dat eigenlijk niemand ook maar iets doorheeft op 1 persoon na die later in de vriendengroep erbij komt vind ik lastig te geloven. Verder heeft het boek een fijne vlotte schrijfstijl en leest het zodra je eenmaal in het verhaal zit lekker weg. De echte thriller spanning is er naar mijn gevoel niet echt, hoewel er zeker wel momenten zijn waarbij de haren in je nek overeind gaan staan. Al met al is het een goed verhaal met enkele minpuntjes.