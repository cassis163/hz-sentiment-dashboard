Een ingenieuze combinatie van een thriller en een fantasyroman. Vooral voor de liefhebber van beide genres is dat smullen: een tijdreizende seriemoordenaar. Geen nieuw concept maar het verhaal zit prachtig in elkaar. De recensies zijn wisselend en dat begrijp ik. Vooral het begin van het boek is niet makkelijk. Er wordt gewerkt vanuit 4 gezichtspunten en telkens veranderende data/jaartallen. Gelukkig staat dat wel boven elk hoofdstuk aangegeven, maar het blijft puzzelen. Als lezer kun je ook beter een aantal hoofdstukken ineens lezen dan iedere dag een hoofdstukje.
Door de wisseling in personages heeft Beukes moeite om de karakters snel diepgang te geven. Ook dat kan ik alleen maar bevestigen.
Neemt niet weg dat het een prachtig verhaal is. Goed bedacht. en nog beter op papier uitgewerkt.