In Wilder volgen we Leah en Paxton. Leah is een lieve meid, serieus over haar studie en om het studieprogramma op zee te mogen volgen moet ze Paxton les geven. Paxton is wild, stoer en lid van het stuntteam de Renegades. Hij heeft dus wel iets anders aan zijn hoofd dan studeren.

Vanaf het begin had ik meteen een klik met Leah. Ze lijkt in veel opzichten veel op mij en ik kon me goed met haar identificeren. Paxton vond ik eerst helemaal niet zo leuk. Hij was in mijn ogen ego√Østisch en hield al helemaal geen rekening met Leah. Daar stoorde ik me wel aan. Gelukkig veranderde dat gedurende het verhaal.

De setting van dit verhaal is erg tof. Je reist samen met de Renegades op een cruise de hele wereld over en er wordt over de mooiste plekjes verteld. Daarnaast vond ik het erg fijn dat alle andere personages ook goed uitgewerkt waren. Ze hadden allemaal hun eigen verhaal en dat maakte ze 'echte' personages.

Ik vind de schrijfstijl van Yarros erg fijn en ik ben zeker van plan om vaker een boek van haar op te pakken. Op dit moment heb ik deel 2 en 3 van deze serie al thuis, dus daar ga ik binnenkort aan beginnen. Dit smaakt naar meer!