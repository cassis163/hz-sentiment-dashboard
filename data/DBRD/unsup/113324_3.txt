De zwemmer van Joakim Zander.

Het boek gaat over Mahmoud Shammosh uit Zweden, een promovendus die druk bezig is een boek te schrijven. Mahmoud heeft mailtjes ontvangen van een anoniem persoon met de eindwoorden: wilskracht, moed en volharding. In het laatste mailtje wil de anonieme persoon contact opnemen met Mahmoud in Brussel. Het toeval bestaat dat Mahmoud naar een conferentie in Brussel gaat. Mahmoud gaat op zoek naar de anonieme persoon en later gaat hij op zoek naar zijn ex-vriendin Klara Waldeen. Vanaf dat moment gaat het verhaal in een sneltreinvaart. Het lezen wordt heerlijk en de spanning stijgt.

Geregeld komen er hoofdstukken voorbij uit een ik-persoon. Wie is die mysterieuze ik-persoon? Toch vallen de stukjes snel op zijn plaats.

Als je begint in het boek, krijg je een soort van voorstelronde. Elke keer een ander personage, andere plaats, maar ook andere jaartallen. Ik kon in het begin er zeer moeilijk doorkomen. Het werd echt wachten totdat de spanning echt op gang zou komen.

Natuurlijk kwamen alle stukjes mooi bij elkaar en begreep ik het verhaal volledig. En de spanning kwam op een gegeven moment ook. Het boek wilde ik toen ook echt uitlezen. Maar voor mij had het begin wat beknopter gemogen.