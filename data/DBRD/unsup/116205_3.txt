Vermoorde getuige is opgedeeld in 22 hoofdstukken die zeer toegankelijk zijn geschreven en vlot lezen.
Het geheel doet voor mij persoonlijk wel iets te futuristisch aan in een wereld met o.a. discs, ‘links, droids, allerlei soorten units, planetaire reizen, glides en het decoderen van voertuigen. Dat maakt het af en toe wat taaie kost omdat dat echt een ver van mijn bed show is voor mij. Maar op een gegeven moment las ik er wel doorheen en zag ik nog wel futuristische dingen in mijn hoofd maar het leidde mij niet meer af van de zaak die opgelost diende te worden.

Een wereld van acteurs en actrices is niet gemakkelijk te doorgronden want wanneer spelen ze toneel en wanneer niet? De echte toppers verschuilen zich gemakkelijk onder een alter-ego in een wereld die bol staat van intriges.

Maar het gedegen speurwerk van Eve en haar collega’s brengt uiteindelijk het gewenste resultaat dat iedere politieagent wenst, een afgesloten dossier.

Ondanks dat het soms wat futuristisch aanvoelde voor mij las ik uiteindelijk met plezier Vermoorde getuige uit. Het spoort mij niet direct aan de voorgaande delen uit deze reeks te gaan lezen maar wat niet is kan altijd nog komen.
Eve Dallas is een inspecteur die haar mannetje staat in het overwegende mannenbolwerk waarin zij zich bevindt.