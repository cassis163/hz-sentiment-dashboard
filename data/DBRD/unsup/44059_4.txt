Dit boek heeft drie verhaallijnen die uiteindelijk bij elkaar komen;
Alecia is leerling priesteres bij de priesters die de Almachtige dienen. Op een dag krijgt ze twijfels of dit de weg is die ze moet volgen. Ze wil van de Almachtige horen of dit haar roeping is. Daarvoor gaat ze een in onbruik geraakt orakel raadplegen; de Spiegel der Dromen. Ze krijgt een visioen door dat ze bespreekt met haar overste. Het blijkt een belangrijke boodschap en deze moet doorgegeven worden aan de koning van Kartaalmon. Alicia is de aangewezen persoon om dat te doen.
Tarid is zoon van verstoten koning van Kartaalmon. Hij is van plan om de troon weer op te eisen zodat de bevolking verlost is van de tiran die nu op de troon zit. Samen met zijn bloedbroeder Peritar onderneemt hij de avontuurlijke tocht naar het koninkrijk Kartaalmon.
De Krakenvorst, een tiran die met harde hand regeert wil steeds de belastingen verhogen waardoor de bevolking steeds meer moeite krijgt het hoofd boven water te houden. Als op een dag de helft van de schaapskudde van Frelik wordt opgeÃ«ist besluit hij samen met zijn vriend de schapen te verstoppen. Helaas worden ze betrapt en moet Frelik op de vlucht slaan.

De drie verhaallijnen zijn perfect verweven tot een mooi verhaal vol avontuur. De personages worden uitgebreid omschreven wat karakter en uiterlijk betreft. Ook de omgeving waarin het verhaal zich afspeelt word kleurrijk weergegeven. Dit maakt dat je je prima een levendige voorstelling van het avontuur kunt maken. De schrijfstijl leest makkelijk weg. Klein minpuntje is dat sommige woorden op het eind van een regel worden afgebroken maar dit staat het leesplezier absoluut niet in de weg. Het verhaal eindigt met een open eind. Dit doet je werkelijk verlangen naar het volgende deel. Nieuwsgierigheid is gewekt naar hoe het avontuur zal aflopen. Al met al is dit boek zeker een aanrader voor de Fantasy liefhebber.