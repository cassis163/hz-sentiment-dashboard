Gillian Flynn kan schrijven! En windt er ook geen doekjes om. Heel verfrissend dus. Zij neemt ons mee naar een gat in Missouri waar je bepaald niet vrolijk van wordt. Het lijkt wel of er geen normale of onbeschadigde mensen wonen. De plot zelf boeide me uiteindelijk wat minder, maar het is wel allemaal, mede dankzij de hoofdpersoon Camille, zeer intrigerend geschreven. Zeker geen 13 in een dozijn verhaal, wat dankzij de compacte omvang uitstekend wegleest.