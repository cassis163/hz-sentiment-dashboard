Dit boek van Lisa Scottoline is niet wat ik ervan verwacht had. Chris Brennan gaat als leraar en coach aan het werk op een school en de eerste paar hoofdstukken is mij het verhaal niet helemaal duidelijk. Als je eenmaal weet wie hij is en wat hij doet wordt het iets spannender maar ik vind dit wat lang duren.
Ondanks de stukken waar er diep wordt ingegaan op bepaalde onderwerpen als bijv. honkbal, leest het boek lekker weg en heeft het een paar verrassende elementen.