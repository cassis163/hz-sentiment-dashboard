Wat heb ik hier lang naar uitgekeken, eindelijk een nieuwe Kluun!
Dat maakt de verwachtingen dan ook hooggespannen natuurlijk.
De hoofdpersoon van het boek is Kluun zelf waardoor je je afvraagt of dit een autobiografisch boek is. Er komen zeker elementen in terug die Kluun zelf heeft meegemaakt de afgelopen tijd maar er is ook een hoop fictief.
Het andere hoofdpersonage is dj Thor, een zelfingenomen, egocentrische wereldberoemde dj.
Kluun geeft een kijkje in de glitter en glamour wereld van het dj bestaan.

Kluun ligt in scheiding, het schrijven aan zijn familieroman wil niet vlotten en financieel gaat het nu toch wel krap worden.
Dan krijgt hij een lucratieve aanbieding in zijn schoot geworpen; een item maken over zijn oude "vriend" Thorwald.

Thorwal, inmiddels wereldberoemd onder de naam dj Thor is een grootheid in Amerika. Zijn afbeelding staat levensgroot op een gebouw in Las Vegas. Kluun is in Vegas bij Thor en krijgt steeds de belofte dat er een interview gaat plaats vinden.

Dit wordt keer op keer uitgesteld waarop Kluun met Thor meegaat naar Burning Man festival ten koste van zijn afspraak om thuis te zijn voor de kinderen.
Een gebeurtenis tijdens Burning Man festival zet Thor in een kwaad daglicht en Kluun besluit hem te helpen. Dit weer ten koste van zijn kinderen.

Zet dit hele gebeuren Thor weer met beide benen op de grond en komt het goed met Kluun en zijn kinderen?
Ga het boek lezen! Het is weer een heerlijk 'Kluun' boek met de streken die we van hem gewend zijn.

4* van mij!