informatie boek (overgenomen van achterflap):
Spiegels zonder kwik is een bevreemdend boek, een ongewone mengeling van bizarre en alledaagse elementen. De hoofdpersoon ontvangt bezoek van schapen, draken, robots en skeletten, die hem ongevraagd tot hun gesprekspartner maken. Maar zijn pad wordt ook door mensen gekruist. Zo zijn er contacten met een oudere levensgenieter, de vriendschap van een meisje en zijn passie voor een vrouw. Een kaleidoscopische roman, vol fantasie maar wortelend in de werkelijkheid van onze tijd.

mijn mening over het boek:
Zeker een vreemd boek, soms wat t√© vreemd. In het begin moeite om een verband te vinden tussen de afzonderlijke, bizarre en mooie omschrijvingen. Al lezend via de ontmoetingen meer lijn in het verhaal gekregen. De dromen, nachtmerries en vertellingen van allerlei vreemde figuren kun je lezen als losse elementen. Soms zo fantasievol, dat het niet leuk meer is. Daarnaast schitterende, kleur- en vindingrijke kolder, die goed waardeerbaar is. Voor iemand die van vreemde boeken houdt is dit boek zeker uit te proberen.