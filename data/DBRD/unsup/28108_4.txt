Meester Bart is leraar in het VMBO. Hij schrijft columns over zijn ervaringen als -leerkracht. Deze columns werden gebundeld in dit boek.

‘Meester Bart op zijn best’ begint met een schets van het leven van de schrijver. Na deze schets krijgt de lezer telkens een quote en een column.
De columns zijn vlot geschreven, kort en krachtig. Ze brengen de lezer aan het denken. Meester Bart laat zijn eigen visie over lesgeven los, net als zijn mening over de huidige maatschappij.

Meester Bart is niet zomaar een leerkracht. Hij ziet zijn leerlingen niet alleen als leerlingen. Hij kijkt ook naar de persoon achter de jongen of het meisje op de schoolbanken. Hij ziet hen als de pubers die ze zijn, met hun eigen problemen en hun eigen privéleven. Hij staat open om naar hen te luisteren.
Elke column behandelt een verschillend thema: vragen van zijn leerlingen over maatschappelijke, actuele thema’s, leerlingen met problemen thuis en hoe hiermee om te gaan, omgaan met verdriet, leerlingenbesprekingen, enz.

Ben je leerkracht of sta je vaak voor een groep studenten of pubers? Lees dan dit boek en laat het je je blik openen.