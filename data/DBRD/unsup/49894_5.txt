Dit boek werd mij getipt door Marieke, dankjewel voor deze, goed bevallen, tip!!

Wat een geweldige manier om dit verhaal te vertellen, het heden en verleden worden in elkaar gevlochten op zo'n manier, dat je steeds contact blijft houden met het verloop van het verhaal.
Dit is een roman over liefde, opvoeding, onderlinge relaties en emoties.

De sfeer in het kasteel, waar een deel van het verhaal zich afspeelt, is levensecht beschreven. Ook de personen en hun karakter komen echt over.
Alle lijntjes in het verhaal worden afgerond. Het leest snel met prachtige woorden en zinnen, je wil blijven lezen.
Kortom.......dit was weer een onvergetelijk verhaal van Kate Morton.