Joseph Finder is weer een onbekende schrijver voor mij en hij heeft gelijk indruk gemaakt. De krijgsraad zoals dit boek oorspronkelijk heette in Nederlandse vertaling, is in 2002 verfilmd met Morgan Freeman en Ashley Judd en sindsdien is de naam van het beestje High Crimes en heeft het een foto van de twee acteurs op de cover.
En zoals de titel doet vermoeden, hebben we hier te maken met een rechtbank verhaal. Maar dit niet alleen, er is ook heel wat actie te bespeuren, een combinatie naar men hart.
Zoals altijd heb ik heel erg genoten van de rechtbank verhoren. En het speciale hier was dat het een militaire rechtbank is en deze heeft blijkbaar toch wel enigszins andere spelregels. Na het lezen van dit boek kan je je niet van de indruk ontdoen dat deze rechtspraak niet zo integer, onpartijdig en onafhankelijk is als je zou verwachten. In de burgerlijke rechtspraak is het ook niet altijd koosjer maar hier is het toch van een geheel andere orde. Geheimhouding, doofpotaffaires, geheime militaire operaties, moordcommando's, het krijgt hier toch een heel andere betekenis in onze 'geciviliseerde' democratie.
De auteur heeft ook zeer goed nagedacht over zijn plot. Het zit knap in elkaar, niet altijd even onverwachts of origineel, maar het lijkt zeer realistisch alhoewel hij soms flirt met de grenzen van de geloofwaardigheid. Aan het einde heeft Finder echter wel een verrassende finale uitgedokterd, die zag je echt niet aankomen en de intriges die hieraan te pas komen, je moet er maar opkomen.
High Crimes mag zich dan wel voor een groot deel afspelen in de rechtszaal, het profileert zich toch voornamelijk als een super spannend boek, dat de verfilming niet lang op zich heeft laten wachten, is zeer begrijpelijk. Joseph Finder ga ik onthouden, actie Ã©n spanning en schitterende personages.