John Katzenbach is goed, heel erg goed. Het is niet toevallig dat meerdere van zijn boeken zijn verfilmd, want hij schrijft net als Ira Levin (Rosemaries Baby) uitermate helder en beeldend. De analist dwingt je dan ook tot doorlezen. Koop dit boek dus niet als je weinig tijd hebt! De analist is een spannend en vlot geschreven boek over een psychiater die onder druk van een boosaardig brein zichzelf in no time moet analyseren. Hij leert zichzelf en zijn verborgen duistere kanten uiteindelijk beter kennen dan hij ooit voor mogelijk had gehouden... Een verrassende thriller op niveau.