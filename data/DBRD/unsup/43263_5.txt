Wauw. Dit was het eerste wat ik dacht toen ik het boek uit had.
Het boek is een verhaal vol liefde, spanning, verraad, plot twists en natuurlijk stukken die je adem vasthouden.

Vanaf pagina 1 heeft het boek je in zijn greep. Het start heel onschuldig met brieven die Scarlett stuurt aan de meester van Caraval, Legende. Ze heeft altijd al eens een keer de magie van Caraval willen mee maken, zo kan ze ook even ontsnappen aan het strenge regime van haar vader.
En eindelijk krijgt ze een uitnodiging van Legende om naar het eiland te komen. Samen met haar zus Donatella gaat ze erheen.
Julian, een mysterieuze jongeman, helpt Scarlett en Donatella om van het eiland af te komen en naar het eiland van Caraval te reizen.
Eenmaal aangekomen blijkt dat Donatella vermist is en de show dit jaar allemaal draait om haar vermissing.
Scarlett heeft vijf nachten om haar zus te vinden en te redden uit de handen van Legende.

Onthoud: in de wereld van Caraval is niets wat het lijkt!

Het boek is in een fijne schrijfstijl geschreven, het is niet moeilijk om te begrijpen.
Naar mijn mening had dit boek geen saaie momenten. Er gebeurde altijd wel wat.. Of het nou met liefde, spanning of iets anders te maken had. Er gebeurde iets waardoor je wel verder bleef lezen.

Ik heb genoten van dit boek en ben erg nieuwsgierig naar het volgende deel.

Ik zou Het Zwarte Hart zeker aanraden aan eenieder die van magie, liefde en spanning houdt.