Door het winnen van de Hercule Poirotprijs kreeg Duivels offer meer publiciteit dan een debuut normaal te beurt valt. Mieke de Loof schreef dan ook een bijzonder origineel en sfeervol boekje dat opvalt door accuraat woordgebruik en eruditie. Haar hoofdpersonage is Ksaveri Ignatz, een jezu√Øet die in het vooroorlogse Wenen wordt opgeleid tot spion. Mieke de Loof plant een hele reeks rond Ksaveri Ignatz en vooral daarom ben ik blij dat ik Duivels offer alvast las. Ksaveri wordt er namelijk erg beeldend in voorgesteld: de passie voor zijn vak, zijn zeventiende-eeuws boek vol wijsheden, de innige band met zijn mentor. Ik wil graag weten hoe hij het er in een volgende opdracht vanaf brengt. Want de zaak uit Duivels offer was voor Ksaveri erg wazig en onduidelijk, maar voor mij jammer genoeg ook.