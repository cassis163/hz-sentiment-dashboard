De kaft van het boek is opvallend rood...het nodigt uit tot lezen en aande andere kant roept het gelijk een bepaalde spanning op. Op de omslag staan symbolen. Is dat met opzet zo gedaan..hebben ze iets te maken met het verhaal? Nog een aanmoediging om een lekkere stoel in een stil hoekje te zoeken en je onder te dompelen in een eigentijdse thriller.

Didier, de hoofdpersoon, lijkt de man van je dromen. Hij en zijn vrouw Dorien hebben elkaar leren kennen toen Didier zich, samen met vrienden, te buiten ging aan drank en drugs. De schrijver laar je al snel voelen dat Dorien degene is die ervoor gezorgd heeft dat Didier nu een voorbeeldig leven leidt. Hij is huisvader, zijn vrouw werkt fulltime, ze hebben twee kinderen en ze zijn nog steeds smoorverliefd op elkaar. Kortom het beeld van een ideaal gezin. Maar zoals altijd komt de lezer er snel achter dat een ideaal gezin niet kan bestaan...ook hier niet.
Het huwelijk lijkt voorbeeldig, de dialogen tussen Didier en zijn vrouw Dorien laten ons al snel geloven dat beide echtelieden heel open naar elkaar zijn. En eigenlijk is dat zo, totdat......
En dan begint het verhaal op stoom te komen.

Dorien is politica en onthult dat zij de running mate gaat worden voor de komende verkiezingscampagne. Didier is enthousiast, stimuleert haar waar zij onzeker is en steunt haar door dik en dun.

Maar dan gaat de geschiedenis hen inhalen....
Vanaf dit punt wordt je letterlijk in het verhaal gezogen door de spanning en de vraagtekens. Het verhaal leest heerlijk en je bent als lezer blij met je stille plekje waar je niet gestoord zal worden: je wilt meer, meer en meer.....het boek nu wegleggen is eigenlijk geen optie meer.

Het blijkt dat Didier, samen met twee vrienden, ooit in een roes van drank en drugs een soort 'eliminatie-lijst' hebben gemaakt. Didier was die lijst al lang vergeten totdat de onderwerpen van die lijst stuk voor stuk realiteit worden. Met een schok realiseert Didier zich de lijst en het feit dat er veel punten op stonden ( hij weet alleen niet meer welke punten...Zijn de drugs en de drank daar debet aan of komt dat door het feit dat een van de twee vrienden de dood heeft gevonden in de aanwezigheid van beide andere vrienden? - was Dirk zelfmoord of was dit moord??)

Hij besluit voorlopig niets te zeggen, maar uiteindelijk moet hij Dorien wel vertellen wat er speelt.

En dan gaat het boek je nog meer pakken...de gebeurtenissen volgen elkaar snel op en eigenlijk lopen er nu drie verhaallijnen door elkaar en parallel aan elkaar:
- het verhaal van Didier en zijn angst over de zelfmoord/moord van zijn vriend
- het verhaal van Dorien wiens politieke carri√®re compleet overhoop gehaald wordt door het verleden van haar man en de huidige gebeurtenissen
- het detectieve verhaal van: wie voert de lijst in de huidige tijd uit en wat zal de volgende actie zijn?

Hoewel het een spannend en best heftig boek is, kan de lezer zich zonder moeite identificeren met Didier of met Dorien. Je leven lijkt zo goed te gaan en door iets uit je verleden staat ineens alles op z'n kop.

De schrijver werkt alle karakters goed uit. Nergens krijg je het idee dat het verzonnen personages zijn: het zouden je buren wel kunnen zijn. Daarbij komt dat de schrijver ook het huidige politieke klimaat goed verweeft in zijn verhaal, waardoor je je als het ware betrokken voelt in het verhaal..je staat niet aan de kant te kijken maar neemt er aan deel.

Aan het einde blijft er toch nog een cliffhanger.....iets wat mij, als lezer, een ietwat ontevreden gevoel geeft..maar goed, ik hoop op een vervolg...

Wanneer je dit boek ter hand neemt en erin gaat lezen, realiseer je dan dat je het bijna niet weg kan leggen en dat, wanneer je dat toch doet, de spanning in je lijf blijft zitten en aan je blijft trekken om snel weer verder te lezen.

Een aanrader!