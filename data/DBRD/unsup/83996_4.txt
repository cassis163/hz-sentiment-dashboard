Oorlog in Gallië door Julius Caesar, vertaald en toegelicht door Vincent Hunink

Dit boek is een gereviseerd werk van reeds eerder gepubliceerde Nederlandse en Franse vertalingen. Zoals de auteur aangeeft in zijn nawoord is een vertaling altijd voor interpretatie vatbaar maar toch heeft hij zo nauwgezet mogelijk de 8 boeken (want uit zoveel delen bestaat het naslagwerk van Caesar) naar het Nederlands gebracht.

Het nawoord in dit boek is onontbeerlijk en mocht voor mij eigenlijk een voorwoord zijn. Want iedereen die nog niet vertrouwd is met dit militair naslagwerk van Julius Caesar krijgt onmiddellijk de indruk wat voor een machtige en geniale oorlogsstrateeg hij moet geweest zijn. Hunink ontkent dit zeker niet maar duidt in zijn nawoord op verschillende punten waardoor je tussen de regels door leest dat Caesar bewust gebeurtenissen verzwijgt (executies, folteringen) en andere zaken (zoals overwinningen, het innemen van een stad) ophemelt.

Overdrijvingen of niet, Julius Caesar is een niet te ontkennen succesvolle overwinnaar gebleken. Het is niet zomaar dat hij nog steeds tot één van de meest bekende Romeinen behoort. Hij bracht de vele Gallische stammen samen (ok, door geweld) en cultiveerde hen met alles wat de klassieke Romeinse leefwereld toen te bieden had.

Oorlog in Gallië is een boeiend boek en leert ons niet enkel iets over de antieke oorlogsvoering maar geeft ons tevens een inkijk in het leven van onze voorouders in de lage landen. Iets wat ik bij elke vermelding van een stam (en er worden tientalle Gallische stammen in dit werk opgesomd) miste, was een kaartje met de plaatsbepalingen. Sommigen volkeren waren makkelijk te situeren zoals bijvoorbeeld de Eburonen tussen Maas en Waal maar dikwijls was het toch wel gissen waar een bepaalde stam vertoefde én welke weg Caesar nu juist volgde doorheen Europa.

Deze vertaling van Caesar’s Oorlog in Gallië heeft een authentiek karakter en is zeker en vast een ’must have’ in de bibliotheek van elke geschiedenisliefhebber.