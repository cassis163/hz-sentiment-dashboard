Prachtig puur verhaal over een jongen die na de verdrinking van zijn vader, samen met zijn moeder en hun buurman achterblijft op een verder onbewoond Scandinavisch eiland. De eenzaamheid, het verdriet en het onbegrip isoleren hem van de rest van de wereld en dwingen hem steeds verder in de hoek, totdat hij niet verder meer kan. Geweldige dialogen die heel natuurlijk lezen, maar ook in een paar woorden een scene optuigen en dragen.