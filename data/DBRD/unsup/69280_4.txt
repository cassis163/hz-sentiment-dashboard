Tomi Adeyemi heeft iets heel speciaals gedaan toen ze dit boek aan de wereld gaf. Ze heeft niet alleen een prachtig boek geschreven over een meisje dat zo een sterk karakter wordt, die magie de wereld in moet brengen, maar Tomi heeft ervoor gezorgd dat wij lezers zien hoe moeilijk mensen het hebben gehad die anders werden gezien dan 'normale, blanke mensen'.

“Let them taste the terror they make us swallow.”

De debuut van Tomi Adeyemi, een fantasy-roman genaamd 'Bloed en Beenderen' is fenomenaal. Toen het boek uitkwam leek het alsof er een bom was ontploft. Het boek is inmiddels meer dan 46.000 keer gelezen en Tomi Adeyemi is al langsgekomen op wat Talkshows zoals The Tonight Show Starring Jimmy Fallon. Haar reactie toen ze het boek voor het eerst helemaal in elkaar zag, cover en al, laat ons zien hoeveel emotie ze in het boek heeft gestoken.

“Reality told us we would fail. But again and again, we fought. We perserved . We rose.”

In het boek volgen we het verhaal van Zélie en haar broer Tzain. Ze leven in een dorpje aan het water, onderdanen van de brute koning Saran. Het enige wat Zélie mag is vissen, kleren maken en luisteren naar de soldaten. In het geheim traint Mama Agba haar en nog wat meisjes om zichzelf te kunnen verdedigen tegen de soldaten, tegen de wereld. Vroeger was alles anders. Elke Maji bezat één van de tien soorten magie. Zélie was er een van, net als haar moeder. Dat was echter, totdat koning Saran de magie weg liet halen en alle oudere Maji liet afslachten. Zélie heeft nog steeds nachtmerries over haar opgehangen moeder. Met een donkere huid en het witte haar van de Maji's was het makkelijk voor hem.

Ondertussen zijn de prins en prinses onder invloed van hun vader en zijn geleerd de Maji te haten. Alles is echter niets wat het lijkt als Zélie op de vlucht slaat samen met de prinses zelf, die iets bezit wat de magie voor altijd terug kan brengen. Nu is het Zélie's taak om de magie te repareren en het koninkrijk terug te nemen.

Het boek benadrukt zoveel verschrikkelijke dingen die macht laat doen met mensen, hoe ze het kunnen misbruiken. Het beschrijft de emoties zo mooi, de vreugde, maar ook het verdriet is zo pijnlijk. Het boek zit vol met onverwachte wendingen, avontuur en verdriet. Ook zie je hoe sterk Zélie wordt, hoe sterk ze in deze wereld moet zijn.

“You crushed us to build your monarchy on the backs of our blood and bone. Your mistake wasn't keeping us alive. it was thinking we'd never fight back”