Een boek geschreven voor jongeren en dat is aan de schrijfstijl te merken. Het verhaal is enigszins simpel verteld maar goed dat is prima voor deze doelgroep. Dit is niet helemaal mijn doelgroep maar dat maakt niet uit.
Ik koos het boek omdat ik er al zoveel over gehoord had. Nog nooit heb ik iets van Carry Slee gelezen.

Het is echt wel een heel goed boek. Het leest makkelijk weg en geeft een hard realistisch beeld van wat er gebeurt als je ouders in scheiding liggen.

De pijn met name bij Julia word zeer voelbaar door de sublieme manier waarop dit beschreven word.

De cover vind ik mooi en geeft exact weer hoe hartverscheurend het is als ouders alleen nog maar aan belangen denken in plaats van hun eigen kind.

Wat ik ietsje minder realistisch vond was de heftigheid en de manier waarop de kinderen ingezet worden tussen de twee ouders. Keihard en zonder een moment te denken aan hun kinderen word er geschoven met hun als pionnen in een schaakspel. Geen schunnig detail of scheldwoord word weggelaten als de een over de ander spreekt. Ik kan simpelweg niet geloven dat je dat als ouder zou doen.
Misschien ook wel , wat het boek dan weer een beetje een triest karakter krijgt.

Kortom een steengoed boek die eigenlijk gelezen zou moeten worden door elk stel met kinderen die zich in een vechtscheiding bevinden.