Een heerlijk avontuur, deze spannende thriller van Steve Berry!
Dit was mijn kennismaking met het werk van deze auteur en ik werd blij verrast door de historische kennis die neergezet werd in dit verhaal. Niets wordt nagelaten om de lezer aan het verhaal vast te kluisteren. Diverse personages, stuk voor stuk duidelijk neergezet spelen een rol in het wervelend, soms wat druk en ingewikkeld plot.

Het enige minpuntje dat ik vond, was dat vanzelfsprekend aangenomen werd dat de lezer zou weten wat de Magellan Billet is in dit verhaal. Pas na een korte samenvatting door Blake kreeg ik zekerheid daaromtrent. En daarna even op Google gezocht natuurlijk.
Een aantal uitspraken heb ik opgezocht en het klopt allemaal. Ook over het beroemde Regenboog portret van Elizabeth.

Als lezer ben ik wellicht wat moeilijk, maar ik heb graag dat de feiten die me voorgelegd worden, feiten zijn. In de betekenis van dat het klopt wat er staat. Van dit boek heb ik enorm genoten, steeds terug in de tijd en weer naar het heden met personages die hun eigen agenda hebben, waardoor het een heerlijk avontuur blijft. Een avontuur, maar wel een geloofwaardig avontuur, zoals het geschreven is in deze overtuigende stijl van de auteur. Hij heeft een duidelijke indruk bij me achter gelaten; een schrijver die weet waar hij over schrijft en weet hoe hij zijn lezers overtuigend kan laten geloven wat waarheid is.
Ik heb dit boek enorm graag gelezen!