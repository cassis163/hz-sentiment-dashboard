Dit verhaal gaat over Erik en zijn buurmeisje Zoë , ze verkennen de bunkers die bij Scheveningen liggen. Ze hebben het bij geschiedenis over de Atlantikwall gehad, bunkers uit de Tweede Wereldoorlog. Als ze op een dag een bijzondere vondst doen in een van de bunkers, hebben ze de smaak te pakken en willen ze er meer over weten. Dit is het begin van een spannend zoektocht naar het geheim van het bunkerstelsel. Met een paar andere vrienden gaan ze op onderzoek, maar of dat zo verstandig is….Wat ze daar meemaken is onvoorstelbaar, het lijkt op een nachtmerrie maar het is realiteit. Wat gebeurt er allemaal ? Zoiets verzin je niet. Ze moeten er voor zorgen dat Dertiendagh er niet komt… het wordt een race tegen de klok. Maar ze zullen het tijd moeten keren..
Je leert Erik en Zoë goed kennen , ze zijn buren en zitten in dezelfde klas. Ze houden van avontuur en spanning. Soms komen ze nogal naïef over en doen dingen zonder er bij na te denken. Maar ze zijn ook slim en zeker niet bang uitgevallen. Je zou ze zo kunnen tegenkomen in het echt. Ze zijn net als andere pubers .Van de andere personages in het boek vind ik Matthijs het leukst. Hij heeft wel iets waar je je in kan vinden. Van sommigen krijg je juist de kriebels zoals Stoker.
Het verhaal begint meteen al spannend, je moet weten wat er aan de hand is.Daarna wordt het iets minder spannend omdat iedereen eerst voorgesteld wordt en het verhaal langzaam opbouwt maar dan begint het echte avontuur en is er zoveel spanning en actie dat je niet meer kan stoppen met lezen. Je leeft met ze mee en hoopt alleen maar dat het allemaal goed komt en dat ze het tij kunnen keren. Het eind is naar mijn idee wel wat afgeraffeld en plotseling. Ik zou graag nog meer verhaallijnen uitgewerkt zien tot het eind, het is zeker een goed en niet te voorspellen eind maar naar mijn idee is het nog niet af. Ik hoop dat er nog een vervolg op komt.
Het boek is geschikt voor kinderen vanaf 12 jaar. Ik denk dat de doelgroep het zeker wel een spannend verhaal zal vinden.

3.5 sterren