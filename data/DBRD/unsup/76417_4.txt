Op tienertoer door Calcutta

Brengt je vakantiebaantje niet genoeg geld op om een buitenlandse reis te maken? Niet getreurd. Voor maar 15 euro laat Carlos Ruiz Zafon je 5 uurtjes lang tijdreizen naar het oude, arme, mysterieuze en gevaarlijke Calcutta van de jaren 30..........Kijk voor je aan deze toer begint even op: http://www.youtube.com/watch?v=QL22fcNSfuo om in stemming te komen!

Ben en zijn vrienden (het geheime Chowbar Genootschap) zijn net 16 geworden. Ze staan op het punt om het weeshuis waarin ze zijn opgegroeid te verlaten. Op hun afscheidsfeestje verschijnt er plotseling een meisje Sheere met haar oma. Vanaf het moment dat Ben en Sheere ontdekken dat zij tweeling zijn lijkt de wereld voor alle leden van het Chowbar Genootschap op zijn kop te staan. De vriendengroep gaat op zoek naar een geest uit het verleden die het gemunt heeft op de tweeling. De zoektocht brengt alle leden in groot gevaar.....................

Het middernachtpaleis is een lekker spannend boek. Boeiend voor zowel Young (mijn 12 jarige dochter) als Adult (ikzelf). het verhaal is goed opgebouwd. Heel langzaam valt alles op zijn plekje. Het is een boek dat je in één keer uit wilt lezen.
Jammer dat we nog tot het voorjaar 2012 moeten wachten tot het volgende Young Adult boek van Zafon in Nederland verschijnt.