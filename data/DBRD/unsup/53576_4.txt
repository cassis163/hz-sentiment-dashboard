In dit eerste deel van De Stadstuin trilogie neemt de schrijfster Anne West ons mee in het leven van Maud.

Maud heeft nog 2 zussen: Yara en Britt die een totaal ander leven leven dan Maud en nogal slecht beoordeeld worden door Maud en hun moeder over de keuzes die ze maken in het leven. Maar zijn de keuzes die Maud maakt in het leven nu echt zo veel beter dan die van haar zussen? Ze is getrouwd met Rob, maar heeft de afgelopen 5 jaar nauwelijks oog gehad voor haar man omdat ze een promotie najaagt. Aan kinderen moet ze al helemaal niet denken... Nu is het zo ver dat ze die promotie kan maken en nog ziet ze niet dat ze de man kapot maakt die ze lief heeft. Kan dit zo wel door gaan?

De vader van Maud, Yara en Britt is overleden en heeft de vrouwen zijn stadstuin nagelaten. In het boek beginnen we met een mail van de tuinman dat het geld om de tuin te onderhouden op is en hij vraagt dan ook hulp aan de vrouwen. Zo komen ze weer een beetje in contact met elkaar.
Zal dit een positievere wending voor de vrouwen met zich meebrengen?

Dit boek vond ik een erg fijn boek om te lezen: fijne schrijfstijl en ik raakte echt betrokken bij het verhaal. Zelfs zo erg dat ik dat ik mijn mening hardop zat te verklaren en mijn man me toch ietwat bevreemd aankeek tijdens mijn leestijd....