Hudson, de zoon van Don Tillman en Rosie Jarman, is elf als het gezin terug verhuist naar Melbourne. Don wil zijn zoon daar zo goed mogelijk voorbereiden op de middelbare school. Hij was zelf toen een buitenbeentje en Hudson is ook een beetje "anders'. Don besluit het Hudson Project te starten. Met hulp van de beste experts zal hij Hudson ongemerkt voorbereiden op de veeleisende jungle van de middelbare school. Sociale vaardigheden, sport, vrienden: alle kwesties pakt Don planmatig aan. Maar Hudson is niet alleen Dons zoon, maar ook die van Rosie, en hij laat zich tot Dons verrassing niet zomaar in een project vangen.

Het boek is het derde deel van een serie (Rosie project en het Rosie effect) Alle delen wel na elkaar lezen zodat je weet waar het over gaat.
Ik vond hem geweldig om te lezen. Het boek bevat humor met een serieuze ondertoon evenals de vorige delen. Voor mij met een autistische zoon heel veel herkenbare dingen. Toch moest ik wel weer even wennen aan de schrijfstijl vanuit de ik vorm maar autistisch denkend. Dat is ontzettend knap gedaan.
Heel graag gelezen!