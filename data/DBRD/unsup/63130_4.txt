David Sheff is de vader van Nic. Samen met zijn tweede vrouw Karen probeert hij te dealen met de drugsverslaving van zijn briljante zoon Nic. De band tussen Nic en het nieuwe gezin is goed. Nic heeft talent, schoonheid en een prettige persoonlijkheid maar zijn toekomst is weg als hij niet van de drugs afblijft.
Vader zoekt een oplossing een uitweg. De drugsverslaving is de vijand, de ziekte die Nic getroffen heeft. Uiteindelijk is er maar 1 ding dat vader David kan doen en dat is stoppen met proberen om Nic te redden. Nic moet zelf stoppen met gebruiken. Hoe moeilijk ook. Het boek deed me denken aan de moeder van David S. Ook daar moeten de ouders aanvaarden dat hun hulp en steun niet werkt. Het boek ontroerde me en zette me aan het denken. De stelling dat verslaving een ziekte is, begrijp ik wel. Toch is er een verschil met een dodelijke ziekte als kanker.
Het boek eindigt hoopvol en dat is fijn. Nic kan druggsvrij blijven en zijn leven gaan leiden.