Cilla en Rolf BÃ¶rjlind zijn de meest gevierde en bekroonde scenarioschrijvers van Zweden. Vloedgolf is hun debuutthriller die ze samen schreven. Ben dan ook met hooggespannen verwachtingen aan het boek begonnen, want van deze bekroonde scenarioschrijvers verwachte ik veel. Het boek is dan ook filmisch geschreven, je ziet het bijna voor je gebeuren. Al snel kan je jezelf inleven in Olivia die probeert een cold case op te lossen. Je beleefd het dan ook stap voor stap mee. De plot zit goed in elkaar, al snel zijn de draadjes gesponnen en lees je het verhaal vanuit verschillende perspectieven. Wel zaak om goed op te letten, want de trein dendert in snelle vaart voort. De hoofdstukjes zijn kort en de perspectieven wisselen elkaar in rap tempo af en nodigen uit om door te lezen. Stukje bij beetje kom je dichter bij de waarheid. Een boek dat zeker weer de moeite waard is om gelezen te worden.

Spanning: 4 sterren
Plot: 4 sterren
Leesplezier: 4 sterren
Schrijfstijl: 4 sterren
Originaliteit: 3 sterren
Psychologie: 4 sterren