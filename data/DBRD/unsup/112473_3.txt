Als Lacey Flint naar de parkeerplaats loopt waar haar auto staat, ziet zij een vrouw tegen haar portier hangen. Dichterbij gekomen ontdekt zij dat de vrouw neergestoken is, zij overlijdt ter plekke.
Zo begint dit ongelooflijk spannende boek.
Lacey werkt bij de politie, maar heeft nog nooit meegewerkt aan een moordonderzoek, ook nu moet ze aan de zijlijn toekijken totdat ze via een journaliste een brief ontvangt .
De brief, met bloed geschreven, lijkt op een brief die meer dan 100 jaar geleden is verstuurd door de beruchte moordenaar Jack the Ripper.
Lacey heeft al jarenlang een fascinatie voor Jack the Ripper en vermoedt dat er meer slachtoffers gaan vallen.
Hierin heeft ze helaas gelijk, meerdere lugubere moorden worden gepleegd.
Ze raakt betrokken bij het onderzoek maar wordt daarin gedwarsboomd door hoofdinspecteur Mark Joesbury.
De moordenaar blijft hun telkens een stap voor, hoe kunnen ze dit doorbreken?

De schrijfster, Sharon Bolton, weet de lezer te boeien van de eerste tot de laatste zin.