Op een stormachtige dag komt het leiderschap schaap Lodewijk letterlijk aanwaaien. Hij vindt een fantastische blauwe kroon. Zodra hij deze opzet slaat zijn fantasie op hol en groeit zijn ego. Vanaf nu voelt hij zich behoorlijk verheven boven de andere schapen. Zij moeten doen wat hij zegt en de schapen die niet knap genoeg zijn naar zijn smaak moeten voortaan ver uit zijn buurt blijven…..

De auteur en illustrator van het prentenboek Lodewijk I, koning der schapen drijft – met een dikke vette knipoog – de spot met bekende leiders uit het verleden en heden. Kritisch gegeven verwerkt in een kindvriendelijk verhaal over een schaap (of moet ik zeggen ram?) met sterallures. De illustraties dragen bij aan het luchtige geheel, ze zijn grappig, kleurrijk en fantasievol. Het kindvriendelijke verhaal met toch een onderliggende boodschap maakt Lodewijk I koning der schapen weleens waar zeer toegankelijk voor kleuters, maar is toch net even anders dan de meeste prentenboeken.