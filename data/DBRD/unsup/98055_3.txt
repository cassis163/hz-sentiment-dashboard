Het verhaal is een prachtig gegeven voor een indrukwekkende roman.
Anja, een vrouw van middelbare leeftijd kan het niet zetten dat haar man langzaam maar zeker van de wereld afglijdt door Alzheimer, ze vindt het zo erg dat ze zichzelf van het leven wil beroven.
Het andere verhaal gaat over haar jonge nicht Mari, puber, die een heftige relatie krijgt met een docent Julian, ze snijdt zichzelf en overweegt ook voortdurend zichzelf van kant te maken, zeker als de relatie gedoemd is te mislukken.
In de kantlijn krijgen ook Julian en Anja met elkaar te maken,als hij weer een studie op wil pakken.
De ingredienten zijn goed, maar ik vond sommige stukken een beetje blijven hangen in het luchtledige.
De overdreven sex-scenes vond ik eerder afbreuk doen aan het boek als dat dat ten goede kwam, misschien moest dat wel leiden tot variatie in de doodernstige situaties, maar voor mij hoeft dat niet zo nodig, het voegde absoluut niets toe.

Ik deel de uitgesproken positieve mening van alle andere lezers dus niet, al vind ik wel dat er veel meer in had gezeten en dat het tot een heel goed boek had kunnen leiden, wel iemand voor de toekomst denk ik, al denken anderen dat ze er nu al helemaal is, het kan ook aan mij liggen natuurlijk.