'Negen' is de prequel op het debuut 'Zonder gezicht' van Stefan Ahnhem. Bij het 1ste deel was ik onmiddellijk verkocht en zat ik onmiddellijk in het verhaal. Jammer genoeg, was het bij dit boek totaal niet het geval.
Ik vond het een heel speciaal verhaal en het kwam in het begin (zeg maar het 1ste deel) vrij verwarrend over. Vermits het verhaal zich opnieuw afspeelt in Denemarken en Zweden, wist ik op de duur niet meer waar ik het gebeuren moest situeren. In het 1ste boek 'Zonder gezicht' was dat ook zo, maar daar had ik dat probleem niet.
Het 2de deel kreeg ik meer duidelijkheid en zeker naar het einde toe kwam er plots meer snelheid in het verhaal. Maar toch moest ik mij soms door het verhaal slepen. Ik vond ook dat er dikwijls wat te veel beschrijvingen waren en ik mis dan ook dialogen.
Het plot is er eentje om duimen en vingers bij af te likken, maar uiteindelijk zat de geloofwaardigheid toch wel vrij ver.
'Negen' is een gewaagde thriller met veel fantasie en bloedvergieten.
Op naar het volgende deel en hopelijk mag ik iets verwachten zoals zijn debuut!