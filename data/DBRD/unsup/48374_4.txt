Een merkwaardig verhaal, al moest het er eigenlijk wel eens van komen. Onze drie vrienden beleven hun gebruikelijke avonturen: achtervolgen, achtervolgd worden, vechten, opsluiten en opgesloten worden, auto's, hotels, eten en drinken, revolverzwaaien, misverstanden, enz. Maar deze keer hebben ze totaal geen idee waar het eigenlijk over gaat. De lezer begrijpt maar al te goed dat het hier vooral gebrek aan informatie en een hoop misverstanden betreft.
Toch blijkt dan op het allerlaaste dat er misschien toch een echt avontuur in zit.
Speciaal is de introductie van de mobiele telefoon, al wijst Peter de Zwaan wel direct op de vele nadelen die de toestelletjes kunnen hebben.
Een alternatieve titel kon zijn: Actie, humor en misverstanden zonder bekende reden.