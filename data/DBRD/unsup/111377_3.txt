Leuke en simpel geschreven inkijk in de financiële sector van in dit geval Londen. De ondoorgrondelijke denkwijze wordt ontleed door Luyendijk waarbij hij op zoek gaat naar de moraal die er in 2008 voor zorgde dat de wereld langs de afgrond scheerde. Meer nog dan het verhaal is de conclusie angstaanjagend. Is er überhaupt wel een intentie om ook maar iets te veranderen bij zowel de insiders dan wel de rest van de wereld die er in welke vorm dan ook gebruik van maken. of beperkt een ieder zich als er weer eens kalf verdronken is tot selectieve verontwaardiging. De meeste mensen werkzaam in deze vermaledijde industrie zijn blijkbaar net als u en ik. Op naar het volgende schandaal wat terug te voeren is naar de verslaving van altijd maar meer,meer,meer.