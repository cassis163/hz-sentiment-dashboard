Ik vond het een heel goed boek. Een mooie opbouw van het verhaal en de nodige spanning om gekluisterd aan je boek door te lezen. Ik kon het boek met moeite wegleggen. Ook het thema sekte vond ik intrigerend en begrijp niet wat mensen bezielen om zich daarbij aan te sluiten. De personage Sofie, die zich ook heeft aangesloten bij deze sekte, is een sterke en moedige vrouw. Na verloop van tijd worden de straffen heftiger bij ongehoorzaamheid en heeft de leider Oswald volledig de touwtjes in handen. Als Sofie ontdekt wat voor vreselijke dingen er achter de schermen gebeuren, is ze vastbesloten om Oswald te ontmaskeren. Ze beraamt een vluchtpoging, maar komt er achter dat het een bijna onmogelijke opgave is. . Hoe kom je over een hoog hek met prikkeldraad waar stroom opstaat ? Het is niet echt een thriller, maar wel een heerlijk spannend boek, die geen moment verveeld of saai wordt. Ik ga absoluut het tweede deel lezen. Voor mij krijgt het boek 5 sterren omdat het goed geschreven is en het thema mij echt fascineerde!