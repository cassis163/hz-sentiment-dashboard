Het Bernini mysterie gaat over Robert Langdon die stuit op een mysterieuze dood van een wetenschapper waar de Illuminati bij betrokken zijn. De machtigste terreurbeweging die de wereld ooit gekend heeft en waarvan iedereen dacht dat die allang niet meer bestond, maar dat is in dit boek niet meer zeker. De Illuminati onthullen dat er een tijdbom verstopt is in het Vaticaan. Vier Kardinalen worden omgebracht en Langdon ontsnapt maar net aan de dood. Op het nippertje wordt de tijdbom gevonden en Vaticaanstad wordt gered. Op het einde wordt duidelijk dat de camerlengo achter alle moorden zit, hij heeft zijn vader, de paus vermoord, Maximilian Kohler en was verantwoordelijk voor de dood op de vier kardinalen en Leonardo Vetra.
Nadat ik De Da Vinci code had gelezen, wou ik meteen doorstomen naar Het Bernini mysterie. Eigenlijk had ik eerst deze moeten lezen en daarna De Da Vinci code, want deze valt relatief tegen. Maar het blijft voor mij toch een heel goed boek. Het leest als een trein.
Het plot is wat mij betreft geniaal. Overdone is het niet. Want het bleef mij alsmaar boeien en de onthullende feiten waren steeds niet té onthullend. Een minpunt vond ik wel dat nadat het hele plot bekend was, er nog een heel stuk filosofisch geleuter achteraan kwam, wat mij alles behalve boeide. Ook is de vrije val vanuit de helikopter een buitengewoon slap verhaal. Sommige dingen kunnen gewoon niet. Wat mij wel interesseerde, waren de leuke feiten die door het verhaal heen verstrengeld zaten, ook al zijn ze soms wat vervormd. Dat geeft ook aan dat er aardig research is gedaan. En vooral: deze feiten geven het verhaal een griezelig echte sfeer. Ook was dit weer een boek wat mij nog dagen doet denken aan al de kunstenaars, kunstwerken, Rome, Vaticaanstad enzovoorts. En zon boek kan ik toch echt niet minder dan vijf sterren geven. Conclusie: Het Bernini mysterie is een echte aanrader!