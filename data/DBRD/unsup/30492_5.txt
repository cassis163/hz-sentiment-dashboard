Dit verhaal is bedacht door Siobhan Dowd, maar zij heeft het helaas nooit af kunnen schrijven omdat ze in 2007 overleed aan borstkanker. Patrick Ness werd gevraagd om het verhaal af te schrijven en dat heeft hij heel integer gedaan. Dowd schrijft over het algemeen kinderboeken en dit verhaal is ook zeker fantastisch voor jongeren (rond de 12/13 jaar), maar voor volwassenen is het minstens zo mooi. Als lezer ga je mee in de worstelingen van Conor, wiens moeder op sterven ligt. Met zijn 13 jaar weet hij niet hoe hij met zijn gevoel om moet gaan, maar ook voor zijn vader en oma zijn dit gevoelens waar ze niet goed weten wat ze er mee moeten. Dit maakt het een prachtig boek met een wijze les voor zowel jongeren als ouderen.