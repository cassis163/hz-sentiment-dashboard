Boek over het geloof? Nee, niet alleen over het geloof. Het boek vertelt over Emma die houtdeskundige is en na haar scheiding weer aan het werk kan als hoogleraar in Berlijn, waar ze ook stage heeft gelopen. Maar nadat Emma een viool heeft gedateerd, doen (oud)collega's vreemd en gebeuren er vreemde dingen. Naast het verhaal van Emma leer je meer over de geschiedenis van de viool door stukjes hout die je vertellen wat ze mee maken. De tweede verhaallijn begint in 1631 en komt steeds dichter bij het heden van Emma. Fantastish gevonden mijns inziens om het hout het verleden van de viool 'de Messias' te laten vertellen!
Echt een aanrader dit debuut van Julian de Winter (een samenwerking van het echtpaar Wiljan van den Akker en Esther Jansma). En stiekem gaat het boek toch over het geloof, met name geloof in jezelf.