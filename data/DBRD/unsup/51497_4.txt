Wat een bijzonder boek. In het begin lijkt het te gaan over Barbara, haar zoon Rens en haar vriend Robbert. De ik-figuur lijkt een bijrol te hebben. Vervolgens blijkt de ik-figuur de schrijver zelf te zijn, en verandert bovendien zijn rol van bijrol tot hoofdrol. Ik vond dit een heel intrigerende manier van schrijven.
Verder gaat het grootste deel van het boek over een speurtocht die Barbara voor haar zoon heeft verzonnen omdat ze bang is dat hij zich anders gruwelijk gaat vervelen. De speurtocht is gebaseerd op de verdwijning van een meisje een paar jaar eerder. En dat maakt deze speurtocht super spannend, zowel voor Rens als voor de lezer!
En als dan tenslotte fantasie en werkelijkheid samenkomen...