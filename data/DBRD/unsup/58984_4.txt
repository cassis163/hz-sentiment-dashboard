“Ja ik was zo’n stille. Zo’n jongen die de helft van de tijd achterin het lokaal zat en geen interesse leek te tonen in de les. Mensen zagen wat ze wilden zien, maar meneer Floyd? Hij keek echt. Hij wist wat het gedicht April 18th voor me betekende. Hoe die datum voor altijd als een duistere wolk boven mijn hoofd zou hangen.” -Chase-

Het verhaal is geschreven in de ‘ik’ vorm vanuit twee oogpunten namelijk die van Evie een van de populairste meisjes van school en Chase de stille, teruggetrokken, slimme en erg opzichzelfstaande jongen. Beiden dragen ze hun geheimen en demonen met zich mee en hebben ze hun pijn en verdriet nog nooit aan de buitenwereld laten zien.

Op de school Whitley Prep wordt door de twee leraren Meneer Floyd en Professor Coleman een groepsproject opgestart waarbij de leerlingen de wereld en de poëzie van de Manisch-Depressieve en Suicidale schrijfster Sylvia Plath moeten verkennen. De klas wordt opgedeeld in groepjes en zo komen de, naar het lijkt, tegenpolen Evie en Chase bij elkaar in een studiegroepje. Ze leren elkaar al snel goed kennen en beginnen te beseffen dat ze heel veel op elkaar lijken. Ze kunnen het erg goed vinden met elkaar, dit volledig tegen de wil van het vriendje van Evie; Shane Withley, het neefje van de directeur en de meest populaire jongen van de school. Shane is echt een gigantische hufter die denkt dat hij het overal voor het zeggen heeft en jammer genoeg werken veel andere leerlingen daarin mee. Hij is intens gemeen en wijkt er absoluut niet voor uit om anderen verdriet te doen zolang dat maar in zijn voordeel uitpakt. Evie is hun relatie al een tijdje zat maar durft het niet uit te maken, juist doordat Shane zo’n hufter kan zijn. Ondertussen groeit haar band met Chase steeds verder en beginnen hun gevoelens voor elkaar zich meer en meer te openbaren.

“Wat ik had ontdekt over Shane Whitley was, dat als hij iemand een mes in de rug stak, diegene niet de enige was die eronder leed. Hij speelde spelletjes met mensen, zelfs met die mensen die iets voor hem zouden moeten betekenen.” – Evie-

Niet Volgens Het Script 2

Dit boek heeft me echt gigantisch weten te verrassen, want wat begon als een naar het leek typisch young adult cliché high school drama verhaal veranderde het al heel snel in een ijzersterk verhaal dat erg goed in elkaar zit. Ik kan niet teveel vertellen over de inhoud van het boek omdat ik dan spoilers zou geven en dat zie ik natuurlijk niet zitten. Dit boek vraagt erom gelezen te worden. Het verhaal is heerlijk vlot en beeldend geschreven en leest dan ook in een ruk uit. Het pakt je beet en laat je niet meer los, zelfs niet nadat je de laatste pagina omgeslagen hebt en het boek uit is. Het boek liet bij mij een flinke indruk achter, ik was er echt even stil van en zat W.T.F. is er net gebeurd? Het zet je echt even tot nadenken aan.

“Het punt was dat ik niet geloofde dat Shane me pijn wilde doen. Maar elke keer als ik er maar een beetje over nadacht, hoorde ik mijn vaders stem in mijn hoofd om me te waarschuwen: Als een jongen het een keer doet is het heel waarschijnlijk dat het nog eens gebeurd.” -Evie-

Niet Volgens Het Script 3.jpg

Dit boek is een ware aanrader voor menig Young Adult liefhebber maar ook zeker voor lezers die houden van een goed verhaal dat je aan het denken zet. Het boek leest heerlijk weg en is een echte page turner. Ik kan hem alleen maar aanraden, koop dit boek en laat het ook jou verrassen. Tip, die warme thee zou ik bij de hand houden, just in case.

“De afgelopen twee uur was het onverwachte me in de schoot geworpen. Of ik was een enorme geluksvogel, of mijn leven stond op het punt een heel stuk ingewikkelder te worden. Niets leek volgens het normale script te gaan.” -Chase-