Goed geschreven verhaal over een ontvoering en seksueel misbruik. De hoofdrol is voor Amy Stevenson die op 15-jarige leeftijd wordt ontvoerd en seksueel mishandeld. Amy belandt na mishandeling in een soort coma.”Dit is geen coma, ergens is ze er, voor een klein deel tenminste”.

15 jaar na dato, Alex, freelance journalist trekt zich het lot van Amy aan en gaat zelf op onderzoek uit. De aan drank verslaafde journaliste vecht haar eigen strijd tijdens haar zoektocht.

Jacob, 15 jaar geleden het vriendje van Amy, nu vrijwilliger in het ziekenhuis die dagelijks Amy een bezoek brengt. Inmiddels getrouwd met Fiona en samen verwachten ze een baby. Jacob komt uit een gezin met drie broers, Jacob, Tom en Simon. “Zo simpel was het: Fiona of Amy. “Op dit moment maakte Jacobs ongeboren kind zich op voor het leven, terwijl Amy daar gevangen, verzurend als melk op een vensterbank ligt”. Jacob moet proberen dit achter zich te laten. “Ik begrijp er nu nog minder van dan vijftien jaar geleden en het wordt tijd dat daar verandering in komt”.

Aan het einde van het verhaal weet Alex de waarheid boven tafel te krijgen. Op zich een goed verhaal vertelt in korte hoofdstukken door de verschillende personages, zowel Alex, Jacob en Amy doen hun verhaal. Langzamerhand ga je terug in het leven van Amy. Doordat het verhaal door meerdere personages verteld wordt vond ik het soms rommelig overkomen. Geen nagelbijtend spannend verhaal maar je blijft doorlezen omdat je wilt weten wie Amy dit heeft aangedaan.