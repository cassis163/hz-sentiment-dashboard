Fantasie is voor Nino de oplossing om zijn eenzame gevoel te bestrijden. Ook als zijn wens (een echt hondje hebben) wordt vervuld gaat hij hiermee door. Want het hebben van een hondje blijkt uiteindelijk toch niet genoeg om zijn eenzame gevoel helemaal weg te nemen.
Een sfeervol, emotioneel verhaal dat met weinig woorden (knap) en veel beelden (mooi) wordt verteld.
Persoonlijk vind ik deze illustraties voor jonge kinderen onoverzichtelijk (hoe mooi ze ook zijn). En het gebruik van dicht op elkaar staande blokletters begrijp ik ook niet. Het leest niet prettig en voor kinderen is het verwarrend. Jammer.