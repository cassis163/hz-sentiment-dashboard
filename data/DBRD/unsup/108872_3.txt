EÃ©n van de meest interessante stukjes in het boek was het fragment waarin de vrouwen, in boerka gehuld, naar de markt gaan. Tegelijkertijd hilarisch en (voor mij) een enorme eye-opener als beschreven wordt hoe moeilijk het voor de dames is om bij elkaar te blijven en bij scheiding elkaar weer terug te vinden.

Leuk, maar natuurlijk sarcastisch bedoeld is het compliment aan de ontwerper van het ruitje in de boerka om doorheen te kijken. Zo klein gemaakt dat vrouwen, net als paarden met oogkleppen, alleen maar recht vooruit iets kunnen zien en dus altijd hun hoofd moeten draaien om 'in de rondte' te kijken, zodat de man altijd weet waar zijn vrouw(en) naar kijken.

Voor de rest vond ik het een nogal teleurstellend boek. Dat komt waarschijnlijk omdat er (behalve bovenstaand stukje, dat had ik werkelijk nooit beseft) voor mij weinig 'nieuws' in het boek te vinden was. Dan blijft alleen het verhaal over en dat was mij te 'dunnetjes'. Ik had graag meer geweten van de mannelijke hoofdpersoon... vooral zijn motieven om de dingen te doen die hij doet met betrekking tot zijn familie... zowel de mannelijke als de vrouwelijke verwanten.

Toch zou ik mensen die weinig of niets over Afghanistan of van het leven als vrouw (en/of man) in een islamitisch land weten, o.a. dit boek wel aanraden. Juist omdat het niet zo'n sentimenteel verhaal is ...