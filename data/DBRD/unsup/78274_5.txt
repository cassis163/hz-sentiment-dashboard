Beschermheer is het magische vervolg van het boek Nephilim – Kind van de wegen – deel 1. Nu in Kind van de wegen deel 2 reis je als lezer met Linda mee naar de wereld van de Sami in Lapland en Finland. Ze ontmoet daar haar beschermheer Mikha. Hij neemt haar mee op een ontdekkingstocht langs goden, andere werelden en leert een hoop over de tradities van de Sami.

Beschermheer is een ontroerend verhaal over de zoektocht naar persoonlijke wortels, je ziel, goden, energieën van voorwerpen, trommels, tradities, de krachten van de elementen, sjamanisme en meer. Hoewel het boek prima te lezen is zonder deel 1 te hebben gelezen, is het zeker aan te raden toch te beginnen met het eerste deel Nephilim. Voor een ieder die belangstelling heeft voor al het wonderlijke in de wereld om ons heen zal dit zeker geen straf zijn. Zowel Nephilim als Beschermheer zijn een verademing voor iedereen die voelt/weet dat er meer is dan de meeste van ons kunnen waarnemen. Naast het fantastische verhaal dat als een rode draad door het boek heen loopt over de relatie tussen Linda en haar beschermheer staat het boek vol met interessante informatie over de Sami, goden en de landen waar het verhaal zich afspeelt. Zeer indrukwekkend is het deel over de naamloze kinderen, de geschiedenis van de Sami en ja eigenlijk het hele boek.

Een “must read” voor iedereen die openstaat voor het onverklaarbare.