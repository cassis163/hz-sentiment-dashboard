Op basis van de cover had ik dit boek waarschijnlijk niet uitgekozen. Het doet een beetje zakelijk aan. Dit past niet bij het gevoelige en kwetsbare verhaal van Marie-Louise. Het verhaal is verdeeld in verschillende tijdssprongen en in het begin snapte ik de volgorde niet. Achteraf vond ik de volgorde heel logisch.

Het verhaal is heel mooi en met respect geschreven. Dat is heel knap, want je voelt de boosheid, wanhoop en het verdriet van Marie-Louise. Je leeft vanaf de eerste pagina mee met Marie-Louise. Ik ben ontroerd door het verhaal. De schrijfstijl van Marie-Louise is heel soepel en fijn. Soms zit er een vleugje humor in en dat maakt het boek luchtiger.

Er wordt natuurlijk maar één kant van het verhaal geschetst. Daar moet je rekening mee houden, maar het is een verhaal dat je meeneemt en je raakt.

De hele recensie is te lezen op Veronique's Boekenhoekje: http://www.veroniquesboekenhoekje.nl/recensie-omdat-de-natuur-anders-besliste-marie-louise-klomp/