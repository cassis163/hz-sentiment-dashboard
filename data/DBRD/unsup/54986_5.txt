Gifgroen, een lange rode tong en slechts een groot geel oog, een felgeel oog dat je vanaf de eerste pagina aankijkt.. De cycloop uit het gelijknamige boek van Daan Remmerts de Vries en Floor Rieder is van binnen net zo onaardig als van buiten. Als de inwoners van spitskruim hem uit de brand helpen stampt hij al hun huisjes plat. Wie goed doet, krijgt dat niet altijd terug. Een verfrissend idee tussen alle zoete kinderverhalen want hoe ga je om met zo'n lelijke cycloop? Naast het heerlijke en komische verhaal is het boek prachtig getekend. Ik ken geen enkel kinderboek dat qua vormgeving vergelijkbaar is met de stijl van Rieder. De vele zwarte en witte lijnen, hier en daar ingekleurd met pasteltinten maken het boek tot een waar kunstwerk