Dit boek vertelt een heerlijk spannend verhaal in de sfeer van Pretty Little Liars. Karen McManus heeft een fijne schrijfstijl waardoor ze je meeneemt in het verhaal. Zowel Ellery als Malcolm zijn realistische personages waarin je je gemakkelijk kunt inleven. Het wisselende perspectief tussen deze twee protagonisten zorgt ervoor dat je een breder beeld krijgt van de situatie. De spanning wordt steeds meer opgebouwd waardoor het lastig is het boek weg te leggen. Iedereen lijkt een rol te spelen in de misdaad en iedereen is verdacht. Je kunt steeds meer verdachten van je lijstje strepen maar er blijven er genoeg over. Alle lijntjes worden aan elkaar verbonden waardoor je niet met vraagtekens blijft zitten. Het plot aan het einde maakt het boek en de leeservaring compleet. Wat een heerlijk verhaal, ik heb ervan genoten. Als je fan bent van Een van ons liegt, ga je hier ook van smullen. Veel leesplezier!