“Zij die volgen” is het eerste deel uit de Noorse trilogie “De broederschap” van debutant Ingar Johnsrud.
Hij wordt aangeprezen als de nieuwe Noorse thrillersensatie die zijn lezers op het puntje van hun stoel houdt, en hij maakt deze rol ook ruimschoots waar.
Van begin af aan had het boek mij in zijn ban, al wil ik toekomstige lezer(s) waarschuwen, alertheid is geboden.
Een grote hoeveelheid aan personages, figuren en informatie passeren – vooral bij het begin van het verhaal -de revue, waardoor je het boek zeer aandachtig moet lezen.
Het actieterrein van de eerste verhaallijn ligt in het heden, de kortere tweede verhaallijn heeft haar wortels in WOII.
De link tussen deze twee verhaallijnen wordt tergend traag duidelijk.
Een apocalyptische sekte “Gods Lys” (Gods Licht), rechercheur Fredrik Beier en zijn jonge vrouwelijke Pakistaanse partner Kafa Iqbal zijn de spilfiguren in het eerste deel van de trilogie.
Hoofdinspecteur bij de Noorse recherche Fredrik Beier krijgt het onderzoek toegeschoven in een massamoord op uitsluitend leden van de sekte “Gods Lys”.
Tijdens het onderzoek stellen de onderzoekers zich de vraag of deze moorden ingegeven zijn uit racistisch oogpunt of is er toch een andere oorzaak.
Tijdens de zoektocht naar de barbaarse moordenaar stuiten ze op mysteries uit WOII, waar proeven op mensen werden uitgevoerd.
Is dit de drijfveer van de moordenaar?
Langzaam wordt het mysterie ontrafeld…of toch niet?
De auteur heeft een zeer vlotte pen en een mooie en gevarieerde taal die resulteert in een fijne schrijfstijl, die soms zo realistisch is dat het lijkt of je staat zelf in het verhaal, en je de geur van bloed en van moord kan ruiken en smaken.
Het boek is heel erg boeiend, met een goed opgebouwd verhaal en verrassende plot
De epiloog doet al watertanden naar deel twee en deel drie van de Broederschap trilogie.