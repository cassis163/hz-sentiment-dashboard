!In deze review komen spoilers en mijn ongezouten meningen in voor!
Review 6#

Zag bij de kringloopwinkel dit boek en moest hem meteen meenemen. Sinds een paar jaar ben ik gefascineerd over Japen, de cultuur, taal enz. Dus dan kunnen de sprookjes ook niet uit blijven.

Het verhaal:
In Japanse sprookjes speelt het boeddhisme een belangrijke rol, zodat vaak vreedzame monniken er de hoofdrol in spelen. Regelmatig komen ze in contact met vreemde wezens, afkomstig uit een oud volksgeloof. Maar als een monster te vuur of te zwaard bestreden moet worden, staat er altijd wel een sluwe, bovenmenselijke sterke held klaar. Daarnaast komt ook het leven van alledag aan bod: oude mannen en vrouwen die last hebben van afgunstige buren die gelukkig nooit in hun boze opzet slagen.
!Spoiler alert!
Een boek vol met 30 Japanse kindersprookjes en volksgeloof.
Verhalen met conflicten tussen goed en kwaad, jaloezie, wraak en liefde. Mensen en wezens die wijze lessen leren. In het boek komen ook mythische/bijzondere wezens voor, zoals een waterdraak, tanuki's en sluwe vossen.
Ze boden mij stuk voor stuk plezier. Sommige waren grappig of leerzaam of interessant, maar er zaten er ook een paar bij die een beetje saai waren. Je kan deze sprookjes makkelijk voorlezen aan kinderen.
Ik was vooral enthousiast dat ik eindelijk het sprookje van prinses Kaguya kon lezen. Had al een paar keer over dat sprookje gehoord, maar wist niet waar het over ging.

Conclusie:
Korte verhaaltjes die je per stuk snel uit hebt gelezen.
Hoewel niet elk verhaal voor mij persoonlijk geweldig was, heb ik genoten.

Cheen