Silber het 1ste boek der dromen is geweldig! Ik zag het boek plots in de bibliotheek liggen en ik zag dat de schrijfster Kerstin Gier was. Ik wist niet dat Kerstin Gier nog een andere serie had geschreven dan de edelstenentrilogie. Omdat ik absoluut fan was van deze boeken dacht ik om de Silber-trilogie (noemt deze trilogie zo?) ook een kans te geven. Het eerste boek der dromen was dan ook super!
In deze serie volgen we een meisje, Silber. Zij verhuist samen met haar moeder, haar kleine zusje, hun nanny en hun hond naar Londen. In Londen krijgt ze plotseling vreemde dromen over bepaalde jongens, deze blijken dan ook nog eens echt te bestaan. Algauw merkt ze dat er wel iets heel ongewoon aan de hand is...
Ik had het boek in enkele uren uitgelezen. Het leest super vlot en er zijn zoveel mysteries die je wilt oplossen dat je amper kan stoppen met lezen, het is ook heel herkenbaar op sommige vlakken: liefde, een nieuw gezin, een nieuwe omgeving,...
Ik vind het een heel creatief boek en kan niet wachten om het vervolg te lezen!