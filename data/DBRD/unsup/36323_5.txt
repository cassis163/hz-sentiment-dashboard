Allereerst wil ik http://www.kabook.nl/ bedanken voor het toezenden van een recensie-exemplaar.
De flaptekst: Sara groeit op bij haar demonische moeder, gevangen binnen de muren van een huis vol pijn en vernedering. Ze lijkt geboren voor het ongeluk, het lot gooit de ene na de andere gruwel voor haar voeten. Genadeloos wordt haar elk sprankje hoop ontnomen en elk moeizaam gevonden stukje geluk wordt overschaduwd door onmenselijke straffen.
Toch laat de jonge Sara zich niet uit het veld slaan. Ze blijft vechten voor haar leven en de vrijheid waar ze zo naar verlangt. Zal haar overlevingsdrang groot genoeg zijn? Zal ze ooit de verschrikkingen uit haar verleden kunnen verdrijven? Of zal Sara bezwijken onder de druk van zoveel kwaad?
Al meteen in het eerste hoofdstuk leer je de jonge Sara kennen. Ze woont met haar demonische moeder ergens in Nederland en leeft gevangen in het huis. Sara is een meisje, die op haar jonge leeftijd al de meest verschrikkelijke dingen heeft meegemaakt. Ondanks alles wat ze meemaakt, laat ze de moet niet zakken en probeert ze overal een lichtpuntje in te zien. Dat maakt dat je haar in je armen wilt sluiten. Wat een stoer, dapper meisje..Je kan je meteen in haar inleven, alle gruwelijke dingen die zijn meemaakt, voel je zelf. La
Moeder daarentegen zou ik wel wat aan willen doen…Wat een secreet..
Later in het verhaal komen er ander hoofdpersonen bij, onder andere Steven. Ik mag hem wel. Hij speelt een belangrijke rol in het verhaal. Over de andere hoofdpersonen kan ik niet te veel vertellen zonder te spoileren. Maria en Theresa zijn mijn favoriete personen.
Vanaf de eerste bladzijde wordt je het verhaal ingezogen. Het is haast niet te geloven dat dit fictie is….Het zou zo een waargebeurd verhaal kunnen zijn. Het is een achtbaan van afgrijselijke, verschrikkelijke, mensonterende gruweldaden, de een nog erger dan de ander. Je moet soms echt stoppen met lezen om de afschuwelijke gebeurtenissen te verwerken. Net als je denkt dat het niet erger kan, gebeurt er weer iets. Ongelofelijk emotioneel.
De opbouw naar het plot is spannend en totaal niet voorspelbaar. Dit zie je niet aankomen.
Het is een psychologische thriller met heel veel horror. Wie denkt dat het een leuk verhaal is, kan het boek beter niet lezen. Vernedering, mishandeling, vertrouwen, mensonterend en afgrijzen zijn kernwoorden uit dit boek. Maar ook doorzettingsvermogen en geloof (houden).
Het is het eerste boek van Tamara Geraeds, dat voor volwassenen is geschreven. Wat mij betreft een geslaagd debuut.