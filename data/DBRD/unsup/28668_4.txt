Het boek vertelt van Aaf en hoe zij opgevoed wordt met het pinkstergeloof. Ik ben zelf gereformeerd opgevoed en herken wel de invloed die zo een opvoeding heeft. Ik heb zelf altijd gedacht had ik mijn kinderen maar in een evangelische kerk opgevoed dan zouden ze misschien niet zo de veroordeling voelen die er bij de gereformeerden vaak voelbaar is. Dit boek zet me met beide benen op de grond. Ik geloof nog steeds en bezoek een evangelische kerk die uitgaat van een God die liefde is en dat is ook waar ik heilig van overtuigd ben. Geen oordeel, geen uitsluiting, geen verboden.
Ik heb genoten van het boek omdat het een heel goed beeld schetst van de tijd van krakers, hippies en daarnaast het rustige stille platteland.
Het beschrijft ook goed de spagaat waar Aaf in zit. Het geloof en het vrije leven in Amsterdam. Wat mag en wat mag niet. Is een podoloog een normaal beroep of is het iets zweverigs? De keuze die ze daarin maakt worden goed beschreven.