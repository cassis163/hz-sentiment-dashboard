Deesje is geschreven en geillustreerd door Joke van Leeuwen. Dit heeft ze beiden vol fantasie gedaan. Het boek is geillustreerd alsof het gebrabbeld is in een leeg schrift. Illustraties en gedrukte tekst wisselen elkaar sterk af. Dit maakt het tot een afwisselend geheel.

Deesje is een vrolijk meisje wat terechtkomt in de grote stad, waar ze gaat logeren bij haar 'half-tante'. Door allerlei toevalligheden loopt er van alles anders dan gepland. Dit leidt tot allerlei grappige voorvallen en incidenten. 

Het boek leest makkelijk weg en laat regelmatig je mondhoeken naar boven krullen. Er zitten leuke talige vondsten in en tekeningen die moeite waard zijn om goed te bekijken.