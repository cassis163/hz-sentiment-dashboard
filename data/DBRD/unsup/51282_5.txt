Colleen Hoover heeft een indrukwekkend verhaal geschreven dat van het begin tot het eind prachtig is en wat er voor zorgt dat je het boek eigenlijk niet meer weg wilt leggen.

Sydney word bedrogen door haar vriend en haar beste vriendin. Dit zorgt ervoor dat ze op de avond van haar 22e verjaardag zonder woning zit. Door toeval komt ze terecht in een appartement vlakbij waar de dove singer-songwriter Ridge woont met zijn huisgenoten. Ridge zit in een writers block en door samen met Sydney liedjes te schrijven komt hij daar langzaamaan weer uit. Maar door het samen schrijven van liedjes bloeit er ook iets op tussen Ridge en Sydney. Sterke gevoelens, die niet mogen doordat Ridge al 5 jaar een vriendin heeft en Sydney niet wil zijn zoals haar ex vriend en haar ex beste vriendin.

Zowel de term New Adult als de schrijfster Colleen Hoover waren voor mij nog onbekend. Dit boek heeft me dan ook volkomen verrast. Colleen Hoover heeft een prachtige schrijfstijl, de aantrekkingskracht tussen Ridge en Sydney is zo duidelijk voelbaar in het verhaal en je voelt gewoon hun emoties. De gevoelens zijn heel goed neergezet waardoor je helemaal in het verhaal wordt gezogen. Doordat Ridge doof is zijn de conversaties vooral door middel van SMS berichten en facebook gesprekken, wat het verhaal erg bijzonder maakt en geen moment verveeld.
Bij dit boek zit een code waarmee je een soundtrack kunt beluisteren met de nummers die in dit boek worden geschreven door Ridge en Sydney. Door deze nummers te luisteren op het moment dat ze voorkomen in het boek geeft dit het boek iets extra's. Ik vond dit heel mooi bedacht!
Ook kun je via de code nog een epiloog lezen van het verhaal nadat het boek uit is.

Dit boek is absoluut een aanrader. Het verhaalt raakt je en ook dagen nadat je het boek heb uitgelezen zit het nog in je hoofd.