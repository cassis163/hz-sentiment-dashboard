Met heel veel plezier las ik "Voor je weggaat" van Clare Swatman. Het boek gaat over de 38-jarige Zoe die getrouwd is met Ed. Door een verkeersongeluk komt Ed om het leven, en hij laat Zoe ontredderd achter. Het huwelijk van Zoe en Ed blijkt de laatste jaren niet over rozen te zijn gegaan, en op de dag van zijn dood gaan Zoe en Ed allebei van huis met wrok tegens de ander. Zoe komt na een aantal weken zeer ongelukkig ten val, waarna ze buiten bewustzijn raakt. Ze gaat in haar onderbewustzijn terug in de tijd, en herbeleeft belangrijke momenten uit haar leven met Ed. Je leest hoe ze elkaar ontmoetten, hoe ze verliefd werden en trouwden. Je leest over de gelukkige en ongelukkige momenten in hun leven. Zoe beseft in deze reis terug in de tijd dat ze bepaalde dingen over kan doen, en ze vraagt zich af of ze de loop van hun levens kan beinvloeden, op zo'n manier dat ze, wellicht... Ed's dood kan voorkomen. Swatman schrijft ontroerend en grappig. Het boek leest als een trein, met per dag dat ze terugkeert een nieuw hoofdstuk. Hoewel ik het een heerlijk boek vond, zit er niet heel veel diepgang in het boek. De personages gaan niet onder je huid zitten, en op sommige momenten vond ik het een beetje saai. Toch hoop je naarmate het boek vordert dat Zoe erin slaagt om de gebeurtenissen te beinvloeden. Het einde is mooi, en onverwachts. Ik geef het boek drie sterren. @awbruna #hebbanbuzz @hebban