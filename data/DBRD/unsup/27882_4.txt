Ik heb dit verdiend, omdat ik het ergste heb gedaan wat een vrouw kan doen. Het allerergste.
Deze tekst op de achterflap zet je direct aan het denken, wat is het allerergste wat je kan doen en hoe heeft het zover kunnen komen?

Het boek beschrijft het leven van Jessica en Matt, wat begint met een sprookjes huwelijk. Ze zijn heel gelukkig samen, hebben een mooi huis en lieve familie en vrienden om zich heen.
Dit geluk veranderd als Jessica eerder dan verwacht zwanger word, Jessica wordt steeds onzekerder. Na de geboorte van hun dochter Lilly gaat het steeds verder bergafwaarts met Jessica.

Dit boek is een prachtig geschreven boek over een heel zwaar onderwerp. Het heeft een vlotte schrijfstijl waardoor je steeds door blijft lezen. Vooral in het deel na de bevalling word je in het verhaal gezogen en wil je het eigenlijk niet meer wegleggen.
Het verhaal wordt afgewisseld met dagboekfragmenten van Jessica uit het heden. Dit zorgt ervoor dat je een kijkje krijgt in de gedachten gang van Jessica en hierdoor blijf je nieuwsgierig naar waar het verhaal naar toe gaat.
Het is een zwaar onderwerp, het verhaal bleef nog wel even in mijn hoofd hangen nadat het uit was, maar er zit ook zeker humor in. Ik vind het een echte aanrader!