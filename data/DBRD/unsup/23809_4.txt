Wanneer twee jongetjes worden ontvoerd en later vermoord terug worden gevonden in de vecht, wordt Britt al snel op de zaak gezet waarbij zij ook nog te maken krijgt met een medium. Het is een aangrijpende en gruwelijke zaak, af en toe lopen de rillingen je over de rug. Het verhaal is dan ook bijzonder realistisch verteld, je leeft al snel mee met Britt en de slachtoffertjes. Je wilt niets liever dan dat de dader snel gepakt wordt. De personages zijn dan ook goed uitgewerkt en kunnen zo het boek uit komen wandelen. Heleen heeft een snelle pen en weet je al snel te trakteren op diverse wendingen en perspectieven in het verhaal. De plot zit goed in elkaar en houdt dan ook de gemoederen bezig tot aan de ontknoping die op het juiste moment wordt ingezet. Een goed boek dat mij weer de nodige uurtjes spanning en ontspanning heeft gebracht. Kijk alweer uit naar Britt Franken 4.


Spanning: 4 sterren
Plot: 5 sterren
Leesplezier: 4 sterren
Schrijfstijl: 4 sterren
Originaliteit: 4 sterren
Psychologie: 4 sterren