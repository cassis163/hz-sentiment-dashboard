Lindsay en haar vriendinnen Claire, Jill en Cindy nemen het samen weer op tegen het kwaad. Dit keer komt het echter wel zeer dichtbij. Wat volgt is een spannende zoektocht naar de dader(s), van een verschrikkelijke moord op jong meisje, en een moord op een oudere vrouw. En dit allemaal onder zeer zware druk.
En als dat nog niet genoeg is, duikt er ook nog een oude bekende van Lindsay op.

Ondanks dat ik het boek vrij snel uit had, was dit toch minder een page turner dan het eerste deel. Ook wordt er vaak verwezen naar het eerste deel. Het is zelfstandig te lezen, maar het leest een stuk minder fijn wanneer je de voorgeschiedenis niet weet. Erg gebeurd veel in een vrij korte tijd, en wanneer het boek uit is merk je toch dat er een aantal zaken niet echt klopte in het boek. Er zit een verhaallijn in het boek wat heel erg snel ontwikkeld, zonder veel diepgang. Het lijkt erop dat de James Patterson een bepaalde gebeurtenis wilde laten plaatsvinden, maar
daar niet een goede aanleiding voor had. Ook het "oh, zit het zo" moment komt wat geknutseld op mij over. Alsof er een paar ideeÃ«n zijn geweest, maar dat het echt goed uitwerken om daar te komen wat is afgeraffeld.

Het maakt niet dat het een slecht boek is. Het leest snel weg en er zit ook zeker spanning in en er zijn zeker een paar momenten waarbij je het liefst zo snel mogelijk naar de volgende bladzijde wil om te ontdekken hoe iets gaat aflopen.

Het is al een ouder boek en voor de prijs waar je het nu voor koopt is het zeker geen miskoop.