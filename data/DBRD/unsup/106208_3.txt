Waarom had ik gevoel dat ik Twilight gewoon opnieuw aan het lezen was, maar dan met andere karakters? Toen ik Het verhaal van Sky las, las ik veel gelijkenissen met Twilight. Een onzeker meisje, een huis vol met begaafde, toekomst, een veel te zacht, aardige, poppie Joppie en noem maar op. Het verhaal is niet als een Bom op me ingeslagen. Er waren veel stukken die op voorhand te voorspellen waren. Voor Sky leek het ook geen probleem hoe ze in bepaalde delen kon handelen. Daar wou ik liever wat terughoudendheid in vinden. Sky was te perfect neergeschreven, naar mijn mening.

De spanning was van een laag drempeltje, wat ik bijzonder jammer vond. Waar ik wel zeer van genoten heb, was de behoefte van Sky omtrent haar liefde voor Zed. Het was voor haar geen eerste gezichtsliefde en voelde ik wel een degelijke groei naar Zed, haar tegenspeler, toe. Wat ik zeer leuk en aangenaam vond om te lezen. Groeiende liefde is voor mij een dubbele pluspunt, want het zorgt ervoor dat jij, in eigen persoon, ook naar de persoon zal toe groeien.

Ook de drang om wat er in het begin met Sky gebeurt in haar jeugd, was een moment van nagelbijten. We kregen een soort van eenvoudige losse zinnen, die wel betekenisvol waren terwijl het je ook nog eens volledig in zijn greep hield. Wat er precies gebeurt is, wordt in het verhaal duidelijk gemaakt. Ik stond er toch wel versteld van, toen ik het las. Aan Sky is ook te merken hoe haar getraumatiseerde jeugd een grote invloed heeft op haar persoonlijkheid.

Joss Stirling heeft mijn complimenten wat betreft de paranormale delen (waar ik stiekem helemaal van weg ben), ook al had het zijn gelijkenissen met Twilight. Dus voor Twilight fans, is dit boek zeker een aanrader! Ik heb het boek 3 sterren gegeven. Dit boek mag dan misschien niet mijn favoriet zijn, ik kijk op een bepaalde manier toch wel uit naar de andere boeken.

Ik vind het voor Blossom Books wel ontzettend jammer, dat de boeken niet verder vertaald worden. De uitgeverij heeft er alles aan gedaan om de boeken te kunnen verder uitbrengen in het Nederlands zoals bv: andere covers ontworpen, boeken read georganiseerd, maar helaas was de verkoop geen succes. Ik had het hen anders wel van harte gegund.