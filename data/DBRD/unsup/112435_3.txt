Het boek leest erg makkelijk. Ik had het binnen een dag uit. Het verhaal is ook erg boeiend, je kan het boek niet aan de kant leggen, en als je het boek weer oppakt, ben je ook meteen weer vertrokken.

Het verhaal gaat over Sandra van Dalsum. Zij heeft een geheime relatie met de vriend van haar dochter. Dan wordt deze vriend samen met een onbekende vrouw vermoord, op de hotelkamer waar Sandra ook altijd met de vriend verblijft. Sandra komt hierdoor uiteraard in de problemen met haar man en haar dochter. Maar wie heeft de minnaar van Sandra vermoord?

In de beschrijving staat dat Sandra dreigbrieven ontvangt, maar dit gebeurd pas in het laatste derde van het boek. Ondertussen voelt ze wel een dreiging, die ze niet kan plaatsen.

Goed boek, goed verhaal. Niet megaspannend (geen echte literaire thriller volgens mij, maar een spannend boek), meer het oplossen van een misdaad met een goedgebouwd verhaal eromheen.