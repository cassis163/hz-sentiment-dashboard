Al vanaf het begin leest het verhaal lekker vlot weg en zit je in het verhaal. In het boek wisselt TOEN af met NU, waardoor stukje bij beetje duidelijk wordt waarom Lana acht maanden geleden zeiljacht The Blue verliet en zonder haar beste vriendin Kitty, waarmee ze op reis was, in Nieuw Zeeland is gaan wonen. Wat begon als een droom van een reis voor vriendinnen Lana en Kitty, wekenlang in het paradijs, op een zeiljacht met vijf andere jonge mensen, begon steeds meer op een nachtmerrie te lijkenâ€¦

Dit meeslepende verhaal vol onderhuidse spanningen, over vriendschap en geheimen, heeft me ademloos achtergelaten. Het enige wat ik dacht toen ik het uit had was: WOW! En: zie je wel, daarom stelde ik het lezen zo lang uit, ik wil dit boek helemaal niet uit hebben!