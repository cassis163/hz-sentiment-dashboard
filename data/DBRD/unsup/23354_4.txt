De omslag vond ik wat schreeuwerig in vergelijking tot de zogenaamde literaire thrillers, maar hij trok aan de andere kant toch behoorlijk de aandacht. Ijzingwekkend debuut, wordt er gezegd. Nou, dat was het zeer zeker. Ik heb het boek in één adem uitgelezen!

Meg is een getrouwde vrouw in wie het nooit is opgekomen zich te verzetten tegen haar man (Ray) totdat ze verliefd wordt op iemand anders (Jack). Ondanks deze hevige verliefdheid durft ze de stap naar haar man en dus naar echtscheiding niet direct te zetten en Jack en zij lassen een periode in waarin ze geen contact met elkaar zullen hebben om erachter te komen of ze wel echt zoveel van hem houdt. Dan wordt ze ontvoerd en in een bepaald opzicht vreemde, beangstigende ruimte vastgehouden. Na een paar dagen wordt ze weer even plotseling vrijgelaten en ze lift naar huis. Ze treft daar niet haar man Ray helemaal in rep en roer thuis aan, maar moet tot haar verbijstering vaststellen dat ze in een maalstroom terecht is gekomen die haar meesleurt naar een steeds donkere wordende diepte.

Dit boek is goed geschreven in een stevig tempo en bevat een aantal verrassende wendingen die je tot de laatste bladzijde geboeid houden.
Zeker een aanrader!