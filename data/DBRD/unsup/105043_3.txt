The Minotaur (Het labyrint) is een klassiek Barbara Vine-verhaal. Ik ben het eens met wat hierboven al eens is gezegd: de sfeer die Vine beschrijft is erg goed, dat maakt het geheel ook zeer lezenswaardig. De plot is helaas wat magertjes. Als die goed was geweest, dan had The Minotaur zich kunnen meten met (m.i. de beste) Barbara Vine-boeken als A fatal inversion (Ongewenst weerzien), The House of Stairs en The Brimstone Wedding (Nederlandse titels van deze laatste twee boeken zijn mij niet bekend). Nu kom ik tot maximaal 3 sterren.

Overigens: de ziekte waaraan John Cosway lijdt (geen schizofrenie dus, zie het boek voor de juiste 'diagnose' ) maakt nog niet dat hij ook per definitie 'krankzinnig' is, zoals hierboven wordt vermeld. Integendeel, mensen met deze aandoening kunnen zeer intelligent zijn. Kijk bijvoorbeeld eens naar de boeken die John leest, niet iets voor de ' gemiddelde' medemens. Op sociaal vlak heeft hij echter wel duidelijk beperkingen.