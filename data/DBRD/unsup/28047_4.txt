Voor Thrillzone mocht ik weer een keer meedoen aan een leesclub. Deze keer was het uitverkoren boek ‘Rio Grande’, een literaire thriller geschreven door Nathalie Pagie. De cover van het boek laat een prachtig zonnig bergachtig landschap zien met een brede rivier er doorheen stromend. Ook zie je de achterzijde van een roodharig vrouw, wie in gedachte lijkt uit te kijken over de rivier. De zin “Een razend spannende roadtrip door Mexico” trok helemaal mijn aandacht en zorgde ervoor dat ik het boek meteen wilde gaan lezen.

Tara Linders vertrekt in dit verhaal nogal halsoverkop en onder bizarre omstandigheden naar Mexico. Vooral om haar vermiste ex-collega Diego op te sporen maar of dit aan het licht mag komen is de grote vraag. Aangezien undercoveragent Jay zich meldt bij de redactie waar Tara werkt en haar onder andere voorwendselen mee wil hebben naar Mexico. Infiltreren in een griezelige motorbende? Kan Tara dit wel en hoe zal zij Diego dan moeten vinden? Al dan niet genoeg redenen om haar koffers te pakken.

Voor mij is dit echt een vliegensvlugge thriller vol spanning en vaart. Het boek las heerlijk weg door de soepele schrijfstijl van Nathalie Pagie. Licht, luchtig en toch serieus passende bewoording bij het daadwerkelijke verhaal. Ook de culturele en topografische feiten in ‘Rio Grande’ geven het geheel extra sfeer, laat de verbeelding tot leven komen en dragen bij aan het leesplezier. Wellicht hadden de hoofdpersonages nog meer inzichtelijk gemaakt kunnen worden voor mij, maar dit kan ook komen omdat ik de voorgaande delen over dit journalistieke duo nog niet gelezen heb. Die ik overigens zeker wel wil gaan lezen. Prettig leesvoer is namelijk altijd meer dan welkom in mijn leesstapel!

Ik geef dit boek 4 sterren.

Spanning: 7
Plot: 7
Leesplezier: 8
Schrijfstijl: 7
Originaliteit: 8
Psychologie: 6,5