‘De monogrammoorden’ is geen absolute topper, daarvoor is het verhaal net iets te ingewikkeld. Ik heb het boek echter met veel plezier en in geen tijd uitgelezen.

Het verhaal speelt zich af in het Londen van begin 20ste eeuw. Alles ging toen nog een beetje trager, de politie had geen massa technische middelen ter beschikking om een moord op te lossen. Alleen de hulp van Poirot, een enorm irritant ventje, dat geen hoge dunk heeft van zijn medemens. Zelf is hij superintelligent, ziet hij de ongerijmdheden in de verhalen van anderen en leidt hij de lezer (en politie) naar de oplossing van het raadsel.

Er komen enorm veel personages voor in het boek, dus begin dit boek te lezen als je er tijd voor hebt. Verwacht geen thriller waarbij je steeds op het puntje van je stoel zit, verwacht ook geen exacte kopie van Agatha Christie, maar geniet van dit verhaal !