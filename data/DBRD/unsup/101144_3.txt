Wat geeft een moeder haar dochter mee? Wat heb je van je vader en van je moeder?
Het boek is een aantal delen geschreven (en in een boek samengebracht).
Het eerste deel gaat vooral over de auteur haar dochter, hun band. Het persoonlijke verhaal. Het is vooral een ode aan haar dochter Nathalie.
Deel twee: hier stelt de auteur vragen aan andere moeders, van dochters en zonen. Ze vraagt zich hierbij af of de belevenis anders is. Is de opvoeding anders etc.?
Deel drie: geeft ze tips om aan te denken tijdens het leven, dingen die ze haar dochter ook meegeeft. Dingen die jouw ouders je waarschijnlijk ook hebben meegegeven. Ook spreken vrienden zich uit over Nathalie.
In mijn ogen is een moederdochter relatie met geen pen te beschrijven, alleen te beleven. Je leest zoveel dingen die je herkent. Het gaat over jouw leven als dochter zijnde, deze (h)erkenning maakt het een leuk boek om tussendoor te lezen. En je kunt het vergelijken met je eigen leven.
Veel nieuwe dingen heb ik er niet in kunnen ontdekken, omdat ik zelf ook een dochter van een moeder ben. Mijn moeder had dit boek ook kunnen schrijven, over mij. Ik kwam in mijn eigen leven terecht, toen ik dit boek las.
De auteur stelt af en toe vragen aan de lezer, waar je over na moet denken. Ook verwijst ze terug naar andere boeken. Ze maakt ook gebruik van quotes uit boeken en er staan flink wat foto’s in.
Als jezelf niet uit een warm nest komt is dit een leerzaam boek. Ik vind het vooral een ode aan de dochter van de auteur.
De schrijfstijl leest vlot, maar het boek kwam mij zo bekend voor, dat ik het gevoel had al eerder te mogen lezen. Dit komt omdat het zo herkenbaar is, voor mijn leven.

Ik zou dit boek nooit zelf oppakken in een boekenwinkel, het trekt mij gewoon niet. Zo nu en dan stap ik uit mijn comfortzone en lees een keer zo’n boek. Ik geef het boek 3***