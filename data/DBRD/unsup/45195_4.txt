Stefan Tetelepta, auteur van 'Kismet' is 47 jaar en werkt als freelancer voor onder meer het Leidsch Dagblad. Daarnaast fotografeert en filmt hij. 'Kismet' is zijn debuutroman. Hij geeft zijn boek ’Kismet’ gratis weg aan lezers via https://www.stefanschrijft.nl/

Als je begint met Kismet te lezen denk je eerst dat je begonnen bent in een pakkend en fascinerend liefdesverhaal. Maar het is niet allemaal zoals het lijkt.
Het eerste deel wordt verteld vanuit Moira, zij heeft een nare tijd achter de rug. Nu woont ze tijdelijk bij haar zus. Haar zus vindt dat ze afleiding nodig heeft en stuurt Moira naar een Amerikaanse tuinfeest van vrienden. Daar ontmoet ze Finn.
In het tweede deel komt Finn aan het woord dan gaat het verhaal een totaal andere kant op dan je verwacht. Volgens Finn is het Kismet, oftewel voorbestemd. Moira denkt en voelt het liefst met haar hoofd, maar Finn laat haar nadenken over het lot.
Omdat Finn zoveel over haar weet wordt Moira wel wat wantrouwig.
In het laatste deel wordt het verhaal afgerond het einde is niet als verwacht. Er is ruimte voor een vervolg, zelf zou ik graag nog meer over Finn lezen.
De schrijfstijl van Stefan is heel erg toegankelijk het leest allemaal erg vlot weg je wilt graag door blijven lezen. Erg beeldend gedetailleerd en humoristisch.
Een goed debuut van Stefan Tetelepta hopelijk volgen er nog meer mooie boeken.