Door middel van korte, pittig geschreven en zeer openhartige verhalen neemt Joeri ons mee in zijn leven als politieagent. Het moge duidelijk zijn dat hij meer doet dan alleen bonnen uitschrijven en “de wet handhaven”, zijn verhalen geven een mooi kijkje achter de schermen. Hieruit blijkt dat politieagenten regelmatig in in situaties verzeild raken waar wij als burgers niet aan (willen) denken. Wat dit voor invloed heeft op Joeri vertelt hij ook in deze verhalen, op zijn eigen bijna beschouwende manier. Respect dat hij zijn kwetsbaarheid toont en de enorme impact dat het politiewerk op hem heeft middels deze verhalen heeft verwoord…