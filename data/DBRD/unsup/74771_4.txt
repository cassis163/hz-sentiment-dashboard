Een seriemoordenaar houdt huis in de omgeving van Grand Rapids. Hij heeft het op vrouwen voorzien. Het vreemde is dat de vrouwen verdwijnen, maar niemand weet waar ze dan wel zijn.
Een jonge agente, Kaisey heeft de moordenaar bijna ontmaskerd omdat ze hem bijna letterlijk tegen het lijf is gelopen. Ze heeft op hem geschoten maar gemist. Ze wil mee ingeschakeld worden in het onderzoek. Doordat ze de moordenaar met bivakmuts gezien heeft is ze ook een doelwit van de moordenaar.
De baby van Valerie en Marcus Glenn verdwijnt ook op het moment dat Marcus, chirurg, alleen met het kind was. Hij beweert dat het kind uit het bed genomen is, maar de politie heeft twijfels. Hoe kan iemand het landhuis van de dokter binnengekomen zijn tijdens de nacht zonder dat iemand dat gemerkt heeft? Is het niet zo dat hij die baby eigenlijk niet wilde?
Het priv√©-leven van Valerie en Marcus wordt te grabbel gegooid en het is niet fraai. Maar betekent dat automatisch dat hij zijn eigen dochter iets aangedaan heeft?
Stride en Serena worden op de zaak gezet. Stride komt net terug na 3 maanden ziekenverlof nadat hij van een brug gevallen is. Wat niemand weet is dat hij enorme paniekaanvallen heeft en eigenlijk niet in staat is zijn werk uit te voeren. Maar hij voelt zich geroepen deze zaak aan te pakken.
Uiteraard komt hij Maggie ook tegen, zijn collega op het werk, maar er is al lang een bepaalde spanning tussen hen. Komt Maggie deze keer tussen Serena en Stride of niet?
Het verhaal van de verdwijning van de baby en de seriemoorden gaan in elkaar lopen, dat weet je gewoon.
Sterk boek.