Kijk naar de cover, sla hem om, begin met lezen en waan je in het moeras. De omgeving waar Helena werd geboren en in afzondering opgroeide met een narcistische vader en een gedweeë moeder. Een vader die zij bijna aanbidt. Echter komt zij langzamerhand achter zijn ware identiteit.

Als Helena jaren later een normaal bestaan heeft opgebouwd, hoort ze op de radio dat haar vader op een gewelddadige manier is ontsnapt uit de gevangenis. Ze is vastberaden om hem als eerste te vinden en begint aan een spannende zoektocht.

Hoewel de spanning in het verhaal aanvankelijk nog niet zo aanwezig is, weet de schrijver de lezer wel te boeien met een gedetailleerde omschrijving van Helena’s leefwereld. Naarmate het verhaal vordert, neemt de spanning toe, komen de karakters van de personages ook meer tot ontwikkeling en leren we ze beter te begrijpen. Het sprookje dat de schrijver gebruikt om het verhaal te ondersteunen is helemaal overbodig.

Razendsnelle spanning is niet aanwezig, maar dat maakt het verhaal zeker niet minder spannend. Het is meer dan de moeite waard om te lezen.