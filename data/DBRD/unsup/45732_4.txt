Ik keek voor het lezen van dit boek erg uit naar de volgende Jackie Van Laren. De vorige boeken waren om van te smullen en om niet meer weg te leggen. Fijn dus dat ik mee mocht doen aan de leesclub en het boek mocht lezen!

Ik had het in het begin wel wat moeilijk om in het verhaal te komen, volgens mij omdat het geen cliché-verhaal is en uit het standpunt geschreven wordt van Reinout (wel in hij-perspectief). Toch werd ik al snel meegezogen in het verhaal en was het zeker en vast de moeite waard! Dat moeilijke deeltje duurde trouwens maar twee hoofdstukken.

Het boek is geen cliché en oh zo onvoorspelbaar, waardoor je jezelf van begin tot einde afvraagt wat er zal gebeuren. Knap hoe de schrijfster een liefdesverhaal zo kan neerzetten dat het je voor een stukje bekend in de oren klinkt (want vaak is de jongen de badboy en onbereikbare), maar toch weer helemaal iets anders is.
Ik las het met veel plezier en Jackie heeft er een trouwe lezer bij!