Titel: Conflict
Auteur: Susan Moonen
Genre: Thriller
Pagina's: 222

Het debuut van Susan Moonen is dit boek 'Conflict'.
De kaft van het boek spreekt mij niet heel erg aan, een blote vrouw met gekras er doorheen. De titel en de achterkant van de kaft, waar het verhaal over gaat, spreken mij daarentegen wel heel erg aan. Ik geef de omslag een 7.

Het verhaal gaat over twee vriendinnen, Eva en Lotte, die elkaar al vanaf hun kindertijd kennen. Zij zijn onafscheidelijk en beste vriendinnen.
Eva, werkzaam op een bank, woont samen met Johan, makelaar in onroerend goed. Eva werkt samen met Stijn, hij is de zwager van Lotte. Lotte is getrouwd met Niek en samen hebben zij twee kinderen, een tweeling, twee meiden van 10 jaar. Fleur en Isa.

Het verhaal wordt zowel verteld door de moordenaar, de tekst is cursief, dus goed te onderscheiden van de andere verhalen. De rest van het verhaal gaat voornamelijk over Eva, Johan, Niek, Lotte en Stijn.

Eva woont samen met Johan, maar is erg gecharmeerd van haar collega Stijn. Na een fikse ruzie met Johan zoekt zij dan ook troost bij Stijn. Ze heeft veel gevoelens voor Stijn, maar durft haar relatie met Johan niet op het spel te zetten. Toch zoeken de twee elkaar steeds weer op. Eva kan hier niet met haar beste vriendin over praten, omdat zij de schoonzus van Stijn is. Dit maakt het voor Eva behoorlijk moeilijk. Als er dan ook nog een mooie nieuwe vrouwelijke collega, Roos, de aandacht trekt van Stijn, maakt dit Eva toch wel jaloers.

De hoofdpersonen wonen in het plaatsje Ravenstein, waar twee lijken van vrouwen die verkracht, mishandeld en verminkt zijn, worden gevonden. De eerste in het bossen van Herperduin en de tweede in een kelder van een onbewoond huis. Eva heeft hier zo haar ideeÃ«n bij en denkt te weten wie die moorden heeft gepleegd en wil haar vriendin in bescherming nemen. De man van haar beste vriendin gedraagt zich namelijk erg verdacht in haar ogen. Eerst denkt ze dat hij vreemd gaat, maar al gauw denkt ze dat hij achter de moorden zit. Haar vriendschap met Lotte zet ze daardoor op het spel. Want Lotte gooit Eva eruit als Eva haar probeert te overtuigen dat Niek zich verdacht gedraagt.

Ook Johan gedraagt zich verdacht als hij zegt dat hij in cursus in Middelburg heeft maar Eva zijn auto in het centrum van Oss ziet staan. Gaat Johan ook vreemd? Maar als zij Johan hier naar vraagt, heeft hij een logische verklaring dat hij eerst naar een klant moest en daarna is doorgereden naar Middelburg. Dus Eva blijft erbij dat Niek zich schuldig maakt.

Niek en Lotte hebben een huis gekocht en op de dag dat ze de sleutel krijgen, gaan ze alle vertrekken nog eens bij langs. In de kelder stuitte zij op een betonnen werkblad, ter hoogte van een aanrecht, van 2 meter lang en een halve meter breed. Toen zij het huis kochten, zat het er volgens Lotte niet. Lotte heeft er een vreemd gevoel bij en nadat zij ook een kettinkje heeft gevonden, vertrouwd zij het niet. Als Niek het beton gaat uit bikken, stuit hij op het levenloze lichaam van een vrouw. De derde vrouw die vermoord is. De politie denkt dat het om een seriemoordenaar gaat.

En dan verdwijnt er weer een vrouw. Wie zit er achter deze vermissing? En wie zit er achter de moorden? Had Eva het bij het juiste eind? Of blijkt alles totaal anders te verlopen?

Ik vond het een heerlijk boek om te lezen, zat er ook zo in en werd het boek ingetrokken, moest gewoon doorlezen. De spanning zat er goed in en ik werd toch wel op het verkeerde been gezet. Ik zou dit boek bij iedereen aanraden. Het boek krijgt van mij ook 4 van de 5 sterren.

Het eind was verrassend, maar ik vond het wel een sterk eind. En buiten het feit dat je een thriller aan het lezen bent, zit er ook een romantische twist in het verhaal. Wat het ook erg aangenaam maakte om te lezen!