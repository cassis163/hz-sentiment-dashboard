Ik lees niet zo vaak thrillers en ik moet eerlijk zeggen dat ik niet echt "aangestoken" ben door het lezen van Bloedlink. In het begin vond ik het boek best spannend en met name het verhaal dat zich in 1206 afspeelt is boeiend geschreven. Helaas komt het verhaal over de 2 ontvoerde meisjes Julia en Vicky, dat in deze tijd speelt, niet echt los ondanks het beproefde recept van cliffhangers aan het einde van elke 2 hoofdstukken (bij de overgang naar het andere verhaal). Uiteindelijk slagen de schrijvers er niet in mij te pakken te krijgen met hun verhaal over de (alternatieve) lijkwade. Helaas ook niet aan het einde van het boek waar een "echte" ontknoping (en verknoping) van de beide verhalen ontbreekt. Ondanks alles was het wel leuk om eens een makkelijk leesbaar boek te lezen, want dat is het wel namelijk. Dus heb ik het toch nog 3 sterren gegeven.