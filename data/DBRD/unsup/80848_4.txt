Wat een ontzettende leuke serie met vier verhalen voor beginnende lezers en een bijbehorend informatief werkboekje. Het kan geen toeval zijn dat onze schoolmeid AVI4 leest en dol is op paardjes. Dat hebben Rian Visser & Margriet van Noort (illustraties) juist ingeschat. En de kleur lila valt ook erg in de smaak. Onze dochters lopen met het koffertje in de rondte alsof ze een schat in handen hebben. Ik kan me dan ook erg goed voorstellen dat dit koffertje een enorm leuke decembertip is.

­-Sproet 1 Een nieuwe pony op stal AVI M4;
­-Sproet 2 Op stap met Sproet AVI M4;
­-Sproet 3 Sproet rent de stad in AVI E4;
­-Sproet 4 Een prijs voor Sproet AVI E4;
­-Mijn pony en ik, Informatief werkboekje. O.a. met hoe je stap voor stap een pony tekent.

De leesboekjes hebben een harde kaft, grote letters en mooie illustraties. De woorden bestaan uit een of twee lettergrepen. Alle zinnen beginnen op een nieuwe regel, er is geen afleiding van kopteksten. De boekjes lezen weg als een afzonderlijk hoofdstuk, dus zijn te lezen op volgorde. In grote lijnen gaat de verhaallijn over Sproet, de nieuwste pony op de manege en over Anne die graag op paardrijles wil, maar dat niet mag van haar moeder. Toch slijt Anne haar dagen op de manege en wint langzaam het vertrouwen van de nieuwe pony. Alleen als je hard aan de teugels trekt dan rent Sproet weg. Uiteindelijk, na veel stiekem oefenen kan Anne zelfs een proefje op Sproet rijden.

Gottmer Uitgevers Groep b.v. heeft nog vier leeskoffers uitgebracht. Neem maar eens een kijkje op hun site.

/Lmcmr