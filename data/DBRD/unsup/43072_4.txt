Jo Nesbø | Macbeth – Blood will be paid for in Blood (Engelse versie)

She started to brush her long flame-red hair, which men had been attracted by or had taken as a warning, according to circumstances. “But do you know what is lonelier than never having anyone? It is believing you had someone, but then it turns out that the person you thought was your closest friend never was”. The brush got stuck, but she forced it through the thick unruly hair. “That you’ve been decieved the whole time. Can you imagine how lonely that is, Jack?”

Als je de kans krijgt om een klassieker in een nieuw jasje te lezen en dan ook nog eens van een van je favoriete schrijvers, dan laat je die natuurlijk niet schieten. Op verzoek van The Hogarth Shakespeare foundation herschreef Jo Nesbø Shakespeares' Macbeth.

Het verhaal speelt zich af in een klein industriestadje in het noorden van Engeland waar werkloosheid, criminaliteit en corruptie aan de orde van de dag zijn. De nieuwe hoofdcommissaris van politie Duncan is van plan de stad te zuiveren van corruptie, drugsbendes (The Norse Riders) en -baronnen (Hecate "The Invisible Hand"). Op het hoofdkantoor van politie zijn er nog een paar belangrijke posten om te worden vergeven.

We maken kennis met de verschillende personages tijdens een op handen zijnde aanhouding in het drugscircuit onder leiding van het hoofd narcotica Duff. Deze probeert met een klein team de leider van de Norse Riders (Sweno) in de val te laten lopen. Als hij slaagt, zal hij zeker in aanmerking komen voor een van de belangrijke functies op het hoofdkantoor.
Helaas loopt het net even anders en is het te danken aan SWAT leider Macbeth en zijn team (met onder andere de ervaren Banquo) dat het niet op een totale mislukking uitloopt. Hierdoor grijpt Duff naast de zo gewilde functie, die in plaats daarvan naar Macbeth gaat.

Duff en Macbeth zijn samen in het weeshuis opgegroeid. Macbeth leren we kennen als een stoere, integere SWAT leider, oprecht bezig het kwaad in zijn stad te bestrijden. Hij woont samen met zijn geliefde Lady boven het Inverness casino, waar Lady de scepter zwaait. Macbeth is een ex-drugsverslaafde maar is door de oudere politieman Banquo en zijn vrouw Vera in huis opgenomen. Het lukt hem om af te kicken en de SWAT opleiding met goed gevolg te doorlopen. Banquo’s 15 jaar jongere zoon Fleance beschouwt hem als zijn oom. Duff woont met zijn vrouw Meredith en zijn twee kinderen in een buitenwijk van de stad en heeft een affaire met zijn collega Caithless.

Na de aanstelling van Macbeth, volgen de gebeurtenissen elkaar in een hoog tempo op. Kan Macbeth omgaan met zijn nieuw verworven macht of gaat hij ten onder aan alle intriges?

In deze moderne Macbeth zijn de thema’s ambitie, trouw en verraad niet heel moeilijk te duiden. De duistere setting die als een rode draad door het verhaal heen loopt, de goed uitgewerkte personages en de elkaar in hoog tempo opvolgende intriges maken de wat trage start van het verhaal meer dan goed, waardoor je het boek niet makkelijk weg legt. Macbeth is op meerdere vlakken zeker geen Harry Hole, maar absoluut een aanrader en misschien wel een hele mooie opstap naar het origineel.

"Tomorrow, tomorrow and tomorrow. The days crawl in the mud, and in the end all they have accomplished is to kill the sun again and bring all men closer to death".