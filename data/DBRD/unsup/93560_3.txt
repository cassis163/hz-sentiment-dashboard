De hoofdpersoon in Super de luxe is de Nederlandse vlogster Emma. Om verslag te doen van het filmfestival verblijft ze in Cannes, waar ze de steenrijke tweeling Alessandro en Sofia Onesti leert kennen. Ze valt als een blok voor Alessandro en als hij haar uitnodigt in zijn penthouse in Monaco, bedenkt ze zich geen moment. Maar vanaf dat moment gebeuren er steeds rare dingen en als de tweeling op een ochtend verdwenen is uit het penthouse, gaat Emma op onderzoek uit..

Dit zomerse verhaal leest lekker weg. Je kunt het luxe wereldje van Emma zo voor je zien. Toch lijkt het al vanaf het begin te mooi om waar te zijn. Het plot vond ik niet sterk, vandaar dat ik maar drie sterren geef. Er werd niet echt naartoe gewerkt, er gebeurde plotseling vana alles en ineens was het boek afgelopen. Een beetje afgeraffeld, zo leek het.