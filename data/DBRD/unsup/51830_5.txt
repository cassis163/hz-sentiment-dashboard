Evenals de renner in letterlijke zin als een speer gaat, gaat het
boek in figuurlijke zin als een speer in de meest goede zin van het
woord. Doordat details als prikkelende onderdelen in het verhaal
worden benoemd, boeit het boek van het begin tot het eind vanwege
de levensechtheid die dit laat zien en waar de lezer in wordt
meegenomen. De proloog van het boek meldt op bladzijde 9 tachtig
procent fictie en twintig procent non-fictie met elkaar verweven
tot honderd procent faction. Spannend, vol emotie, met een lach en
een traan. Het turbulente, onverwachte en ongeëvenaarde wielerleven
van de Speer van Rijsbergen door de ogen van Johan van der Velde, dat
prachtig is verwoord door John van Ierland onder voortreffelijke
redactie van Marlies Lacroix. Ik sluit met het noemen van de
subtitel van het boek: het is wat het is. Anders dan mijn eerste
gedachte daarover stel ik vast dat 'het is wat het is' in dit
verband als positief mag worden geduid zodat mijn aanvankelijke
scepsis snel plaatsmaakte voor een blijvende euforie tijdens het
lezen van dit met passie geschreven boek. Wat mij betreft een
regelrechte aanrader! Het is zoals het is ... Práchtig.