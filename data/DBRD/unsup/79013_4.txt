Het werd eens tijd voor een spannende thriller. De cover van Dertien met de intrigerende foto maakte me erg nieuwsgierig. Het werden voor mij twee dagen adem inhouden om achter de dader te komen die dertienjarige meisjes vreselijk toetakelt.

Rechercheur Henderson wil er alles aan doen om de zaak op te lossen, die al ruim vijf jaar op zijn schouders rust en steeds zwaarder wordt.
Aan het begin van de week ontmoet Henderson zijn nieuwe Forensisch psycholoog McDonald, die veel praat en een berg aan angsten met zich meebrengt. Hierdoor krijgt het verhaal een humoristisch tintje.

Henderson heeft zijn handen vol aan de zaak Birthday Boy. Alsof dit niet genoeg is krijgt de rechercheur meer hectiek en stress te verwerken. Tussen de doodlopende sporen door, probeert Henderson zijn hoofd boven water te houden in het maffiacircuit en de strijd met zijn ex-vrouw.

MacBride weet de dader tot het einde goed tussen de paginas te verbergen en brengt de lezer met andere verdachten steeds op het verkeerde been.
Als u op zoek bent naar een boek, waar de spanning geen moment van uw zijde wijkt, is dit een perfecte keuze. U moet en wil de dader ontmaskeren.