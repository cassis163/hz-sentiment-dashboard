Is het een thriller, nachtmerrie of essay over het meest actuele onderwerp uit het nieuws de vluchtelingencrisis onder de aandacht brengen?
Het verhaal begint met Soumaya die samen met haar ouders en broertje Farid, Aleppo in Syrië verlaten om naar Europa te vluchten.
Ze kunnen niet samen als gezin in de boot van de smokkelaars, omdat ze niet voldoende geld hebben. Het rubberenbootje waar o.a. Soumaya en Farid inzitten komt in een zware storm terecht en slaat om. Ze wordt gered door Tessa en Mortimer die met de zeilboot richting Rhodos varen. Mortimer is fotograaf en wil de vluchtelingenstroom fotograferen.
Door deze actie gaan Tessa en Mortimer naar Turkije om te achterhalen waarom het bootje op zee is gestuurd, terwijl een storm was voorspeld. Ze komen in de web terecht van mensensmokkelaars, onbetrouwbare zakenlieden en de groep Poseidon (mensen die voor de Europese Commissie hebben gewerkt) die ‘een oplossing’ bedacht hebben voor het vluchtelingen probleem.

Een boeiend verhaal wat zeer actueel is en door wat in het nieuws wordt uitgezonden op televisie herkenbaar is, maar niet de gruwelijke omstandigheden die de vluchtelingen meemaken in de kampen en in de bootjes waar ze mee op zee gestuurd worden.