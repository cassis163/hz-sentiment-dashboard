Professor Humbert (Humbert Humbert) wordt geteisterd door gevoelens die hij niet kan uitschakelen. Een diep verborgen en brandend verlangen naar nimfijnen; jonge meisjes die uniek zijn in uiterlijk en gedragingen. Het liefst tussen de negen en veertien jaren oud.

Sinds Humbert van Frankrijk naar de VS is geëmigreerd en verliefd is geworden op de dochter van zijn hospita, draait zijn leven alleen nog maar om haar; Dolores Haze, ofwel Lolita genaamd. Hij probeert constant bij haar in de buurt te zijn en trouwt op een gegeven moment zelfs met haar moeder om dichter bij haar te kunnen zijn. In eerste instantie is zijn verliefdheid nog redelijk onschuldig, maar naarmate hij langer bij Lolita in de buurt is kan Humbert Humbert steeds moeilijker zijn verlangen bedwingen. Alles staat in het teken van Lolita en hij probeert van alles om dichter bij haar in de buurt te zijn door haar eventjes aan te raken of te troosten wanneer ze ruzie heeft gehad met haar moeder.

Humbert Humbert blijkt ‘geluk’ te hebben. Door een geluk bij een ongeluk krijgt hij de kans om samen met Lolita te zijn en hij vertrekt samen met haar naar het onbekende. Een weerzinwekkende reis is het gevolg. Een reis die ongeveer een jaar in beslag neemt en waarin grenzen worden overschreden, verlangen niet kan worden gestild en waarin Humbert Humbert zich uiteindelijk helemaal verliest in zijn oneindige liefde voor Lolita.

Lees verder op http://boekenz.nl/2014/08/lolita-van-vladimir-nabokov/