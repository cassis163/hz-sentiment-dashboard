De fout vormt het tweede deel in de serie ‘Off Campus’ van Elle Kennedy. Deel 1 was al uitermate goed en kreeg van mij een 5* rating, maar ‘de fout’ moet er zeker niet voor onderdoen.

De humor tussen de beide personages zit meteen goed en het is niet moeilijk om je als lezer in te leven in hun situatie. Logan die zoveel vrouwelijke aandacht krijgt en iets stoms zegt op één van de belangrijkste momenten en Grace die zich totaal tot op het bot vernedert voelt. Herkenbaar en toch is het boek nergens saai of teveel cliché.

Grace is een normaal persoon en heeft niet te kampen met een rits aan sociale/familiale problemen. Het is eerder Logan die een lastige thuissituatie heeft die zijn toekomst in de weg kan staan. Het verhaal leest supervlot en de chemie tussen Grace en Logan spat er nog meer af dan die tussen Hannah en Garett uit deel 1. Het is trouwens tof om hen terug te zien in deel twee. Zo weten we meteen hoe het hen verder vergaan is. De fout is zonder meer een aanrader om te lezen!! Dit tweede deel krijgt een meer dan verdiende 5* van mij.

https://elinevandm.wordpress.com/2019/05/31/de-fout-van-elle-kennedy-5/