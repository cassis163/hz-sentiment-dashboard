Ik heb gelezen Shotgun Lovesongs van Nickolas Butler uitgeverij Anthos
Het heeft iets traags alsof de tijd is stil blijven staan, alsof het maïs op de velden nooit bewogen heeft, alsof de oude graansilo in Little Wing (Wisconsin USA) nooit gerestaureerd zou zijn, alsof er nooit iets veranderd is in het leven van Lee, Hank, Kip, Ronny maar dat is het natuurlijk wel.

De beschrijvingen van het landschap, geluiden van de natuur; de herten, stoffige wegen, oude gewassen, woeste dieren, het knarsen van het grind, klepperen van een hek, de gedachten en bewegingen van de vrienden, het stiften van de lippen van de vrouwen, een enkele danspas, een song, van “Falling in love with you” het draagt er allemaal toe bij om die typische sfeer te vangen, ze dragen het hele boek.
“Iets’van nostalgie bekruipt mij, beelden van de film The deer hunter dringen zich aan mij op, ik ‘hoor’ de muziek van Frankie Valli.

Shotgun Lovesongs is het verhaal over de vier jongens en Beth, over vriendschap, liefde, eenzaamheid, roem, geld, muziek en over thuis.