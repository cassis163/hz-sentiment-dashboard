Andries en Claudia logeren bij een oom en tante van Andries. De oom is slager en ze hebben een automatiek waar ze - in combinatie met minderwaardige ingrediënten - schatrijk mee worden.
Uiteraard laat Andries dat volledig in de soep draaien.
De platte humor spat er weer vanaf. Maar gezien de leeftijd van de doelgroep blijft het toch allemaal relatief braaf - het schijnt heel wat erger dan het eigenlijk is.
Het aanvallen van een politieman is natuurlijk verwerpelijk maar die agent blijkt nadien wel jonge meisjes op te sluiten in de afkickinstelling van zijn broer, die ze vol drugs stopt in plaats van te laten afkicken.
Destijds moeilijker te volgen in België omdat we hier die drugsproblematiek niet kenden en de termen ook niet algemeen bekend waren. Jammer genoeg heeft Vlaanderen die achterstand op Nederland al lang ingehaald.