De gevangene van de hemel is het derde deel dat zich afspeelt in Barcelona in en om het Kerkhof der Vergeten Boeken.

Daniel Sempere en zijn vriend Fermín Romero de Torres spelen de hoofdrol in dit prachtige boek.
Fermin staat op het punt te gaan trouwen,maar eer dat gaat gebeuren moeten de nodige zaken afgehandeld worden.
Op een dag komt er een vreemd uitziende persoon in de boekhandel van Sempere,koopt een erg duur boek dat gegeven moet worden aan Fermin.
Als Fermin het in handen krijgt is hij van slag en dan komen er dingen uit het verleden naar boven.
De tijd dat Fermin in de gevangenis doorbrengt wordt erg mooi beschreven,hoe hij met zijn medegevangenen omgaat en een ontsnappingspoging waagt.
Zafón weet het allemaal erg goed te beschrijven en ik vond het een geweldig mooi verhaal,verhaal ook van liefde en vriendschap.
Een boeiend verhaal met de nodige intriges dat zich ten dele afspeelt in het heden en ook terug gaat in de tijd.
Je waant je zelf in de straatjes van Barcelona en ik zou graag een kijkje genomen hebben in de boekhandel van Sempere én in het Kerkhof der Vergeten boeken.
Het verhaal blijft nog wel even in mijn hoofd zitten,vond het een boek dat op een fantastische manier geschreven is. Wil niet al te veel prijsgeven over wat er allemaal gebeurt,kan alleen maar zeggen:Lezen dit boek!

Zie uit naar het volgende boek van Zafón