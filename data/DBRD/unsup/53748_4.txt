Sonia verhuist van haar geboorte stad in Italië naar Berlijn om een studie wiskunde te gaan volgen. Eenmaal in Berlijn aangekomen ontmoet ze Ladja waar ze uiteindelijk ook mee zal trouwen. Sonia krijgt geen studiebeurs omdat ze uit het buitenland komt en ook kunnen ze geen uitkering krijgen en aangezien haar man ook niet veel uitvreet moet zij zelf maar aan geld zien te komen. Met de normale bijbaantjes verdient ze niet genoeg dus gaat ze tippelen, niet van de een op de andere dag, ze begint als webcamgirl en gaat van daaruit steeds verder, ze wisselt regelmatig van werkplek om verschillende redenen.
Erg interessant om te lezen hoe het er aan toe gaat in bordelen en hoe zo’n meisje er bij komt om dit soort werk te gaan doen. Ze schrijft erg openhartig over haar leven met haar man, vrienden, studie en de sfeer in de clubs waar het niet alleen draait om geld en snelle, onpersoonlijke seks, maar ook om vriendschap en vertrouwen.