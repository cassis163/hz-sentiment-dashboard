Helaas in de vergetelheid geraakt, maar de verhalen van Dr Dolittle blijven fantastisch. Een huisarts die de taal van de dieren leert van zijn papegaai en vervolgens allerlei avonturen over de hele wereld beleeft met uiteenlopende dieren en ook een uitstekende dierenarts blijkt te zijn. Ongelofelijk creatief, volkomen geloofwaardig beschreven (hoewel het natuurlijk niet kan, bijvoorbeeld als Dr Dolittle een zeeleeuw uit het circus naar de zee 150 km wil brengen. Je ziet hem sjouwen met dat beest, die moe werd van het buikschuifelen (en uiteindelijk verkleed als vrouw meenemen in de postkoets) en uiterst sympathiek. Prachtig geïllustreerd door de auteur die deze verhaaltjes eigenlijk schreef voor zijn kinderen (die deze later hebben uitgegeven). Zeer humoristisch en ook nog eens geëngageerd (tegen dierenmishandeling) zonder daarin belerend te zijn (de leeuw uit het circus mag elke dag na zonsondergang een wandeling maken, onder voorwaarde dat hij geen mensen opeet. Vervolgens eet hij kippen, wat hem wel op een reprimande komt te staan, maar ja wie zou anders die magere kippen hebben gegeten vraagt de leeuw zich af). Er zijn in totaal 5 boeken verschenen, die in willekeurige volgorde gelezen kunnen worden. Wat jammer dat er zo weinig kinderen nog zo lang voorgelezen willen worden.