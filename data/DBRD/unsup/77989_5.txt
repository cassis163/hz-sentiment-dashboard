De 11de thriller in de Rani Diaz reeks was voor mij alweer een voltreffer.... één van de beste in een top serie. Het verhaal is zeer spannend en heftig en heel realistisch neergezet. Het is vaak slikken als je telkens weer met de gruwels geconfronteerd wordt. Je wordt ook weer vanaf de eerste tot de laatste bladzijde door het verhaal opgeslorpt. Het lijkt wel of je een waargebeurd verhaal aan het lezen bent en je er op een of andere wijze in meespeelt.
Zoals vaak het geval is in de thrillers van deze zeer talentvolle auteur, komen alle partijen weer uitgebreid in beeld. Je schrikt van de wreedheden van de dader en zijn/haar motieven, voelt mee met de wanhoop en het verdriet van de nabestaanden, je zoekt samen met Rani en haar team mee naar de dader en volgt de bekende hoofdpersonen met al hun privé perikelen in hun dagelijks leven.
De ontknoping is spannend zoals gewoonlijk en zet alvast de deur open naar de volgende thriller in de serie.