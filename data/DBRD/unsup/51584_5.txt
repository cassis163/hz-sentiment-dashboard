Ik dacht dat ik niet van thrillers hield, maar de achterflap sprak mij al zo aan dat ik hem lezen moest. Wat ben ik blij dat ik dat gedaan heb.
In Meedogenloos moet Gwen wel heel snel opgroeien als haar vader ontvoerd wordt. Wanneer niemand meer iets lijkt te doen om hem te vinden gaat Gwen zelf op onderzoek uit.
Scott Bergstrom beschrijft alles zo goed dat het net is alsof je erbij bent. Meedogenloos heeft mij meegenomen naar Amerika, Frankrijk, Duitsland en TsjechiÃ«. Op vakantie vanuit de luie stoel precies zoals het hoort.
Klein minpuntje is dat hoofdpersoon Gwen net iets te veel kan: meerdere talen, uitstekende turnkwaliteiten en ze pakt het vechten ook nog eens heel snel op. Gelukkig heeft ze ook zwakke punten die haar wat echter maken.
Het boek leest prettig weg en is goed uitgedacht. Zo worden er in het begin dingen genoemd die later terugkomen.
Een goed en spannend boek dat smaakt naar meer.