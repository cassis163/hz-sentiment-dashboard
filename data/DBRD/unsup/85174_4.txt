Dit boek, Schaduw over het meer, is een meeslepend puzzelavontuur. Het plaatje op de cover geeft (waarschijnlijk) het Como-meer in Italië weer waar dit verhaal afspeelt.
Het begint allemaal met de ontdekking van menselijke resten tijdens sloopwerkzaamheden. Commissaris Stefania Valenti wordt op de zaak gezet en haar superieuren verwachten dat ze de zaak snel oplost.
Als blijkt dat de botten er al zo’n veertig jaar liggen, wil Stefania meer weten. Vanaf hier begint een puzzeltocht die zijn oorsprong lijkt te hebben in de tweede wereldoorlog, compleet met romantiek, gevaar, verraad en uiteraard de partizanen die destijds in de bergen van Italië actief waren. Tijdens het lezen komt ook een stukje geschiedenis van Italië tijdens de tweede wereldoorlog aan de orde, wat het verhaal interessanter maakt. En passent lijkt het soms ook een klein reisgidsje, de auteurs beschrijven de omgeving van het Como-meer en de Italiaanse bergen, dorpjes en eten zo dat het lijkt of je er bij bent.
De hoofdpersoon komt duidelijk over, ik vond haar erg sympathiek.
Dit boek is heel goed geschreven, het verhaal leest lekker weg en je blijft nieuwsgierig naar het verloop. Hoewel het verhaal oorspronkelijk in het Italiaans is geschreven, is de vertaling naar het Nederlands ontzettend goed gedaan. Er waren totaal geen hoogdravende zinnen en dergelijke, wat ik verwacht had.
De naam literaire thriller op de voorkant van het boek is volgens mij niet helemaal correct, want een thriller zou ik dit boek niet willen noemen, eerder een detectiveroman. Het doet een beetje denken aan de boeken van Donna Leon met commissaris Brunetti in Venetië.
De schrijvers van het boek waren mij totaal onbekend, maar het zijn zeker auteurs die ik in de gaten ga houden.

Het boek was een kerstcadeautje van deze site Hebban.nl, en ik ben erg blij dat ik dit boek heb gewonnen met de actie.