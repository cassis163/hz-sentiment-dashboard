Gelukkig weer een ‘echte Allende’, dacht ik toen ik het boek uit had. ‘Ripper’, het boek wat de schrijfster hiervoor schreef, kon mij niet bekoren. Maar ik ben dan ook niet zo’n liefhebber (meer) van het thrillergenre. Van dit boek kon ik weer genieten (hoewel ik haar vroegere boeken wel beter vind).
In ‘De Japanse minnaar’ zitten behoorlijk wat personen en daarmee verhaallijnen die je volgt, wat een beetje ten koste ging van de diepgang van het boek. Daarbij vond ik de geesten er dit keer wat geforceerd bijgesleept. Maar al met al een lekker leesbaar boek, want vertellen kan Allende! Een boek waar ik ook nog iets van opgestoken heb , want van de Japanse interneringskampen in de VS had ik nog nooit gehoord.