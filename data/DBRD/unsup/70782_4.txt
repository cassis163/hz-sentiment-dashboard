Na ruim 20 jaar als schrijver met 23 legal thrillers op zijn naam, komt John Grisham met zijn eerste verhalenbundel. De wettelozen speelt zich af in en rond het stadje Clanton, Ford County, waar ook andere Grishams (De jury, Het dossier, Het laatste jurylid) zich afspeelden. Het boek bestaat uit zeven losse verhalen die allemaal te maken hebben met rechtsgang, maar dan op een heel andere manier dan we van Grisham gewend zijn. Deze keer geen heldhaftige, hardwerkende advocaten in de hoofdrol, maar juist kleine criminelen, oplichters en andere mensen aan de onderkant van de samenleving.

In het eerste verhaal, Bloeddonoren, maken we kennis met drie jongemannen op weg naar Memphis om bloed te doneren aan een vriend die een auto-ongeluk heeft gehad. Maar door het alcoholmisbruik van één van hen komen ze al gauw in de problemen
In Raymond halen gaat een oude vrouw met haar twee zoons naar haar derde zoon, die in de beruchte gevangenis Parchman gevangen zit en ter dood veroordeeld is
Visdossiers gaat over advocaat Mack Stafford, die totaal onverwacht een royaal aanbod voor een schikking krijgt, voor een aantal zaken die hij eigenlijk allang vergeten is. En dat net op het moment dat hij zijn werk, vrouw en kinderen zat isIn dit verhaal komen we ook een oude bekende tegen: advocaat Harry Rex Vonner uit o.a. De jury.
In Casino is Sidneys vrouw is haar saaie lamzak van een man zat. Ze gaat ervandoor met een casinobaas, waarop Sidney zich specialiseert in blackjack om het casino te laten springen.
In het verhaal Michaels kamer komt advocaat Stanley Wade komt een man tegen die hij ooit verslagen heeft in de rechtszaal. Stanley is het allang vergeten, maar de man heeft goede redenen om hem te haten
De hoofdpersoon in Stille haven is Gilbert Griffin. Hij vindt een nieuwe baan in verzorgingstehuis Stille haven, en blijf daar, net als bij zijn vorige banen, lang genoeg om misstanden aan de kaak te stellen en om vriendjes te worden met welgestelde bejaarden
Het laatste verhaal, Rare jongen, gaat over Adrian Keane, jongste zoon van een vooraanstaande familie in Clanton, die is verbannen omdat hij homo is. Hij keert echter terug naar zijn woonplaats als hij ontdekt dat hij AIDS heeft, en daarmee schokt hij het hele stadje.

De wettelozen is een boek vol vlot geschreven verhalen, sommige grappig, sommige treurig, andere gewoon mooi. Maar geen één verhaal is echt spannend of komt ook maar in de buurt van een thriller. En doordat de verhalen kort zijn, wordt de lezer niet in het verhaal getrokken, het is geen page turner die de lezer niet meer weg kan leggen. Dat geeft op zich niet, maar het is anders dan we van Grisham gewend zijn en je moet ervan houden.

Al met al is De wettelozen een bundel met vermakelijke verhalen. Rare jongen, het laatste verhaal, is ontroerend en laat een diepe indruk achter. De andere verhalen zijn gewoon aardig om te lezen. Maar voor diehard Grisham-fans kan dit boek wel eens een teleurstelling zijn