De onvoltooide ballade is een familieroman waarin het draait om familie en maken van keuzes, maar ook om de liefde voor kunst en muziek.

In de onvoltooide ballade maken we kennis met Irene. Irene heeft haar man en kind verloren bij een auto-ongeluk. Door haar liefde voor muziek en met name de viool, weet ze zich staande te houden.
Als ze bij het ballet-orkest waar ze viool speelt een oude bekende tegenkomt, staat ze weer open voor de liefde, waarbij ze keuzes durft te maken die haar leven compleet omgooien.

Daaromheen spelen ook andere personen een grote rol in het verhaal, Vera haar collega en vriendin, en Irene haar broer met zijn zwangere vrouw.
Een tweede verhaallijn betreft Paul, een muziekkunstenaar die in Irene een muze vindt.
De verhaallijnen zijn mooi met elkaar verweven. Hoewel de sprongen tussen gebeurtenissen soms wat abrupt in het verhaal zijn verwerkt, komt alles op het einde mooi samen.

Het boek is aangemerkt als feel-good roman, voor mij is familieroman een betere omschrijving. Voor de lezer is er aan het einde zeker een goed gevoel weggelegd, en voor wie wil weten hoe het verder gaat met Irene, er is een tweede deel: “Het concert Surprise”.