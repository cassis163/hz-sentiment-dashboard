Voor de leesclub op thrillzone, mocht ik dit boek lezen.

Prooi de nieuwe Deon Meyer, een nieuwe Bennie Griesel thriller, voor mij de eerste die ik lees van deze schrijver.
Vooral het verhaal sprak me aan, dat was ook de reden waarom ik me opgegeven had voor de leesclub, de samenvatting die me aansprak.
De cover daar in tegen niet, ze is nogal rommelig. Past natuurlijk wel volledig in de reeks, maar het doet er de boeken wel goedkoop uit zien.

Het verhaal:

We worden meegenomen in twee verhaallijnen enerzijds het verhaal en het leven van Daniel Darret een man van middelbare leeftijd die een rustig leven in Bordeaux lijdt. Hij heeft zijn verleden achter hem gelaten en wordt hier ook niet graag opnieuw aan herinnerd. Tot er op een dag een oude bekende, een oude vriend beroep op hem wilt doen. Hij vraagt hem een grote gunst om zijn vaderland te redden van de corruptie. Hij krijgt de opdracht om achter de corrupte president te gaan.
Hij krijgt hier tegenkanting van de russen die aan de kant van de president staan.

De tweede verhaallijn is die van de Valken die we kunnen volgen met als hoofdpersonen Bennie Griesel en cupido Vaughn. Ze worden opgescheept met een zaak waar niemand omgevraagd heeft namelijk het lichaam van Johnson Johnson die gevonden werd op een spoor buiten de drie susters.
De Valken mag de mesthoop van de SAPS weer eens opruimen.
Ze vinden al vlug twee verdachten, die meer reisden op de meest luxueuze trein ter wereld, maar het blijken geesten te zijn, niemand blijkt te weten wie ze zijn.
Kunnen ze de complotten ontrafelen en komen ze te weten waarom dit alles gebeurd is?

Mening:

Het boek is opgedeeld in verdeeld in zes delen. We wisselen gedurende delen ook constant af tussen de gebeurtenissen in Frankrijk en in Zuid-Afrika.
Je krijgt als lezer alles zeer gedetailleerd beschreven, tot de laatste hoofdstukken waar alles eigenlijk samen hoort te komen, dan gaat Meyer als een trein en krijg je niet meer zoveel details, gebeurd de wissel ook vlugger tussen beide verhaallijnen.

Is dit erg? Nee niet heel erg, maar het heeft wel een overhaaste indruk weer, hij had misschien beter in de vorige deel minder gedetailleerd gewerkt en om meer gedetailleerd te kunnen werken naar het einde toe.
Het plot zit perfect in elkaar, en klopt ook volledig. Je hebt als lezer niet het gevoel van euh?
Wat wel een minpunt is door dat bepaalde dingen zo gedetailleerd geschreven is missen we een bepaalde spanning in het boek, je moet als lezer je aandacht bijhouden, zorgen dat je gedachten niet afdwalen.
Het boek is geen pageturner, het lijkt eerder een pleidooi om de corruptie in Zuid-Afrika aan te kaarten.

De personages zijn dan wel goed uitgewerkt, je leert ze goed kennen, als je de vorige delen nog niet gelezen hebt, kun je wel even het gevoel hebben dat je hier en daar wat achtergrond mist, maar uiteindelijk ben je volledig mee eens je de laatste bladzijde omgeslagen hebt.
Wat ook leuk is in dit boek is het afwisselend taalgebruik, er wordt afgewisseld tussen Engels en het Zuid-Afrikaans.

Conclusie, het boek is een aanrader voor wie van gedetailleerde beschrijvingen houdt en meer wil te weten komen over de corruptie in zuid-Afrika. Als je geen pageturner zoekt, maar een thriller met een goed plot komt dit boek zeker in aanmerking.