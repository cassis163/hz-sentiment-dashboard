Veertig woorden voor verdriet kocht ik omdat het een opruimertje was. De tekst op de achterflap sprak me niet eens zozeer aan, maar ik was toe aan iets anders dan de welbekende thrillers die al bij voorbaat de hemel in geprezen worden, ongeacht of ze goed zijn of niet.
Dat bleek verrassend goed uit te pakken: deze eersteling van Giles Blunt heb ik met plezier en interesse gelezen. Goed verhaal, uitgebreide (maar niet t√©) achtergrondinformatie over de Canadese maatschappij en cultuur. Eigenlijk wist (weet) ik vrijwel niets van Canada, ik heb het boek gelezen met de Times atlas naast me op de bank en zo nu en dan heb ik internet geraadpleegd om meer te weten te komen over een aantal feiten in het boek.
Prima leesvoer en nog spannend ook!