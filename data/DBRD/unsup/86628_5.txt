Dit boek gaat over drie vrouwen van wie er één leeft in een leugen. Maar de grote vraag is: wie?
Moeder Lisa, die achtervolgt wordt door haar verleden, dochter Ava die een held wordt wanneer ze een jongetje redt van de verdrinkingsdood en vriendin Marilyn die een perfect leven lijkt te lijden.
Ze dragen alle drie geheimen bij zich. In aparte hoofdstukken wordt het verhaal verteld door één van deze drie vrouwen. Het is in dagboekstijl. Dit zorgt ervoor dat je in het begin de aandacht erbij moet houden. Regelmatig komen er flashbacks in het verhaal, die duidelijk worden aangegeven bovenaan de hoofdstukken
Wanneer Ava een jongetje redt van de verdrinkingsdood wordt beetje bij beetje duidelijker welke geheimen de vrouwen met zich meedragen en hoe zij dit voor elkaar geprobeerd hebben te verbergen. Uiteindelijk is de rollercoaster van geheimen niet meer te stoppen, de spanning bouwt zich op en is er een zeer verrassend einde.
Een geweldig boek, zeer origineel geschreven. Zeker de moeite waard om meer boeken van deze schrijfster te gaan lezen.