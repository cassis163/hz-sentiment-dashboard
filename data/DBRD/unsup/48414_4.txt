Gelezen maart 2007. Dit was mijn commentaar: Ik heb het boek ademloos bijna in één ruk uitgelezen: gisteravond begonnen, vanmiddag uit. Wat een prachtig boek over zo'n verschrikkelijk onderwerp. Het wordt heel duidelijk, helder en begrijpelijk uitgelegd wat de kindersexindustrie in Thailand is. We weten het allemaal, maar zo ver van ons af is het toch een item waar je niet al te veel over na (wilt) denken.
Daarnaast leest het boek ook als een heel spannend avonturenboek met - gelukkig - een happy end. Ik lees haast nooit jeugdboeken, maar heb absoluut geen spijt dat ik dit boek gelezen heb.