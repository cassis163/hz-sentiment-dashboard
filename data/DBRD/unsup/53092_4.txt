Dit boek is samengesteld door Hervé Tullet. Hij geeft over de hele wereld creatieve workshops voor (met name) kinderen. Hij zegt dat je vanuit een idee moet werken. Het leuke van een workshop is dat je gezamenlijke energie hebt en vandaaruit kun je bijzondere dingen maken. De bonus is het kunstwerk dat je uiteindelijk maakt. Dat kunstwerk maak je samen met de leider van die workshop. Hij is als het ware een dirigent.

Als je de inleiding leest, wil je meteen op het vliegtuig stappen en workshop bij hem volgen. Maar kan hij het ook uitleggen in een boek?

Als je zelf creatieve workshops geeft, is dit boek zeker een aanrader, misschien zelfs wel een musthave. Tullet geeft veel praktische tips hoe je voorbereiding er optimaal uit hoort te zien. De leider bepaalt het succes. De deelnemers kunnen talenten zijn maar dat is geen vereiste. Leeftijd maakt ook niet uit. De groep kan bestaan uit kleine kinderen, of een groep volwassenen dat een feestje viert: dat maakt niet uit. Iedereen kan een klodder verf op een doek of papier schilderen. Zijn raad aan de leider is: ‘Laat het creatieve bloed stromen, volg me en gebruik je fantasie. Als je eenmaal je workshop in elkaar hebt gezet, moet je hem uittesten en steeds weer aanpassen. Kijk naar de deelnemers en blijf ontdekken hoe het beter kan.’

Mijn mening: Heb je dat ook wel eens dat je een geweldige workshop hebt gevolgd en helemaal geïnspireerd en volgetankt thuiskomt en dat je de volgende dag je werk ziet en denkt: oh, nou dit mijn kunstwerk waar ik gisteren zo trots op was? Het is meer het meedoen en het groepsproces wat zo’n dag geweldig maakt. Het creatieve proces is belangrijk. Meer nog dan het resultaat. Dat heb ik ook wel een beetje als ik de resultaten van deze workshops bekijk. Er staan heel veel foto’s in het boek. Blijkbaar hoef je geen Picasso te zijn om deel te nemen, je werk wordt ook niet van dusdanige kwaliteit. Maar dat is ook niet nodig. Het is goed om je creativiteit een keer de vrije loop te laten.

En als je een feest hebt is het vaak fijn om iets te doen. Dat geeft gewoon een hele fijne sfeer.

In een klas is dit heel eenvoudig toe te spitsen op de leeftijd van de kinderen aan wie je lesgeeft. Als je alle resultaten bij elkaar hangt zie je het gemeenschappelijke resultaat. Mooi wordt het sowieso.

Als ik tijdens mijn schoolbezoeken op scholen kom, zie ik soms kunstwerken van kinderen waar het stof op zit. Verander dit! Varieer! Laat de gangen van de school schitteren door het werk dat je leerlingen maken. Laat ze trots zijn op hun werkjes en trots zijn op hun school. Ik denk echt dat dit werkt. Ik denk echt dat kunst maken (en het waarderen door ze op te hangen) de schoolprestaties bevordert. Als de school trots is om jouw werk aan de muren te hangen, dan doe je gewoon beter je best. Dat bevordert echt het leren. Als je zelf geen inspiratie hebt, neem dan dit boek ter hand. Een workshop kan niet mislukken met deze man aan het roer.

Conclusie: mooi boek met als grote pluspunt dat je uitleg krijgt van de meester van de workshops hoe je het moet organiseren, waar je op moet letten en wat je allemaal moet doen om een workshop tot een succes te maken