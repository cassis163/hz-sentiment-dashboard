De op z´n minst eigenaardig te noemen hersenkronkels van deze auteur lijken nu, na twee bijzonder gruwelijke boeken, een beetje te zijn doorgeslagen. Een boek dat het verhaal langzaam ontsluierd door steeds een puzzelstukje op z´n plaats te laten vallen kan ik wel waarderen, maar daarbij vind ik het wel zo overzichtelijk als éérst de randjes worden gevuld. Bij dit boek, een puzzel van 500 stukjes, valt er eerst een stukje ergens in het midden. Dan volgt er een in de hoek, dan weer een linksonder en ga maar even door. Het is verwarring alom. Ik durf te beweren ook ingewikkelde boeken heel aardig te snappen, maar hier moest ik af en toe toch even terugbladeren of een pagina herlezen. En dan nog heb ik momenteel het gevoel niet alles te hebben meegekregen, jammer. Want het was wel weer een spannende! Spannend genoeg om toch steeds door te willen lezen want je wilt gewoon weten wat er nou precies aan de hand is. De goede man heeft wel een zieke geest om dit soort gruwelijkheden te verzinnen, ík zou er niet op komen! Ondanks de verwarrende verhaallijn vond ik het toch 3 duimpjes waard want het heeft me wel van het begin tot het eind geboeid gehouden.