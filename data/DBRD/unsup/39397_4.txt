Dit was weer een mooi verhaal in de cyclus met Frieda Klein. In Donderdagskinderen gaan we terug in de tijd, naar de jeugd van Frieda; haar vrienden en vriendinnen en de gebeurtenis waardoor ze op 16-jarige leeftijd haar geboorteplaats heeft verlaten.
Nu is ze terug in Braxton en op zoek naar de man die haar vroeger heeft verkracht.

Donderdagskinderen komt op een mooi punt in de serie. Inmiddels kent de lezer Frieda Klein al redelijk goed, maar blijft ze erg afstandelijk. Door dit boek leer je haar beter kennen. Het verdiept haar personage dramatisch en laat je met haar meeleven. Daarnaast is het weer mooi vlot geschreven. Minder spannend dan de voorgaande boeken maar een aangenaam verbindingsstuk naar nieuwe avonturen.
Op naar vrijdag!