Meegezogen, opgevreten en verrast achtergelaten ben ik door dit boek… vanaf de 1e regel had schrijfster Mariska Overman mijn volle aandacht en deze aandacht is niet meer verslapt totdat ik de laatste bladzijde had omgeslagen. “Het hoofd lag op tafel” is de eerste regel van “Hoofdzaak” en zuigt je mee in deze bijzondere moordzaak. Naast het oplossen van deze moordzaak wordt er heel veel aandacht besteedt aan de familiebanden tussen Isabel en David. Deze verhaallijn gaat mooi door het verhaal heen en hierdoor krijg je ook een heel goed beeld van beide karakters. Door het stap voor stap beschrijven van het werk van Isabel in het mortuarium krijgt je niet alleen een kijkje achter de schermen maar geeft dit boek ook een heerlijk rafelig randje. En het plot, tja dat heeft mij echt verrast, zo goed gevonden! Een thrillerdebuut die zeker naar meer smaakt en het einde van dit boek en de mooi omschreven karakters geven wat mij betreft een voorzet voor een vervolg!