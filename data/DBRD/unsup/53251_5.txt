Titel: Hou je ogen open
Auteur: Holly Seddon
Uitgever: Ambo/Anthos uitgevers
Verschijningsdatum: 27-02-2018
Aantal blz.: 359

Over de auteur:
Holly Seddon groeide op in Devon en woont in Amsterdam met haar echtgenoot en vier kinderen. Ze werkt als freelance journalist voor diverse kranten en tijdschriften.
‘Hou je ogen open’ is na ‘Hou je adem in’ de nieuwe thriller van Holly Seddon.

Achterflap:
Tweelingzussen Robin en Sarah hebben elkaar in geen jaren gesproken. Sarahs man heeft haar op straat gezet en houdt haar kindje bij haar weg. Ze probeert er alles aan te doen om haar dochter weer terug te krijgen en niet te bezwijken onder haar geheimen. Ze wil in het reine komen met haar verleden, en moet daarvoor haar tweelingzus Robin zien te vinden.

Robin verlaat nooit haar huis. Ze slijt haar dagen met het bespioneren van haar buren. Maar ze kan zich niet volledig voor de wereld afsluiten. Iemand uit haar verleden is teruggekeerd en zet alles op alles om haar leven binnen te dringen. Sarah is namelijk niet de enige die op zoek is naar Robin.

Wanneer het verleden bij je aanklopt,
Moet je de deur wel openen..

Mijn mening:
Hou je ogen open is een verhaal wat diepe indruk op me heeft gemaakt. Vanaf de eerste bladzijde heeft het boek mij in zijn greep. Het verhaal van Sarah en Robin start in het heden, beiden vertellen hoe het nu met ze gaat. Vervolgens blikken ze om de beurt terug naar het verleden waardoor langzaam duidelijk wordt hoe ze geworden zijn tot wie ze nu zijn.
Het verhaal van Robin en Sarah is zeer herkenbaar, zo op het eerste gezicht zijn het geen gebeurtenissen die het daglicht niet kunnen verdragen, ze maken helaas op kinderen wel een dermate indruk dat ze er de rest van hun leven last van blijven houden. Sterker nog het zorgt er in de meeste gevallen voor dat het hun leven negatief beïnvloedt. Iedereen die dit boek leest zal gezinnen in hun naaste omgeving kennen die hetzelfde mee gemaakt hebben.
Naarmate je wat verder in het verhaal komt wordt duidelijk dat de gebeurtenissen uit het verleden van Sarah en Robin heftiger zijn dan gemiddeld. Ze zijn uitgegroeid zijn tot etterende wonden die niet meer te genezen zijn.
Holly Seddon is een kei in het neerzetten en uitwerken van haar personages. Je leeft met ze mee en leert hun dermate goed kennen dat de angst, het verdriet, maar vooral de onmacht niets te kunnen doen iets met je doet.
Er zijn wel een paar mensen die ik niet in het echt hoop tegen te komen, ik zal dan niet voor mezelf instaan.
Hou je ogen open is levendig en realistisch geschreven, de hoofdstukken zijn kort en worden wisselend vanuit Sarah en Robin zowel in het heden als het verleden geschreven.
Het is een thriller waar ook de naam roman op van toepassing kan zijn, ik weet zeker dat vele romanliefhebbers ook enorm van dit boek zullen genieten.
De plot heeft mij echt versteld doen staan, ik had er totaal geen rekening mee gehouden dat het deze kant op zou gaan.
De plot is er eentje waar vooral oorzaak en gevolg op emotionele wijze tot uiting komt.

Het is maar voor eeuwig, helemaal niet lang!

Leesplezier: 5
Schrijfstijl: 5
Originaliteit: 4
Psychologie: 5
Plot: 5
Spanning: 4

Hou je ogen open krijgt van mij dik verdiend 4,5 sterren.
Bianca