Reeds 36 boeken verschenen er van de hand van Lisa Baumgartner (1971.Hillsboro, VS) waarvan 13 onder het pseudoniem Alicia Scott en de rest onder de naam Lisa Gardner voordat dit werk " Vind Haar" verscheen, wat dan weer het elfde deel is in de DD Warren serie.(8 vertaald naar het Nederlands)
Gardner is met wereldwijd miljoenen verkochte boeken een grote dame in het genre. In Nederland echter is het niet het verkoopkanon zoals bijvoorbeeld Karen Slaughter.

Flora is 472 dagen ontvoerd geweest en heeft een groot deel daarvan doorgebracht in een kist. Dit is nu zeven jaar geleden en Flora is de Flora niet meer die ze was voor haar ontvoering. Ze is een overlever, maar heeft hier een grote prijs voor moeten betalen. De band met haar moeder is niet meer zoals het geweest is en ook haar broer is van haar vervreemd. Flora verdiept zich in nieuwe ontvoeringszaken en is ondertussen nog beter voorbereid op een eventuele nieuwe ontvoering. Rechercheur D.D. Warren maakt kennis met Flora als ze haar naakt aantreft bij een door haar gedode man. Ze weet in eerste instantie niet wie Flora is, maar de geruchtmakende zaak rondom de ontvoering van Flora kent ze natuurlijk wel, dus daar komt ze gauw genoeg achter. Er loopt in Boston opnieuw iemand rond die het op jonge vrouwen gemunt heeft en ook Flora verdwijnt weer. D.D. Warren moet haar zien te vinden, ongeacht of Flora nu slachtoffer is of in dit geval dader.

Met de grote productie van Gardner heeft ze het hoe een boek op te bouwen absoluut onder de knie en weet ze door het gebruikte tempo en op de goede momenten inbrengen van wendingen en spanning je constant nieuwsgierig te maken en dwingt ze je tot doorlezen. Helaas leest het boek ook als de zoveelste (ondanks het feit dat dit pas mijn tweede Gardner was) Het is het nergens verrassend,origineel of vernieuwend. Gardner lijkt te vergeten zichzelf te vernieuwen en een kunstje wat ze goed kan steeds te herhalen. Dat maakt het boek weliswaar degelijk en prettig leesbaar maar komt het nergens uit de grijze middenmoot..