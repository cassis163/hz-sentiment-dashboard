Beiroet 1982, het onrustige klimaat in Libanon zorgt ervoor dat vele Libanezen moeten vluchten. Zo ook de ouders van Samir, Brahim & Rana, zij hopen in Duitsland een nieuw leven op te bouwen en er een gezin te starten en dat lijkt hen ook heel goed te lukken tot in oktober 1992 Samir's vader plots verdwijnt en Samir's moeder onwetend achterblijft met 2 kinderen. Wat is er gebeurd? Waarom was vader de avond voordien zo angstig en kribbig? Samir blijft achter met heel veel vragen en kan de verdwijning héél moeilijk plaatsen. de onrust in zijn hoofd dwingt hem uiteindelijk naar Libanon waar hij hoopt de antwoorden op zijn vragen te vinden.
Het verhaal wordt afwisselend in het heden en het verleden verteld waardoor je als lezer een totaalbeeld krijgt van wat er allemaal binnen dit gezin speelt.
Je voelt tijdens het lezen de zeer hechte band die Samir heeft met zijn vader en dan die totale ontreddering als deze laatste plots verdwijnt. Je leeft mee met dat achtjarige jongetje dat met de jaren op zoek gaat naar zijn eigen plekje binnen de maatschappij maar daar maar niet in slaagt omdat hij het verleden niet kan loslaten.
Ik heb enorm genoten van het boek al kwam het een beetje traag op gang.
Voor mij werd het een echte page-turner bij de laatste 200 pagina's omdat je uiteindelijk écht wel wil weten wat er nu juist gebeurde met Samir's vader.
Zeker de moeite van het lezen waard