Dit is een boek dat me voorlopig niet zal loslaten. Het echte verhaal speelt zich nog geen 60 jaar geleden af en het is een wereld van verschil met hoe men nu in het leven staat. Toen was je als ongehuwde moeder paria en niet bepaald iemand die liefde, warmte of aandacht verdiende. Als Lizz in de jaren 50 zwanger wordt en de vader niet met haar trouwt is ze een schande voor haar vader. Het is dan 1958. Ze wordt afgevoerd naar een tehuis voor ongehuwde moeders en het is daar meer dan afschuwelijk. Veel meer kan ik over dat verhaal niet loslaten. Wel over 40 jaar later, als haar dochter er achterkomt dat er toen veel meer is gebeurd. Omdat Lizz niet meer leeft moet dochter Addie zelf achter de waarheid aan. En die is heel anders dan ze verwacht. Prachtig verhaal met veel diepgang, leest prettig en je legt het boek niet makkelijk weg. Aanrader!