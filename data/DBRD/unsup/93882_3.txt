Anneke Kleine Staarman debuteert met de Herkansing en koos ervoor om haar eerste boek in eigen beheer uit te geven. In haar debuut draait het verhaal rond de Spaanse Carmen.
Carmen werkt in nachtclubs voor haar vriendje Gijs die alles voor haar over heeft. Maar dan blijkt Gijs niet de persoon die Carmen dacht dat hij was en ze gaat naar Maastricht waar haar beste vriendin Natascha ook woont. Snel kan ze werk vinden als secretaresse bij een advocatenbureau. Haar nieuwe baas, Jasper, bemoeit zich wel veel met haar. En nadat ze op een post-it dat uit het dossier is gevallen waarop staat: “Carmen Gutiérrez betrokken?” begint Carmen zich af te vragen of het wel zo toevallig is dat ze juist in dit advocatenbureau werk heeft gevonden.
Het verhaal zelf heeft genoeg elementen om het boek spannend en boeiend te maken. Toch was ik niet helemaal overtuigd van het boek nadat ik het had uitgelezen. Zo merk je bijvoorbeeld dat het boek in eigen beheer is uitgegeven omdat niet alle leestekens kloppen. Daar erger ik me soms aan als de aanhalingstekens openen maar niet opnieuw sluiten.
Verder vond ik de schrijfstijl niet zo aangenaam om te lezen en is er nog wel wat werk aan het debuut. Anderzijds vond ik de verhaallijn, de spanning en de flashback wel interessant genoeg om er een leuk verhaal van te maken.
De achterflap geeft al veel weg over de inhoud van het boek, je moet al heel wat gelezen hebben voor de post-it uit het dossier valt.
De personages vind ik dan weer goed uitgewerkt, je leert Carmen kennen als een onzekere tiener en ziet haar doorheen het verhaal evolueren naar een sterker persoon met veel dromen en wensen. Ook andere personages krijgen doorheen het verhaal meer diepgang.
Ik vond de herkansing zeker geen slecht boek alleen kan ik het ook geen toppertje noemen. Een leuke start waarmee Anneke duidelijk maakt dat ze aan fantasie om verhalen te bedenken niet tekort komt als haar schrijfstijl iets beter wordt dan zal haar tweede boek zeker wat meer sterren krijgen!