Het verhaal gaat over de vier vriendinnen: Joni, Deb, Trina en Eden die op de middelbare school bevriend raakten. Nu zijn ze inmiddels volwassen en gaan ze regelmatig samen op vakantie. Joni organiseert deze tripjes. Het is al een tijdje geleden dat ze weer er op uitgingen en daarom neemt Joni het initiatief. Op een avond tijdens de vakantie besluiten ze om hun diepste geheimen anoniem in vier brieven op te schrijven.

Een paar dagen later ontdekt een van de vriendinnen een verbrandde brief in de uitgedoofde open haard. Een vijfde brief die het daglicht niet mocht zien. De schrijfster heeft haar diepste geheim gedeeld en daar toch spijt van gekregen. Wie van de vriendinnen niet de waarheid heeft gesproken blijft tot het einde een goed bewaard geheim.

Nicola Moriarty zet je elke keer op een dwaalspoor. Elke keer lijkt een ander de briefschrijver te zijn. Ze heeft gezorgd voor een goed opgebouwd. Een spannend verhaal met een vrolijk ondertoon. Vriendschap en onzekerheid zijn verder belangrijke themaâ€™s in het boek.

Er zit een goed tempo in het boek. Het leest daarom lekker vlot weg. Wel moet ik zeggen dat ik na het lezen van de achterflap een ander voorstel had van de inhoud van de vijfde brief. Toch was het een leuk boek om te lezen.