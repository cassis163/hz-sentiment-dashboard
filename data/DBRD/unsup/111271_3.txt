Sarah Pinborough houd in de gaten sinds ik haar boek “13 Minuten” heb gelezen. Dat boek vond ik heel goed, met een geweldige plotwisseling. Een aanrader.
Ik wilde dan ook heel graag haar nieuwe boek: Belofte maakt schuld” lezen.
De cover ziet er mooi uit en maakt nieuwsgierig, evenals de titel. Wie heeft wie een belofte gedaan en waarom? Vragen waarop ik een antwoord hoopte te krijgen tibjdens het lezen.

Het verhaal gaat over drie vrouwen: Lisa, een alleenstaande moeder, die zo goed en zo kwaad als het kan haar tienerdochter Ava opvoedt. Op haar werk heeft ze een beste vriendin, Marilyn, die ook zo haar geheimen heeft. Dochter Ava heeft ook geheimen: ze heeft vrienden, maar ook een geheime vriend op het internet waarvoor ze gevoelens heeft.
Lisa houdt zich al tijden schuil, maar voor wie?

Geheimen komen altijd uit, en hierdoor is er genoeg spanning in het verhaal. De spanning wordt voldoende opgebouwd om geboeid te blijven lezen. Iedere keer wordt een glimp van een geheim onthuld.
Het verhaal start wat langzaam, maar dat komt voornamelijk omdat de karakters moeten worden voorgesteld. Als de geheimen langzamerhand worden onthuld, wordt het erg spannend, omdat je wilt weten hoe het eindigt. Plotwisselingen zijn er ook, en ik had niet verwacht waarom Lisa zich schuil houdt.
Het is een goed opgebouwd verhaal, met een fijne schrijfstijl en een eind dat goed is uitgewerkt. Door de manier van vertellen zie je verhaal zich ontwikkelen door de ogen van diverse personen, wat ik zelf altijd erg leuk vind.

Al met al is “Belofte maakt schuld” een goed en spannend boek, met drama, familieverwikkelingen en een zeer verrassend geheim. Ik kan het boek zeker aanbevelen!