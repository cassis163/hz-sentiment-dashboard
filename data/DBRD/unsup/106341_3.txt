In dit boek beschrijft de auteur het leven van Jozef. Jozef lijdt aan spasmen en ervaart daardoor een aantal beperkingen in zijn dagelijks leven. Hij komt uit een liefdevol gezin waar hij door zijn ouders zoveel mogelijk ondersteund wordt om zich verder te kunnen ontplooien.

In zijn jeugd wordt hij gepest op school. Hij leert voor timmerman en meubelmaker, spaart voor een huis en trouwt. Maar zijn huwelijksleven gaat niet over rozen; zijn vrouw gaat er vandoor en ook een volgende relatie loopt stuk.
Maar Jozef laat zien hoe men om kan gaan met spasmen en dat het hebben van spasmen niet een reden hoeft te zijn om niets voor de maatschappij te kunnen betekenen.

De auteur, die zelf aan spasmen lijdt, heeft gekozen voor een bijzonder groot lettertype zodat ook lezers met een beperkt gezichtsvermogen uit dit verhaal troost kunnen putten en mogelijkheden kunnen ontdekken om het leven ook voor hen prettiger te maken in de maatschappij.
De taalkennis en schrijfstijl laten beide te wensen over, maar dat wordt weer goed gemaakt door de intentie van deze auteur; mensen die lijden aan spasmen een hart onder de riem steken!