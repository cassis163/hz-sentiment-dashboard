Titel: Meer dan intelligent.
De vele gezichten van hoogbegaafdheid bij jongeren en volwassenen.
Auteur: Tessa Kieboom en Kathleen Venderickx.


Tessa Kieboom is de autoriteit op het vlak van hoogbegaafdheid in Vlaanderen en Nederland. Zij is eveneens bestuurder en bezieler bij Exentra, het Expertisecentrum rondom Hoogbegaafdheid en hoofd van de leerstoel hoogbegaafdheid aan de Universiteit van Hasselt.
Schrijfster van Hoogbegaafd ( Als je kind (g)een Einstein is ) en Jij kan beter ( als je kind een onderpresteerder is).
Kathleen Venderickx heeft een internationaal topsportverleden en oefende jarenlang een voortrekkersrol uit in de energiesector. Daarnaast is zij ook bestuurder en bezieler bij Exentra, het Expertisecentrum rondom Hoogbegaafdheid en hoofd van de leerstoel hoogbegaafdheid aan de Universiteit van Hasselt.
Samen schreven ze Meer dan intelligent, een boek geschoeid op wetenschappelijk onderzoek en zeer veel praktijkervaring met jongeren en volwassenen op het gebied van hoogbegaafdheid.
Intelligentie en hoogbegaafdheid zijn geen synoniemen. In Nederland en in Vlaanderen ontdekken nog steeds veel volwassenen hun eigenheid op dit gebied. Soms doordat hun kinderen op school anders presteren dan hun leeftijdgenoten, waardoor steeds vaker dan vroeger onderzocht wordt waar het afwijkende patroon vandaan komt. Hoofbegaafdheid komt nogal eens in meerdere generaties voor, zodat ouders nu vaak op zoek gaan naar hun eigenheid .
Het boek kent een logische opbouw. Eerst wordt uitgelegd wat aangeboren talent is,, maar dat dit nog geen reden tot succes is. Door het hele boek heen worden verbanden gelegd met topsport. De voorbeelden verduidelijken het verhaal.
Neem nu Amy Winehouse, aangeboren talent? Zeker! , maar ze had niet de mentale kracht ermee om te gaan. En net zoals sportief talent geen garantie is op een gouden medaille, leidt een hoogbegaafd potentieel niet automatisch tot uitzonderlijke intellectuele prestaties.
Het boek bespreekt ‘het zijnsluik’ van hoogbegaafdheid in 2 delen: denken en zijn. Veel hoogbegaafden hebben wel een grote leerhonger, maar voelen zich anders dan anderen. Ze zijn als het ware met een vergrootglas geboren. Zien alles anders dan andere mensen.
Onder ‘denken’ vallen de onderdelen: intelligentie (IQ), creativiteit en motivatie, onder ‘zijn’ vallen de onderdelen: rechtvaardigheidsgevoel, gevoeligheid, kritische instelling en de lat hoog leggen.
Het grootste deel van het boek bespreekt embodio’s. Dit zijn de 11 valkuilen voor hoogbegaafden. Deze valkuilen komen uitgebreid en met voorbeelden aan bod. Dit deel van het boek is zeer verhelderend voor veel hoogbegaafden en zeker ook richtinggevend.
Dan volgt een hoofdstuk over de vraag hoe de hoogbegaafde zelf in het leven staat, zijn embodio’s herkent of niet. Hoe staat hij tegenover het leveren van prestaties? Vindt hij dat wel nuttig om te doen? Of levert een prestatie verrichten zoveel druk en spanning op dat hij liever stopt?
De hoogbegaafdheidsmatrix legt uit dat iedere hoogbegaafde een eigenheid heeft en geeft daarvoor een zinnige indeling, waarin de hoogbegaafde zich herkent: de presteerder, de zelfstandige en de afhankelijke. Hier is geen goed of fout aan, maar het geeft wel de voorkeurmanier van denken en handelen aan.
De laatste twee hoofdstukken bevatten heel wat tips en voorbeelden hoe hoogbegaafden hun potentieel beter kunnen benutten.
De schrijvers stellen het talent voor als een dood, die door de jaren heen groter kan worden, als je maar weet hoe je het juiste gereedschap in kunt zetten.
Een fijn, verduidelijkend boek over hoogbegaafdheid. Ook interessant om te lezen als je al veel van hoogbegaafdheid afweet, of als je werkt met mensen, die je begeleidt richting een andere baan. Door dit boek leer je hen herkennen en je ontdekt mogelijkheden om hen te stimuleren in hun eigen ontwikkeling.
Een minpuntje vind ik het gebruik van sommige woorden, die Vlaams klinken en veelvuldig herhaald worden, zoals bijvoorbeeld opportuniteit.

@Pioen mei 2019