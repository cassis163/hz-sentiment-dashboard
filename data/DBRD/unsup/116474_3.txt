In de buurt van Stockholm wordt in een schuur een naakte man gevonden, op brute wijze vermoord. Maar als de politie arriveert, doet die een nog veel macabere ontdekking: de man leeft nog. Politiecommissaris Carl Edson is al lang niet meer de vurige detective die hij ooit was, maar de wreedheid van deze zaak raakt bij hem een gevoelige snaar.

Hij bijt zich erin vast, net als de gedreven onderzoeksjournaliste Alexandra Bengtsson, die steeds als eerste over de zaak bericht in de Zweedse krant Aftonbladet. Het slachtoffer blijkt een beruchte crimineel met veel vijanden te zijn. Maar wat aanvankelijk een zaak van de onderwereld lijkt, ontwikkelt zich langzaam tot iets wat veel gecompliceerder blijkt. Edson en Bengtsson raken verstrikt in een web van intriges en komen opeens zelf gevaarlijk dicht in het middelpunt te staan. Wie is nu het echte slachtoffer en wie de dader?

"Wie zint op wraak" is het debuut van de Zweed Bosse (Bo) Svernström ( 1964, Älta, Swe). Svernström woont met zijn vrouw en drie kinderen is Stockholm en is journalist en werkzaam voor Aftonbladet.

Het boek is verdeeld in 3 delen, het eerste deel is spectaculair goed geschreven en in hoog tempo volgen de gebeurtenissen elkaar op, verteld uit het perspectief van politie-inspecteur Carl Edson wordt je van de ene naar de andere gruwelijkheid meegenomen. Met deel 2 zakt het boek wat in, direct wordt onthuld wie de dader is en wat erachter zit om daarna in een soort psychologische poging te beschrijven wat de dader drijft en/of bezighoud. De poging het karakter uit te diepen stranden in oppervlakkigheid en blijven van bordkarton. In deel 3 volgt de afronding die wat simpel is en nijgt naar een opening tot een happy end.
Al met al voor de lezer die niet al te kritisch is een vermakelijk boek in de goede Scandinavische traditie zonder tot grote hoogte te stijgen, het boek werd al aan 14 landen verkocht en lijkt de opmaat voor een volgende Scani- serie. Deel 2 is al in de maak