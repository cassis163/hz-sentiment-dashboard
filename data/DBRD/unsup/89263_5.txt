Wakker blijven! is een boek van Amy Krouse Rosenthal en heeft een iets andere insteek dan andere boeken. Dit boek wil je namelijk niet laten slapen. Het wil iets met je afspreken; zolang het boek niet uit is, hoef je niet naar bed. Maar elke keer als je knippert, dan moet je een bladzijde omslaan. En je weet wat er je dan te gebeuren staat, ja dan moet je naar bed...

De cover van het boek is opvallend. Het boek is vrij groot en heeft een heldere kleur blauw. De uil op de voorkant is een beeldvanger, maar de ogen benadrukken dat eens goed. Zodra je het boek kantelt, gaan de ogen open, danwel dicht.

Het boek wil je dus niet laten slapen en geeft je allerlei tips die je daarbij kunnen helpen. Er worden zelfs hele bekende illustraties bijgehaald. Ken je bijvoorbeeld die olifant die afhankelijk van je kijkpositie verschillende poten heeft? Die komt aan bod in dit boek.

Wakker blijven! is een heerlijk boek dat je misschien toch beter niet voor het slapen gaan kunt voorlezen. Of toch wel, want het is een echt aanrader om het bedtijdritueel net iets leuker te maken!