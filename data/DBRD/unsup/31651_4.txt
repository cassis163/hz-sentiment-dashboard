Het is bekend dat de huidige Paus door zijn doen en laten nogal aan populariteit heeft gewonnen. Ik was dus op zoek naar wat meer inhoudelijke informatie en kwam toen dit boekwerkje tegen. De gesprekken tussen Franciscus en zijn vriend Abraham Skorka zijn in 29 kleinere hoofdstukken vastgelegd, ieder met een eigen thema. En dan komt ook echt ieder onderwerp aan bod: God en de duivel, wetenschap, politiek, huwelijk, echtscheiding, opvoeding, euthanasie, abortus en ga zo maar door. Niets wordt uit de weg gegaan. En er wordt heel eerlijk over gesproken, maar vooral ook heel realistisch. Zo wordt ik bevestigd in mijn standpunt: het Christendom heeft in de basis een hele mooie boodschap te verkondigen, maar helaas geen flauw benul van marketing. Maar die Franciscus ... die is op de goeie weg!