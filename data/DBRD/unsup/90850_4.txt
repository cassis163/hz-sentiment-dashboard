Deze historische roman heb ik in de Romeinse zon op onder andere de Piazza Navona en de Colonnade van het Sint Pietersplein gelezen. Plaatsen waar Bernini en Borromini, de twee Barokarchitekten/kunstenaars volop aanwezig zijn als is het dan alleen maar in 'steen'. Omdat ik zo gek op Rome en de beide kunstenaars ben heb ik er volop van genoten. Het is niet alleen maar leuk om te lezen maar ook zeer leerzaam, zeker als je al het een en ander over de concurrentiestrijd van de twee kunstenaars weet.