Ik zal het maar meteen toegeven: Ik ben een zeikerd qua boeken. Je moet wel van hele goede huize komen, wil je mij meteen in de eerste paar regels 'hebben'. Het was al een hele tijd geleden dat het me gebeurde, maar bij dit boek lukte het me binnen no time. Ik kon het niet meer wegleggen toen ik eenmaal begonnen was en heb het dus in één ruk uitgelezen.

Ik ben een ramp met recensies schrijven, ik denk telkens dat elke zin die ik typ teveel weggeeft van het boek, en dat ik het verpest voor iemand die het nog moet lezen. Alles wat ik tot nu toe getypt heb, heb ik weer weggehaald. Ik heb van de eerste tot de laatste pagina genoten van het boek. De onderhuidse spanning die je door het hele boek voelt. Het gevoel van ongemak. Ik vind het briljant hoe het verhaal tussen 'Heden' en 'Verleden' switcht en hoe je het steeds verder naar elkaar toe ziet gaan om uiteindelijk tot een climax te komen die niet eens zo vergezocht was.

Ik heb genoten van het boek, en dit komt zeker op het stapeltje 'Ga ik nog eens lezen' (Wat dat betreft is het jammer dat als je de ontknoping eenmaal weet, je het niet meer kunt wissen en opnieuw kunt lezen.) ik vind het geweldig!!