Muffin wil met Konijn spelen, maar kan hem nergens vinden. Waar is Konijn toch gebleven? Muffin zoekt door het hele huis: in de keuken, de woonkamer en zelfs op zolder zoekt hij. Konijn is nergens te vinden. Help je Muffin zoeken?

Muffin zoekt een konijn is een geweldig leuk zoekboek voor kinderen vanaf 3 jaar. Muffin zoekt zijn vriendje Konijn en kan hem niet vinden. Konijn zit goed verstopt, maar toch zijn in elke illustratie de oren van Konijn terug te vinden, probeer ze maar te vinden! Pas aan het eind van het verhaal weet Muffin waar Konijn is. Het speurwerk in de tekeningen is erg leuk om te doen samen met kinderen. Op deze manier bekijken ze de tekeningen goed en is het voorlezen interactief, omdat er ook gespeurd moet worden!

Het prentenboek Muffin zoekt Konijn staat vol met prachtige illustraties van Sam Loman. De prenten zijn kleurrijk, gedetailleerd en mooi getekend. De lichte tinten die gebruikt worden geven het boek een fraaie sfeer. De illustraties laten het huis van Muffin zien, dat wordt bewoond door heel veel poezen en katten. Naast alle poezen en katten is ook een groot deel van de meubels met katfiguren versierd, het is daarom een extra leuk prentenboek voor katten- en poezenliefhebbers! Elke prent is voorzien van een korte, goed leesbare en eenvoudige tekst die het verhaal van de zoektocht van Muffin verteld. De lengte van het verhaal past goed bij de spanningsboog van jonge kinderen.

Muffin zoekt Konijn is een vrolijk speurprentenboek over vriendschap en zoeken. De kleurrijke illustraties zijn prachtig en maken dit een heerlijk prentenboek om samen met je kinderen te lezen!

@Indeboekenkast