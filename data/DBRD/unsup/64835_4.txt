Ik ben het absoluut niet eens met de recensie van Peter Kuijt. Hij schrijft dat er aan het boek heel toepasselijk Literaire toegevoegd is. Hij vindt dat dit boek dit predikaat niet waard is. Ik ben anders van mening. Een goed literair boek omvat een goede achterliggende gedachte die de lezer bezighoudt. Dit boek liet heel mooi zien dat Sandra op een gegeven moment niet meer om al haar leugens heen kon, en dat vind ik een wijze les; Eerlijkheid duurt het langst. Ook vergelijkt dhr. Kuijt het boek met een Libelle. Ik heb wel eens een Libelle gelezen, een aardig blad, maar de verhalen die erin staan lijken in de verste verte niet op dit boek. De zogenaamde Libelle verhaaltjes zijn erg voorspelbaar en geven slechts een verkorte weergave van de werkelijkheid. Den Hollander daarentegen weet de situatie heel complex uit te werken met een keurige levensles toe.