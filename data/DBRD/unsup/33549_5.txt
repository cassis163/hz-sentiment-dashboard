Allereerst is het super gaaf, dat er een quote van mij op de achterkant staat!

Dit is het derde boek in de Bennet en Rowley serie. En ik heb er weer enorm van genoten!

DNA annalist Rowley is op zoek naar de Greenwood moordenaar. Hij laat haar maar niet los. Waarom zit hij achter haar aan, telkens weer? Wat wil hij van haar? Het komt in dit boek nog dichterbij voor haar. Ze voelt zich nergens meer veilig. Haar vrienden maken zich zorgen…… Helemaal als ze spoorloos verdwijnt. Elke seconde telt. Zullen ze Rowley levend terug vinden?

Als lezer smul je van de spanning, maar ook krijg je steeds meer te zien over Rowley haar verleden. Dat is best heftig! Het is bloederig af en toe en de moordenaar is heel erg ziek van geest. Het is echte horror. Zeker als je het gevoel van veiligheid kwijt raakt. Het gevaar kan immers overal verstopt zitten….. zinderend spannend dus!

Bennet heeft de leiding over het onderzoek. Hij bijt regelmatig op zijn tandvlees, hij wil snel resultaten, het gaat om Rowley, waar hij echt diepe gevoelens voor koestert. Hij lijkt op het punt van instorten te staan, hij gaat er aan onder door. Zijn team probeert hem op alle mogelijke manieren te helpen. Als ze dan iemand oppakken komen ze nog geen steek verder. Hoe vinden ze Rowley op tijd terug? Of komt zij ook op de lijst van doden te staan?

Deze boeken zitten altijd zo goed in elkaar. Spannend vanaf de proloog en het dendert maar door tot het einde. Geweldig! Ik denk dat je ze los van elkaar kunt lezen. Maar ik raad het niet aan ivm de voorgeschiedenis.

Het plot is goed en ik vond het een echte pageturner. Bijna op een avond uit gelezen. Het is dat ik andere dingen te doen had, lol.

De hoodstukken zijn kort. Schrijfstijl is vlot en de spanning bouwt steeds meer op. Nagelbijters opgepast! Ik geef deze 5 sterren*****