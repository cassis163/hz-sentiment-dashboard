Eind oktober heb ik dit boek gewonnen bij Crimezone. Dus het moest er echt eens van komen om het te lezen en er een recensie over te schrijven.

Het boek begint met een paar plattegronden. Na het lezen vond ik dit toch wel fijn om eens terug te zien hoe Fiona verplaatst was en welke afstanden ze heeft afgelegd in het boek.
Het verhaal begint met een korte inleiding over Fiona, maar al in het eerste hoofdstuk wordt ze al gebeld door de beul van Tunis: Abdallah Ben Yaya, die in het telefoongesprek aangeeft dat hij over bepaalde informatie beschikt om de waarheid te achterhalen over de moord op de topdiplomaat Jan Willem Bouman.
Fiona was destijds van de moord minister van Binnenlandse Zaken in Tunis.
Niet veel later wordt Abdallah Ben Yaya vermoord en Fiona beschoten. Door een vondst van een naam gaat Fiona achter de waarheid aan. Ze wilt het nu wel echt weten wie de moordenaar van Jan Willem Bouman is en gaat op reis naar Tunis.

Ik vond dat het verhaal in het eerste gedeelte best lastig lezen was. Een aantal woorden die ik echt op moest zoeken in een woordenboek, de namen bleven niet echt hangen in het eerste helft van het boek. En de spanning vond ik in de eerste helft ook niet echt aanwezig. Het boek moet me echt kunnen pakken en dat miste ik waardoor ik het boek makkelijk kon wegleggen.
Pas toen de spanning erin kwam ging het inderdaad niet meer weg en was het verder een heerlijk boek om te lezen. Op dat moment kon ik me ontzettend goed inleven in Fiona. Het plot zat er ook ontzettend goed in verwerkt.