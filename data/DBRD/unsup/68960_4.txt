Wanneer Frankie Howe na 20 jaar terugkeert in haar geboorteplaats komt alles terug wat ze heeft geprobeerd te verdringen. Haar vriendin Sophie wordt al die tijd vermist en lijkt als dood opgegeven. Ze hoopt na al de tijd antwoorden te vinden op de vragen rondom de verdwijning van haar vriendin. Haar terugkeer blijft niet onopgemerkt...

Het boek bestaat uit de verhaallijnen van Frankie en Sophie die door elkaar heen lopen, in het heden en het verleden. Door de verschillende verhaallijnen te volgen kom je als lezer steeds meer te weten over het verleden dat doorwerkt in het heden. Doordat de verhaallijnen elkaar afwisselen is het lastig om het boek weg te leggen en wil je weten wat er gebeurt.