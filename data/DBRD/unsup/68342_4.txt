Op 27 april 2013 maakte ik voor het eerst kennis met Jessica Meijer. In PS, het magazine van Het Parool, stond een interview over haar en haar autobiografisch debuut. Aangetrokken door de foto's van deze dame, was ik benieuwd wie ze was en wat ze te vertellen had.
Al snel kwam ik er achter dat ze de dochter is van de overleden Ischa Meijer. Het interview maakte mij zo nieuwsgierig naar haar boek.

Onlangs kocht ik 'Een blik Jodenkoeken' wat ik na 3 dagen uit had. Waardoor ik nog meer respect heb gekregen voor deze vrouw! Wat een eerlijk, open, en pure autobiografisch verhaal heeft zij geschreven. Over het verliezen van je eigen maar ook beroemde vader, hoe ze de pijn verdrong en wat voor gevolgen dat met zich mee bracht. Terwijl iedereen wist dat Jessica het moeilijk had. Dachten de mensen dat ze toch redelijk sterk in haar schoenen stond. Maar niemand wist dat ze een groot geheim met zich mee droeg. Jessica ontwikkelde een eetstoornis, boulimia werd heer en meester in haar leven. Daarnaast leefde ze haar wilde tienerjaren vol experimenten met drank, drugs en jongens.

Zonder een blad voor de mond te nemen verteld ze over haar tienerjaren en hoe moeilijk die waren. Dat zou je niet zeggen als je de foto's ziet van haar. Toen ik haar zag in de PS dacht ik wat is dat voor een inspirerende en knappe vrouw. Nu ik haar verhaal heb gelezen vind ik het zo ongelooflijk tof hoe ze terug gevochten heeft. Ik gun haar alle succes en ik hoop dat ik van haar nog veel mag lezen!