Ik heb voor het eerst een luisterboek 'gelezen' en dat is me prima bevallen.
De ontsnapping van Baldacci is een prima boek in zijn soort en precies wat je van een Baldacci verwacht: veel actie, veel plotontwikkelingen, verraad en trouw.
Zeker bij het luisteren van het boek valt de veelvoud aan afkortingen op, waardoor het af en toe een warrig geheel is van diensten en organisaties en hoe die met elkaar samenwerken (of niet). Afgezien daarvan is dit verhaal van John Puller en zijn broer goed opgezet met een gestage ontwikkeling van het verhaal.
Het eind is zoals je eigenlijk van tevoren wel verwacht hebt, maar dat is niet erg. Het is de reis er naar toe die het boek interessant en goed leesbaar maakt.