Als er in een kaartspel naast harten, ruiten, schoppen en klaveren ook een reeks ‘ verwarringskaarten ‘ zouden bestaan, dan waren zij gedurende deze paar honderd bladzijden zeker de troefkaarten geweest, ...
Elk personage, elk individu, elke relatie staat onder druk, ...
Van ‘ de Generaal ‘ tot zijn zonen Hugh en vooral Edward, van ‘ de Baronie ‘ tot Mevrouw Cripps, van Villy tot Diana, van Louise tot Zee, ... niemand, maar dan ook niemand kan zich volledig losmaken uit het kluwen, ... Ja, misschien Neville, ,... maar die heeft dan weer schoolproblemen, al blijft dat kereltje zowat de enige die met zijn vaak hilarische opmerkingen ‘ de swung en de humor ‘ in het verhaal weet te houden, ...
Wat moet je nog schrijven over het derde deel van een reeks?
Stof genoeg, zou ik zo zeggen, ...
Een soap? Ja, ... dat zou je er kunnen van maken, ... maar geen alledaagse en laag-bij-de-grondse, platvloerse soap zonder inhoud, ... Dat is het zeker niet!
Want daar is Elizabeth Jane Howard een te sterke auteur voor. In haar ondertussen gekende stijl, eenvoudig en vlot leesbaar weet zij van haar boeken page-turners ( in dit geval screen-turners ) te maken. Zij weet de bestanddelen van het hele verhaal te bundelen in een golvend verhaal, waarin elk personage ‘ in goede en slechte momenten ‘ aan bod komt. De beschrijvingen van omgeving, plaats van het gebeuren, meubilair, kledij en natuur, zijn in deze al meerdere keren met enige welverdiende lof beschreven!

De Cazalets van Elizabeth Jane Howard, .. een stelletje apart. WOII heeft ook op die familie onmiskenbaar een grote invloed, maar de auteur weet ze daar in alle omstandigheden op een wonderbaarlijke manier door te loodsen, ... Voor sommigen loopt het minder goed af, maar door een situatie zoals op het einde van dit boek te crëeren slaagt Howard er in om haar lezers scherp te houden, ....