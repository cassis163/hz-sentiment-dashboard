Een feit zoals je er zo vaak leest in de krant: iemand wordt aangereden, doodgereden en de dader pleegt vluchtmisdrijf. Wat drijft deze mensen, waarom stop je niet gewoon, waarom ga je je nadien niet aangeven?

Wanneer het slachtoffer een kind is, is de verontwaardiging nog groter. Het publiek wil als het ware bloed zien. Zal wel weer gedronken hebben is een vaak gehoorde opmerking.

Dit boek gaat over zo'n ongeluk. Een kind steekt plots de straat over en wordt aangereden. Wat volgt is een nachtmerrie voor Jenna. Ze verhuist naar ergens ver weg, afgelegen en sluit zich af. Maar er is een man die interesse heeft voor haar en al wil ze zich niet binden, gevoelens kruipen waar ze niet gaan kunnen.

Halfweg het boek lijkt het alsof het afgelopen is, maar je weet dat dat niet kan want er volgt nog een helft. Dan blijkt dat dit boek toch nog wel enkele verrassingen in petto heeft.

Ik vond het een leuk debuut, 4 1/2de ster maar dat kan ik helaas niet aanduiden. Net niet spannend genoeg voor 5 sterren.