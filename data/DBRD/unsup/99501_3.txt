Met hooggespannen verwachtingen begon ik aan dit boek. Ieder boek dat in één zin wordt genoemd met "Een klein leven" kan niet minder dan fantastisch zijn. Toch kwam ik van een koude kermis thuis. De uitgebreide en passionele natuurbeschrijvingen staan in schril contrast met de kilte en gevoelloosheid van de menselijke relaties die centraal staan in het boek. De weinig diepgaande karakters wierpen tegen het eind zelfs een schaduw op de in essentie wel mooie boodschap van het hele verhaal. Laat niemand anders je weg naar geluk bepalen. Een beetje meer empathie had echter niet misstaan in het geheel. Desondanks toch drie sterren voor de essentie.