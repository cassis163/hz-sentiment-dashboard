Kan een liefdesroman nog boeien? Voor zowel vrouw als man? Nou dat kan als de juiste auteur de juiste vorm kiest. En dat doet Daan Heerma van Voss. Hij trekt de lezer het verhaal in. De 34 jarige Tomas, zijn ouders zijn dood, zijn oma denkt over een zelfgekozen dood, een oudere wijze vriend is ernstig ziek, in die setting ontmoet hij zijn 16 jaar jongere nichtje in Amsterdam. Het meisje A. En wat niet kan gebeurt, ze zien elkaar en het is raak. Wanneer Tomas over Meisje A vertelt aan zijn vriend vraagt die hem alles van belang in die relatie op te schrijven en met hem te bespreken. Dat doet Tomas.
Een bijzonder boek over verliefd zijn, geloof in liefde en de vraag waarom je juist op diegene verliefd bent, hoe eerlijk ben je naar de ander, naar jezelf. Daan Heerma van Voss schreef met dit boek de beste liefdesroman die je anno 2018 schrijven kan.
Kan een liefdesroman nog boeien? Als Daan Heerma van Voss hem heeft geschreven is het antwoord JA!