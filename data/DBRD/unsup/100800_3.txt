Het boek De Pegasus-Connectie is een samenspel van mysteries en geheimen. In Parijs komen bij een bomexplosie twee mensen om het leven: de zus en het neefje van advocaat Landon Reilly. De explosie is omgeven met raadsels. Uiteindelijk blijkt dat de explosie opzet was en Reilly is vastbesloten de daders te vinden. De enige aanwijzing bestaat uit een kopie van een 17e-eeuws schilderij van de Franse schilder Poussin. Vanaf het moment dat Reilly besluit om uit te vinden wie de daders zijn, komt alles in een stroomversnelling terecht, de wereld wordt rondgereisd en Reilly komt achter grote geheimen.

Door de goede beschrijvingen van de schrijver kun je een goed beeld vormen van de advocaat en zijn omgeving. Tijdens het lezen leer je Reilly goed kennen en kom je steeds meer over hem te weten. Zijn gedachtes en gevoelens worden allemaal gedeeld. Dit maakt dit boek interessanter om te lezen.

Het is een boek vol met raadsels en mysteries. Beetje bij beetje wordt het verhaal onthuld. Als lezer puzzel je mee en vorm je een beeld van het verhaal. Het einde is verrassend met een vleugje romantiek.

Het boek is een aanrader als je van spannende en mysterieuze boeken houdt!