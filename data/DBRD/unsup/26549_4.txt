Moon wordt bedreigd ‘Wie van de mannen in haar leven heeft het op haar gemunt?’
Moon is single en zoekt haar geluk in het datingcircuit. Ze houdt een blog bij met alles wat ze mee maakt en krijgt daarop steeds meer reacties. Een van haar volgers is alleen wel erg fanatiek. Hij wil haar. Het leven van Moon lijkt op het spel te staan. Er is een oplossing, maar die is heel rigoureus



Het verhaal gaat over Moon die een jaar terug iets vreselijks heeft mee gemaakt. Met hulp van pillen, drank en haar vriendin Amy, kan ze het redden en wordt schrijven haar passie. Ze begint een blog wat een groot succes wordt. Verder werkt ze voor Tanja-Talents. Tanja is een vrouw haar totaal niet ligt. Tanja leest over het blog en bied haar financiële steun aan. Tanja weet alleen niet dat Moon degene is achter het blog. Vanaf dit moment wordt het erg spannend allemaal en brengt het verhaal je echt in de war.

Mijn mening:
Het boek wordt verteld door verschillende perspectieven die aan elk begin van een nieuw hoofdstuk genoemd wordt. Dit vind ik zelf wel heel erg prettig. Ook zijn de hoofdstukken niet te lang. Het leest lekker vlot door. Het thema is heel actueel.
Op het begin wist ik nog niet precies waar het naar toe zou gaan maar al verder lezend werd het toch wel heel erg spannend. Marella wist me geregeld op het verkeerde been te zetten en heeft me op het eind echt helemaal weten te verrassen. Geen moment gedacht dat het ook zo zou kunnen aflopen. Geweldig.
Wederom een geweldige thriller van Marelle Boersma die wordt beloond met 4 sterren