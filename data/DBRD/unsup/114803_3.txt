Het verhaal gaat over twee vriendinnen, Ted en Soraya. Ted haar hele leven staat op haar kop, nadat ze heeft besloten om bij haar man weg te gaan. Deze is haar ontrouw en ze verkiest een onzekere toekomst boven een zeker bestaan. Ze heeft jarenlang niet gewerkt en komt voor de nodige problemen te staan, waar Soraya haar bij helpt. Hoe dit uit gaat pakken?
Soraya werkt als personal trainer en weet maar een remedie, gezond eten en sporten! Dit probeert ze uit op Ted. Ondertussen is Soraya in haar prive leven niet in staat om zich te binden. Door een negatieve ervaring met een man komt Ted op het idee om een flirtcursus voor mannen op te zetten met Soraya en haar broer.
Gaandeweg het verhaal leer je Ted en Soraya en hun onzekerheden steeds beter kennen. Ze worden beiden regelmatig met de neus op de feiten gedrukt, als ze proberen de liefde weer toe te laten in hun leven.
Eigenlijk gaat maar een klein stukje van het boek over de op te richten flirtcursus en de prominent aanwezige VW bus op de cover. Het is een verhaal over 2 vriendinnen en hun ervaringen in het leven en hoe ermee om te gaan.
De scheiding loop als een rode draad door het verhaal heen, maar wel op een luchtige wijze. De mooie gele, zonnige cover met de VW bus komt in het boek tot uiting op een bijzondere manier, maar dat moet je lezen.
Thema’s zijn o.a. liefde, egoïsme, gemis, scheiding, hoop en verdriet.
Door een vlotte schrijfstijl met korte, soms humoristische zinnen heeft het feelgood debuut De flirtcursus van Laura de Koning een realistische sfeer gekregen. Het ware leven gaat ook niet over een leien dakje.

Op de achterkant van de cover staat: “Het komt altijd goed, ook als het eens tegenzit.