Bitterder dan de dood, een psychologische thriller geschreven door de Zweedse zussen Camilla Grebe en Asa Träff hebben zich gewaagd aan het schrijven van een nieuw misdaadverhaal na hun eerste thrillersensatie Vredig. Vele lovende commentaren als aangrijpend, meeslepend en realistisch prikkelde onmiddellijk mijn leesmotivatie.

De Zweedse zussen, Camilla Grebe (°1968) en Asa Träff ( °1970) zijn opgegroeid met de bekende thrillerauteurs van Sjöwall & Wahlöö. Deze inspiratie zette hen in 2009 zelf aan het schrijven van misdaadverhalen met een vrouwelijke psychologische toets. Ieders op zijn beurt vervolledigde de opeenvolgende hoofdstukken, dit pennenwerk resulteerde in de publicatie van hun eerste en meteen succesvolle debuutalbum Vredig. Dit boek neemt door zijn grote omvang aan succes binnenkort cinematografische vormen aan met verfilming door de grootste filmmaatschappij van Zweden. Deel twee van de Siri Bergman- reeks, Bitterder dan de dood sluit perfect aan binnen hun kader van de vrouwelijke psychologie met als hoofdthema huiselijk geweld. Het hoofdpersonage Siri heeft samen met twee collegas een praktijk voor psychotherapie en start later met haar vriendin Aina een zelfhulpgroep voor vrouwelijke slachtoffers van huiselijk geweld. Het boek kan gelezen worden als stand- alone, maar om de psychologische situatie van het hoofdpersonage Siri Bergman beter te begrijpen is het wenselijker eerst deel één Vredig te lezen. Het misdaadschrijversduo staat bekent voor zijn vrouwelijke aandacht, zowel hun leefsituaties als psychologische gesteldheid en hun subtiele opbouw van spanning. Deze maatschappelijke betrokkenheid tot de vrouw zie je terugkomen in beide misdaadverhalen waarin de auteurs hun publiek willen confronteren met maatschappelijke problemen van geweld binnen relaties. Dit te danken aan de functie van de auteur Asa Träff die in het dagelijks leven psychologe is met haar eigen praktijk in het centrum van Stockholm. Naar mijn persoonlijke indruk hadden de auteurs in de eerste plaats de bedoeling om de lezer met dit maatschappelijk probleem rond huiselijk geweld te confronteren en ze hierin laten meeslepen alsook aangrijpen . Dat is bij mij als lezer duidelijk overgekomen en zeker ook gelukt! Je had de ruimte om in ieder personage te kruipen en mee te leven in de diepe emoties die de auteurs je aanboden. Doordat ik mee werd gezogen in de verhaallijn werd de spanningsopbouw des te groter wat het nog fijner maakte om door te lezen. De hoofdpersonages Aina en Siri geven in de zelfhulpgroep zowel hun vrouwelijke slachtoffers maar ook de lezer geen oplossing hoe met dit probleem en heftige bijkomende emoties om te moeten gaan. Ze zetten je wel aan tot denken en helpen je dieper in je persoonlijke gemoedstoestand te graven wat de afstand tussen jou en het verhaal nog kleiner maakt. Dit alles maakte voor mij het lezen van deze Thriller tot een zeer positieve en vooral ook leerrijke ervaring. Om van het woord thriller te spreken tipte de spanning in het verhaal net niet hoog genoeg, maar dit maakte het boek naar mijn mening niet minder sterk. Het boek had een goed opgebouwde verhaallijn waarin alle slachtoffers, met elk hun aangrijpende ervaring van geweld binnen relaties, onderling mooi in elkaar vielen en er verbanden ontstonden om samen op jacht te gaan naar de moordenaar van de moeder van de vijf jarige Tilde. De jacht op de moordenaar, de zoektocht naar jezelf, herstel naar eigenwaarden en vernederingen zorgde voor de nodige spanningen binnen de zelfhulpgroep wat het leesplezier versterkte.
De boodschap die ik uit deze psychologisch geslaagde thriller haal, is dat je niet mag blijven zitten met je problemen, dat je er niet alleen voor staat en dat je er van verstelt zou staan hoeveel andere jou gevoelens en lijden delen. Dit alles kan elkaar onbewust op weg helpen in de zoektocht naar jezelf en het wegwerken aan de gedachten van je traumatische ervaring. Maar in geval van dit misdaadverhaal je als slachtoffergroep ook dichter doet brengen naar de moordenaar van Tildes moeder.

Bedankt aan de Zweedse zussen om me zowel te choqueren met de grote omvang van dit maatschappelijk probleem alsook me een mooie boodschap bij te brengen via jullie prachtig meeslepende verhaal. De realistische verwerking van de triestige realiteit dat me beetje bij beetje meer raakte en me zo ook dichter bij mezelf bracht. Alle lof!