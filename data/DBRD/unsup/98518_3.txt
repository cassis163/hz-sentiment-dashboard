Met Duivels offer won Mieke de Loof de Hercule Poirotprijs 2004. Is dat terecht? Positief is alvast dat we eens wat anders krijgen dan gewoonlijk: Duivels offer speelt in Wenen, waar een jezu√Øet, Ksaveri Ignatz, moet uitzoeken waarom een katholieke spion aan het Habsburgse hof een veiligheidsrisico is geworden. Zijn zoektocht leidt hem uiteindelijk naar de verborgen kanten van de Weense society.
Een minpuntje vind ik het onduidelijke uitgangspunt. Ksaveri krijgt een opdracht van zijn overste, maar het is verre van klaar wat die nu net inhoudt. Het gevolg is dat Ksaveri's lotgevallen nogal uit de lucht komen vallen. Een beetje meer uitleg was welkom geweest. Het verhaal van Duivels offer, nauwelijks 175 pagina's lang, zit goed genoeg ineen om die paar extra alinea's te verdragen. Toch veel lof voor de frisse wind in het Vlaamse thrillerwezen.