Het verhaal speelt zich af op een eiland boven de poolcirkel, Spitsbergen, waar de temperatuur in de winter ver onder het nulpunt ligt. Kristensen weet dit gegeven mooi te verwerken in het goed lopende verhaal. Je voelt hoe koud en guur het is en je krijgt de rillingen bij de beschreven gebeurtenissen.

Je volgt de gebeurtenissen van de zoektocht naar een verloren dochter. Dit gebeurt vanuit verschillende perspectieven, wat het verhaal aantrekkelijk maakt. Dat het verhaal zich in een kleine leefgemeenschap afspeelt, maakt de kleine verhaallijnen aantrekkelijk en zeker van belang.

De reden dat ik het boek toch maar drie sterren geef is dat de echte spanning zich niet echt opbouwt. Het verhaal is goed maar niet echt om spanningsrillingen te krijgen. Je weet vrij snel hoe het verhaal zich zal voltrekken, dat vind ik jammer. De verhalen erom heen maken het boek zeker het lezen waard.