Gelezen augustus 2007.
Na een stroef begin heb ik het boek in één ruk uitgelezen. Het verhaal vond ik erg goed, maar door de schrijfstijl waarbij Jane Austen zich diverse malen in het verhaal positioneerde en de vertaling waar ik toch wat moeite mee had, vind ik dit toch het minst leuke boek dat ik van deze schrijfster ken. Qua stijl en leesplezier haalt het niet bij Pride & Prejudice of Sense & Sensibility. Maar ik ben blij dat ik het heb gelezen; zeker de tweede helft van het boek was de moeite van het doorlezen waard.
De 'heldin' - zoals ze te pas en te onpas genoemd wordt - was hier en daar wel erg naïef en haar fantasie ging opeens wel heel erg met haar op de loop, maar zij herstelt zich daar goed van en gedraagt zich dan zoals een hoofdpersoon van Jane Austen zich altijd gedraagt: met waardigheid.