Een boektipper (Greet Braem), tipte mij dit boek te gaan lezen. Daarvoor had ik deze al een paar keer in de winkel in handen genomen en door twijfel weer terug gelegd. Dankzij de tip dan toch maar aangeschaft, maar maakte het de aanschaf waard?

Op de voorkant staat te lezen: Een explosieve (een hint?) en angstaanjagende thriller over Noord-Korea.

Jenna (Jee-min) verloor haar zus ruim tien jaar geleden en onderzoek heeft toen geleid tot de conclusie dat Soo-min met een vriend is verdronken. Het heeft Jenna lang gekost dit als de waarheid aan te nemen, maar dan komt CIA agent Fisk in haar leven met informatie die haar beeld doet wankelen. Is Soo-min nu werkelijk verdronken of speelt er wat anders mee? En wat heeft Noord-Korea hier mee te maken?

Om op deze vragen antwoord te krijgen accepteert Jenna een aanbod om tot CIA agent te worden opgeleid. Via deze opleiding ontdekt ze meer gevaren die met Noord-Korea te maken hebben dan ze eerst dacht. Haar persoonlijke missie maakt dat ze zelf gaat naar Noord-Korea en dat geeft haar een schok.

Het verhaal kwam wat traag op gang, maar krijgt al snel meer vaart na een derde te hebben gelezen. Je kijkt over meerdere schouders mee, Jenna; een lerares, Moon; een burger in Noord-Korea en Cho; een militair uit Noord-Korea. Van ieder hun verhaal leer je de verschillende gedachtes over Noord-Korea en maakt het interessant hun perspectieven te lezen. Ieder heeft dan ook zijn eigen weg en motivatie. Spanning bleef hoog vanaf ongeveer twee derde, maar de opbouw daar naartoe maakte wel dat je door wil lezen waar het allemaal toe leidt.

Al weet ik niets van Noord-Korea dan wat er in de media werd gezegd, lees je wel dat de schrijver weet waar hij het over heeft en Noord-Korea goed beeldend neer zet, al voelt het soms als een typische Amerikaanse gedachte gang. Ik heb met volle teugen genoten van dit boek en ben enorm blij dat deze tip werd gegeven, waardoor ik nieuwsgierig werd. Het was de aanschaf meer dan waard en kijk al uit naar het volgende boek van deze schrijver.