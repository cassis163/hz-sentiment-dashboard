Heel fijn om na bijna twee jaar een nieuw boek met de bekende personages te kunnen lezen. Niet alleen Tom en Olivia, Mette en MÃ¥rten en zovele anderen zijn weer van de partij, zelfs de spin Kerouac duikt kort even op! Fijn geschreven boek, ik had niets anders verwacht. De plot vind ik sterk, verschillende verhaallijnen en locaties, ik hou daarvan. De eerste helft van het boek had wel wat beknopter gemogen. Heel erg spannend is het boek niet, maar dat deed geen afbreuk aan het leesplezier. Hier en daar wisten de auteurs toch te verrassen en een onverwachte wending aan het verhaal te geven. Geen wow-gevoel, wel heel tevreden na het dichtslaan van dit boek. Ik heb genoten van Koudvuur en kan de serie met een gerust hart iedereen aanraden.