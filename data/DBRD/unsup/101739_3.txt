Bij een garageverkoop stuitte ik op deze pocket van Kellerman.
Het verhaal deed me denken aan een puzzel van 1000 stukjes. Naarmate er meer stukjes op hun plaats vallen, bevalt het beeld dat je krijgt meer en meer, maar uiteindelijk ben je opgelucht als het laatste stukje gelegd is.
In Noodgreep krijg je geleidelijk aan zicht op wat zich twintig jaar geleden in het Sanctum heeft afgespeeld. Hierdoor blijft het boek boeien. Toch was ik blij toen het uit was, want veel spanning vond ik er niet in terug.
Deze eerste kennismaking met Kellerman smaakt niet onmiddellijk naar meer.