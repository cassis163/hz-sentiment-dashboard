Elin is er achter gekomen dat ze haar hele leven voorgelogen is. Nu wil ze de waarheid weten. Haar ouders blijken niet haar echte ouders te zijn. Ze heeft ontdekt dat haar echte vader een TBS'er is. Daarom heeft ze gesolliciteerd op een baan als sociotherapeut binnen een TBS instelling. Ondanks dat ze niet de juiste kwalificaties heeft wordt ze aangenomen. Dan komt ze soms ook in vervelende en enge situaties terecht. Ze heeft er alles voor over om haar echte vader te vinden.

In het begin komt ze heel onzeker over, maar in het verloop van het verhaal wordt dit steeds beter. Ze komt goed voor haar zelf op.
Als lezer word je af en toe wel op het verkeerde been gezet. Soms lijkt het of het een bepaalde kant op gaat in het verhaal, maar dan gebeurt er toch weer iets verrassends. Vooral de verhaallijn met Rem is erg interessant.
En het einde vond ik toch erg verrassend en ook leuk om te lezen dat nog even zo ver vooruit wordt gegaan in de tijd.

Door de wisselingen in tijd in het begin van het boek vond ik het wel wat moeilijk inkomen. Maar eenmaal in het verhaal zittende is dit geen enkel probleem meer. Dat maakt het wel spannender. De schrijfstijl maakt dat het boek in één ruk uit te lezen is.

Het eerste boek van Ilse Ruijters heb ik ook op mijn lijstje gezet. Na dit boek gelezen te hebben, ben ik hier ook erg benieuwd naar.