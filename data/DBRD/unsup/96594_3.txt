De korte inhoud:

Mare is psychologe en zij schrijft voornamelijk rapporten over haar cliënten ten behoeve van de reclassering. Als ze een nieuwe cliënte in haar praktijk krijgt, Chantal, is ze verbijsterd over hoe Chantal met haar baby omgaat. Als Chantal al snel daarna spoorloos verdwijnt, met achterlating van haar baby, beramen Mare en haar collega/mentor Oscar (Oz) een eenvoudig plan. Hoewel er wel wat administratieve en praktische obstakels overwonnen moeten worden, komen ze er goed mee weg. Mare komt daarbij wel tot het inzicht dat de cliënten die ze tot nu toe heeft behandeld, helemaal niet zo hemelsbreed meer van haar verschillen. Maar alles wordt in het belang van de baby glad gestreken. Als Mare vervolgens privé in rustiger vaarwater komt, lijkt een ‘eind goed, al goed’ voor de hand te liggen.
Maar dan keert Chantal terug …

Mijn mening:

Een geweldig debuut, waarin niets is wat het lijkt! De auteur geeft een goede inkijk in de gedachtewereld, de beweegredenen en het verleden van Mare.
Als het boek uit is, wil je het boek eigenlijk (met de kennis die je dan hebt) meteen opnieuw lezen.
En je beseft dat de tekst op de cover (‘Wat als de waarheid erger is dan de leugen’) fenomenaal is gekozen en compleet de lading dekt.
Als je zo’n debuut kunt schrijven, maak je mij erg nieuwsgierig naar een volgend boek!
3 sterren, maar dan wel heel erg dikke!