Het boek draait om de 39 jarige Marit. eigenaresse van een yogastudio in Amsterdam. Na een stukgelopen relatie van 12 jaar, zoekt Marit, op aanraden van vriendin Susan een date via datingsite “Perfect Match”. Ze krijgt een reactie van de Nils, een 38 jarige Zweed, plastisch chirurg, die sinds een paar maanden in Amsterdam woont. Het klikt gelijk en de twee beginnen een relatie. Er lijkt geen vuiltje aan de lucht, maar toch voel je gelijk dat er iets niet helemaal klopt aan deze relatie… Is Nils wel haar perfect match?
Op een gegeven moment wordt Marit wakker in het ziekenhuis en na een poos realiseert ze zich wat hij haar heeft aangedaan.
Ze besluit nadat ze wat opgeknapt is om het heft in eigen handen te nemen … letterlijk en figuurlijk.
Wat volgt is een uitputtende reis waarin ze op zoek gaat naar Nils met voor hem een tamelijke dramatisch einde.. de ultieme wraak!
Ik vond het een heerlijk boek, wat erg “snel” leest. Past perfect bij de achternaam van de schrijfster… ;-) Patricia gebruikt geen moeilijke taal, het is een heel toegankelijk boek. Mooi in het boek vind ik het feit dat Marit veranderd in dit boek. Van een wat twijfelende vrouw, tot iemand die heel sterk en daadkrachtig is. Mooi om deze transformatie te zien gebeuren. Wat mij betreft is dit een echte vrouwenthriller, wat Marit overkomt, raakt iedere vrouw.
Kortom, dit boek en ik zijn een “Perfect Match”!
Ik geef het boek 4 sterren.