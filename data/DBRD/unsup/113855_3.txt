Met Alweer een Bestseller hebben de twee literair agenten een absoluut handig schrijfboek op de markt gebracht, in de zin dat het helder is geschreven, zonder poespas, en met begrijpelijke voorbeelden op schrijf-technisch niveau. Primair voor de beginnende schrijver

Dit boek waarschuwt, omdat niet iedereen met de wens een boek te schrijven ook daadwerkelijk bestsellermateriaal zal produceren. Echter, in deze maatschappij waarin iedere staatsburger met Googles hulp een boek kan maken, is zo’n waarschuwing aan dovemans oren gericht. Daarom wordt het na hoofdstuk vier (het boek heeft maar vijf hoofdstukken) pas echt interessant. Hier worden namelijk de vervolgstappen toegelicht. Er staan voorbeelden van brieven aan uitgevers en heel praktisch waar je op moet letten bij het insturen van een manuscript. Ook zijn de bijlagen (ong.70 pagina’s) niet alleen interessant, maar ook zeer bruikbaar voor elke schrijver vanwege de uitgeverslijsten, correctie-, proposals- en briefvoorbeelden.