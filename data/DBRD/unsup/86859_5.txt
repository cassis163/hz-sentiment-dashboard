In een ladder naar de hemel volg je het leven van Maurice Swift. Het is zijn grote droom om een beroemde schrijver te worden. Het enige probleem is dat hij geen ideeën kan bedenken voor zijn roman. Maar elk probleem heeft zo zijn oplossingen. En Maurice durft wel eens misbruik te maken van andermans vertrouwen.
Het is een verhaal dat zeer goed in elkaar zit, in vijf verschillende schrijfstijlen neemt John Boyne je mee doorheen het leven van Maurice. Hij speelt met perspectieven en verschillende personages die keer op keer een karakter vormen. Maurice is eigenlijk een ‘schurk’, maar toch wil je weten wat zijn volgende stappen naar succes zijn, soms met afschuw maar vooral met nieuwsgierigheid lees je dit boek uit.
Daarnaast is ook de verhaallijn leuk, je krijgt namelijk een blik achter de schermen van de schrijvers en auteurswereld.
Dit boek is bij de betere die ik al heb gelezen, dat op zich zegt al veel. Een mooie vijf sterren.