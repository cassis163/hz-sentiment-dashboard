In Ursula Poznanski's nieuwe roman wordt de dakloze Dorian wakker in een metro gang naast een plas bloed en een lichaam. Hij weet niet wat er is gebeurd, maar er is een hulpverlener die hem meeneemt naar een villa.
Het lijkt te mooi om waar zijn. Eten, kleding, warmte opleiding, en de enige tegenprestatie is flyers uitdelen of pakketjes afleveren.
Als Dorian een van die geheimzinnige pakketjes niet afgeeft en openmaakt is dat het begin van spannende tijd voor Dorian. Wat is waar en wat niet, en wie kan je nog vertrouwen?

Vanaf de eerste pagina is er spanning en die is blijvend. Vanuit Dorian gezien maak je mee wat beleefd. De wereld waar hij in terecht is gekomen is realistisch en toch onvoorstelbaar. Het in het bezit hebben van het vreemde pakketje brengt hem in groet problemen en Dorian gaat op de vlucht. Langzaamaan ontvouwt zich een verhaal waar Dorian steeds meer informatie verzameld, er gaat iets gebeuren, iets groots en hij moet erbij zijn.

De spanning wordt steeds een beetje opgevoerd. Door het meekijken met Dorian wordt de informatie gedoseerd aan de lezer gegeven. De ontknoping is was rommelig en had beter uitgewerkt kunnen worden, maar desondanks een goed opgebouwd verhaal in een prettige stijl van schrijven.

Het is een YA adult boek met een jonge hoofdpersoon, maar ook zeer geschikt voor volwassen lezers. De boodschap ‘geloof niet alles wat je hoort en leest’ is helemaal van deze tijd.
Een vlot, spannend en zeer geslaagde opvolger van Erebos.