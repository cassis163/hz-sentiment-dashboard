Vandaag ontving een mooie lezersrecensie, die ik met toestemming van de lezer hier voor jullie mocht plaatsen.
Bij deze:

Recensie Wintercode

‘Wintercode’ kreeg ik toevallig in handen. Waar Pen Stewart de inspiratie vond voor deze roman is me een raadsel: het verhaal overstijgt elke verbeelding. Een fantasyverhaal, maar dan zonder de clichés. Bovendien spreekt het ook je eigen verbeelding aan.
De originaliteit zit hem vooreerst in de onverwachte wendingen in het verhaal. Als lezer word je meegezogen in de queeste van Chloë, Jake en Sia. En net wanneer je denkt dat je doorhebt wat er vervolgens zal gebeuren, word je verrast. De personages en volkeren die Pen Stewart hun rol laat spelen in dit verhaal zijn op zijn minst ook buitengewoon te noemen. Elke bevolkingsgroep en elk personage heeft zijn gaven en tekortkomingen … wat mij betreft, een knipoog naar de realiteit in de voor ons vreemde wereld van Laersinweld. De zelfbedachte, aparte taal past helemaal in de creativiteit van de roman.
Een verbeeldingsroman? Jazeker, maar nog veel meer dan dat: een absolute topper in het fantasygenre. Ik ben erg benieuwd naar Wintercode 2.