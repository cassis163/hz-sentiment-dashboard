Ik heb alle boeken van Indridason gelezen en ben een groot liefhebber en bewonderaar; prachtige personages, mooie verhaallijnen, maar vooral geweldig geschreven. Dat geldt voor een groot gedeelte hier ook en in het begin is het ook heel spannend, maar al gauw slaat de auteur op hol met een plot dat, voor wie een beetje op de hoogte is van (militaire) mogelijk is en wat internationale politiek en historische setting betreft, volstrekt ongeloofwaardig wordt. Om niets van het plot te verraden, kan ik niet in details treden, maar er gebeuren dingen (vooral op het eind) die -op z'n minst gezegd- niet erg waarschijnlijk zijn. Conclusie; niet geloofwaardig, maar wel prachtige beschreven.