De eerste thriller van Ellen Lina smaakt naar meer. Wat een geweldig spannend boek, die je van begin tot het eind in zijn greep houdt.
Ik heb erg uitgekeken naar dit prachtige boek en wat heb ik er van genoten! Wegleggen was geen optie, dus in één dag had ik hem uit en
leefde een dag helemaal mee met Vesper, Stijn en Nick. Deze drie personages hebben de hoofdrol in dit verhaal.
Nick is de zoon van Stijn, een dwarse tiener die onhandelbaar is en van school gestuurd wordt. Hij houdt zich voornamelijk bezig met het
gebruiken en verkopen van drugs en begeeft zich tussen foute vrienden. Ook zijn er een aantal criminelen die het gezin het leven zuur maakt,
de ellende is dan niet te overzien als één van deze gevaarlijke criminelen Vesper herkent. Dan weet ze dat het verleden haar achterhaalt, wat ze zo graag wilde loslaten…
De angst neemt bezit van haar en dat is niet voor niets. Je komt op een punt en denkt te weten hoe het inelkaar zit, maar niets is minder waar.
De wendingen in het verhaal zijn subliem en je wilt alleen nog maar doorlezen. Ik ben een absolute fan van Ellen Lina en heb al haar boeken gelezen,
en gewaardeerd met 5*Ook dit boek is een pareltje met sterke uitgewerkte karakters, een fijne schrijfstijl en een treffende titel ! Een schokkend einde maakt het hele verhaal compleet! Heerlijk spannend boek en ik kan niet wachten op de volgende..!!