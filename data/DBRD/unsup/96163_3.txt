Emily Porter heeft haar geheugen laten wissen om een groot geheim veilig te stellen.
Ze heeft zichzelf enkele instructies nagelaten; Bouw een nieuw leven op, laat het verleden rusten en zorg dat je niet op het net te vinden bent. Niet allen je eigen leven hangt ervan af.

Emily is afgelegen gaan wonen en dan ontmoet zij Luke. Hij intrigeert haar, maar kan ze hem wel vertrouwen?
En wie is Rolan? De man die haar echte naam blijkt te kennen, namelijk Audra?
Audra is een afstammeling van de Hongaarse 'Blood Countessâ€™ Elizabeth Bathory. De mensen uit deze bloedlijn worden opgejaagd door jagers die van plan zijn de bloedlijn uit te roeien als vergelding voor wat 400 jaar eerder is aangedaan door Elizabeth Bathory.

Het is een verhaal dat mij aan de ene kant intrigeerde en aan de andere kant door de manier van schrijven soms af stootte.
Tosca Lee heeft soms scenes gebruikt uit andere boeken en films en die zijn duidelijk te herkennen, dat is voor mij echt een minpunt.
Daartegen weet ze wel te boeien, ik wilde weten hoe het verder ging met Audra.
Wat echt een gemis is voor mij, is dat er maar bar weinig over Elizabeth Bathory wordt verteld, waardoor ik mij echt afvroeg waarom er 400 jaar nadat zij mensen heeft vermoord uit bloedlust, er nog jacht wordt gemaakt op haar nakomelingen.
Het boek had zo veel beter geweest als de geschiedenis er meer in verweven was.
Het verhaal eindigt met een zeer onverwachte cliffhanger, waarbij je als lezer enorme vraagtekens bij zet.
Als blijkt dat het boek een eerste deel is, dat er een vervolg komt, is de cliffhanger begrijpelijk, maar helaas wordt dat nergens aangegeven.