In het nieuwste boek van Celeste Ng maken we kennis met de familie Richardson. Op het eerste oog een perfecte familie bestaande uit vader en moeder, zonen Trip en Moody en en dochters Izzy, Lexie. Samen wonen ze in het perfecte stadje Shaker Heigths, een rustig stadje waar alles tot in de puntje is geregeld. Aan het rustige leventje van de familie Richardson komt een einde als kunstenares Mia samen met haar dochter Pearl in het stadje komt wonen en het appartement huurt dat eigendom is van de familie Richardson. Al snel geraken Pearl en Moody goed bevriend en geraakt dochter Izzy gefascineerd door het leven van Mia. Door een voogdijzaak van een bevriend koppel veranderen de verhoudingen in het gezin Richardson als niet iedereen partij kiest voor dezelfde persoon. Het boek handelt vooral over moederliefde en de klasseverschillen tussen de twee families. Het verhaal leest heel vlot dankzij de spannende wendingen die plaatsvinden. Ik ben alvast heel benieuwd naar de verfilming van het boek!