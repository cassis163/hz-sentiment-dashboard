Dit boek gaat over kakkerlakken, vluchtelingen en lijken. Dit boek gaat ook over onmenselijkheid, mede-menselijkheid en mensen. Het gaat over oorlog, verkrachting en mensenhandel. Dit boek is een verhaal, en jammer genoeg een reëel verhaal wat de meesten van ons liever zo snel mogelijk weer zouden willen vergeten. Een aangrijpend verslag over de dagelijkse gebeurtenissen op de beroemde 'Favaloro-pier te Lampedusa. En hoe de schrijver als arts hier mee omgaat. Regelmatig moest ik het boek even terzijde leggen, even alles laten inwerken, even normaal ademen. Dit is een relaas dat meer mensen moeten lezen. Aangrijpend, confronterend, goed en vlot geschreven, blijft hangen... Liever zag ik hierop géén vervolg. Liever zag ik deze crisis opgelost....