Dit verhaal gaat over de midlifecrisis van Adam Sharp. Belangrijke levensgebeurtenissen komen voorbij en samen met Adam leef je mee of hij wel de ‘beste’ keuzes gemaakt heeft. Het is een puur liefdesverhaal. Voornamelijk gezien van de kant van de man. We maken kennis met zijn grote jeugdliefde Angelina en op een zijvlak met zijn partner Claire. De crisis ontlaadt zich in een week op vakantie in Frankrijk, die Adam doorbrengt met Angelina en haar tweede echtgenoot Charlie. Zonder Claire. Zij dubt thuis of ze voor haar werk kiest, dan verliest ze Adam. Omdat een van hen onvruchtbaar bleek zijn ze kinderloos gebleven en is hun huwelijk verwaterd.
Ik ging zo lang mee in de herinneringen en belevenissen van Adam dat ik op het eind pas goed ging begrijpen waar het plot naar toe ging! Net al zijn boeken is het eind mooi. Hij beseft dat hij zijn eigen schaamte wilde ontvluchten, terwijl de liefde van zijn leven van hem hield met al zijn flaws and flows er op aan. Houden-van is een wérkwoord en zijn obsessie met zijn verleden heeft hem geblokkeerd het beste van zichzelf te laten kennen.
Charlie ontpopt zich tot zijn rolmodel: Aanbidt de vrouw die jij liefhebt en die jou liefheeft. Op het eind lezen we over Adam Sharp’s onbewust van binnen sudderende ideaal in de liefde, wat hij beseft niet voor elkaar gekregen te hebben: “Ik had Bob altijd gezien als iemand die de dag plukte. Maar na veertig jaar was hij nog iets beters geworden: de man die, samen met zijn vrouw, een buitenkans had omgevormd tot een heel leven. Veel tijd en energie.”
Dit boek is een ode aan de man. Echt heel mooi. Muziek verbindt de flarden van zijn herinnering met het heden. Aan de hand van zijn muziek leert Adam zichzelf steeds beter kennen. Graeme Simsion geeft je tot slot een playlist mee, zodat je beter begrijpt hoe Adam in elkaar steekt. Ik denk dat veel mannen lijken op Adam. Sommigen zijn vroegbloeiers, maar de meeste toch laatbloeier. Het beste bewaren zij voor het eind. Hun liefdeslied. Maar ook zijn er mannen, die voortijdig crashen. Dank je wel Graeme voor deze originele, gevoelige roman.