Ik heb me steeds afgevraagd hoe iemand als dubbelspion gerekruteerd wordt, en hoe zo iemand een bestaan vol open valkuilen aanvat. Wel, le Carré geeft het antwoord. Geëngageerd zoals nooit te voren, maar met bijtende ironie als antidotum vertelt le Carré het verhaal van misleiden en misleid worden van 2 idealistische boezemvrienden annex dubbelspionnen, met als achtergrond de grote politieke omwentelingen van de laatste 40 jaar. Idealisme dat nijgt naar gevaarlijke naïviteit in het laatste kwart van het boek, als de 2 protagonisten in de ban komen van een dubieuze "wereldverbeteraar". In een hallucinante epiloog toetst le Carré de afwikkeling van een fictief verhaal aan de do's en don'ts van imperialistische politieke manoeuvres van de VS.

Een gelaagd boek, dat je een tijd diep doet nadenken als je de achterflap hebt dichtgeklapt.