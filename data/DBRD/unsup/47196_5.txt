Diep onder de indruk heb ik dit boek net opzij gelegd. Toen ik erin begon had ik hoge verwachtingen. Het boek is niet voor niets "thriller van het jaar" en maakte al mijn verwachtingen waar. Tegen de achtergrond van de naweeën van apartheid en de strijd in Zuid Afrika, een land waar ik ben geweest en wat me naar aan het hart ligt, worden er twee moorden gepleegd. De persoon die de rode draad in dit verhaal speelt, inspecteur Bennie Griessel, heeft al zijn kracht en energie nodig om het op te lossen terwijl zijn privéleven ook niet lekker loopt.
De overgangen tussen beide moorden zijn soms wat plots maar het stoort me niet. Het houdt mij alert.
Deon Meyer verteld niets te vroeg en houdt de lezer tot het laatst toe in het ongewisse over de afloop. Ik was erg verrast en heb het laatste hoofdstuk twee keer gelezen want ik kon het niet geloven.
Ik ben blij dat ik voor dit boek geselecteerd was voor de crimezone buzzz club en heb er zoveel mogelijk over verteld op de sociale media (zonder iets te verklappen hoor) en hoop een volgende keer weer mee te mogen doen.