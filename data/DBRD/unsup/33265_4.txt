Dit boek stond al heel lang op mijn lijstje en nu eindelijk gelezen. Ik heb dit boek in een paar uur uitgelezen, kon 'm niet wegleggen. De proloog vond ik sterk en maakte mij erg nieuwsgierig. Het verhaal begint met dat Kate op 9-jarige leeftijd ziet hoe haar vader wordt vermoord en door een vreemde wordt opgevangen die haar beschermd en ervoor zorgt dat zij blijft leven.
Zij doet die avond haar vader een belofte om iets voor de maatschappij te betekenen en dit gaat zij doen, tegen de zin in van o.a. haar moeder, om les te geven in de gevangenis. Wes Carter, gevangene, gaat les bij haar volgen om zijn kans op vervroegde vrijlating te vergroten. Hoe zeer ze er ook tegen proberen te vechten, hun gevoelens voor elkaar worden steeds sterker. Je wordt helemaal in dit verhaal meegenomen, ook door de grappige ondertoon naar elkaar. In dit verhaal blijkt in ieder geval dat niets is wat het lijkt en je niet altijd snel/gelijk moet oordelen. Ik raad dit boek zeker aan om te gaan lezen en zelf te ontdekken hoe de liefde tussen Kate en Wes zich wel of niet verder gaat ontwikkelen, aangezien het een verboden liefde is.
Wat ik ook leuk vond is dat er een verwijzing in zit naar andere verhalen/boeken doordat zij hem les geeft.
Ik vond het erotische deel net iets te veel/uitgebreid. Misschien komt dat deels ook doordat ik dat niet in dit verhaal had verwacht en eigenlijk in weinig boeken ook zo uitgebreid zie.