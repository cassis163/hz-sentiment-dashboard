Door de Zombiespiegel is het tweede deel van de serie van Gena Showalter. Hierin volgen wij Alice Bell, welke liever Ali genoemd wordt. Het verhaal gaat verder waar het eerste deel Alice in Zombieland ophield. Nu ook weer een zeer spannend verhaal, met een twist in het plot die je niet aan ziet komen.

Ali en Cole zijn nog steeds samen maar er hangen dreigende wolken boven hun hoofd. Want opeens heeft Ali geen visioenen meer met Cole maar met een totaal andere jongen. Ook wordt de relatie bedreigd door een oude vlam van Cole waardoor de groene monster in Ali naar boven komt. Maar dit is niet de enige probleem waarmee ze te kampen heeft, wanneer ze na een aantal avonturen met zombies in de spiegel kijkt krijgt ze de schrik van haar leven, opeens ziet ze niet meer de Ali in de spiegel die anderen zien, wat is er toch met Ali aan de hand? Ook begint het gevecht met Anima, welke in het eerste deel een grote rol speelde in het verhaal. Nu zien wij deze weer terug en nog steeds hebben hun niet veel goeds in petto met Ali en haar vrienden. Zal zij dit weer overwinnen, en blijven Ali en Cole bij elkaar?

Ali heeft ook nog steeds contact met haar zusje Emma, zij stuurt haar nog steeds de konijnenwolk wanneer er gevaar dreigt. Zij maakt zich ook ernstige zorgen om Ali want uit het niets kan zij opeens een woedeaanval krijgen, hoort opeens zombiestemmen, en de zombies lopen Ali straal voorbij tijdens de gevechten het is net alsof ze haar niet zien!

Dit verhaal bevat nog meer spanning dan in deel 1, nog meer kan dat wel? Jazeker kan dat, Gena Showalter heeft weer een pareltje geschreven waarbij je het boek vanaf de eerste bladzijde niet meer weg kunt leggen. Zorg dus wanneer je in het boek begint dat je een dag of twee niks te doen hebt want het boek is niet weg te leggen en het liefst lees je het in één zucht uit. Het bevat spanning, vriendschap, liefde, ook deel twee mag je niet missen! De schrijfstijl van Gena Showalter is uniek te noemen, met een vlaag van humor er tussendoor maakt dit een boek om van te smullen.