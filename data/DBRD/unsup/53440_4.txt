De Amerikaanse schrijfster Norton is een nieuwe thrillerschrijfster uit Amerika. Haar Nederlandse debuut: “Langs de afgrond” is het bewijs dat het niet om de minste gaat. Een spannend verhaal over de 22e jarige Reeve. Ze is op jonge leeftijd ontvoert en vier jaar vastgehouden door een monster in diens kelder. Al jaren lang is ze daarvoor in therapie en ondervind ze nog dagelijks de gevolgen ervan.Ze is onder behandeling bij dr. Lerner.

Als ze op een dag weer bij hem is voor therapie word hij gebeld en blijkt er een noodgeval te zijn. Het 13-jarige meisje Tilly Cavanaugh is bevrijd uit de handen van een sadistische pedofiel. Hij moet er heen om het meisje door de eerste tijd heen te helpen. Omdat de moeder van Tilly liever geen man heeft, vraagt hij Reeve om te helpen, zoals zij zelf ook door een vorig slachtoffer is geholpen.
Want wie kan zich inleven in zo’n gruwelijk verhaal en echt de juiste dingen zeggen, degene die het zelf ook overkomen heeft.
Norton heeft zich prima voorbereid op dit boek. Zo valt er op haar website te lezen, dat zij zelf in zo’n kelder geweest is. Dat is ook te merken. Feilloos beschrijft ze de psyche van beide meiden en ook de beschrijving van de andere karakters in het boek, maken dat het een levensecht verhaal word. Het beeldende verhaal leent zich prima voor een spannende aflevering van een politieserie. Het verhaal is van het begin tot het einde boeiend.