Oorlog en terpentijn is het interessante levensverhaal van Urbain Martien, de grootvader van de auteur. Ik heb al veel mooie verhalen (fictie of non-fictie) gelezen, maar dit was het 1ste boek dat mij een boeiende inkijk geeft in de Groote Oorlog.
Aan de hand van aantekeningen in cahiers, probeert Stefan Hertmans het leven te schetsen van zijn grootvader. Het is toch wel een speciaal relaas geworden.
Het boek bestaat uit 3 grote delen. In het 1ste deel staat de auteur in vertwijfeling of hij die dagboeken al dan niet zou lezen. We maken kennis met de jonge Urbain en het leven van zijn ouders. Het 3de deel is dan weer het verdere leven van Urbain na de oorlog. In de 2de deel geeft de auteur een weergave van de deelname van zijn grootvader aan de oorlog 1914-1918.
Het is een ontroerend verhaal geworden, soms moet je wel doorzetten vooral door het poÃ«tische taalgebruik en typische termen uit de oorlog of de schilder- of muziekkunst. Het is zeker geen relaas geworden met veel oorlogsgruwelen, maar toch heeft de auteur ons geleerd hoe die periode beleefd werd door de soldaten.