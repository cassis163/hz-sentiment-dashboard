De angst van de wijze - Patrick Rothfuss
(2e deel van De Kronieken van Kvothe)

Gelukkig is Kvothe nog niet uitverteld, verre van eigenlijk..
Deel twee van De Kronieken van Kvothe is net zo geweldig als deel1
De naam van de wind.

De jonge Kvothe is na alle gebeurtenissen in boek 1 nog steeds niet uitgeraasd.
Hij verlangt nog steeds naar meer kennis en macht om zich te wreken, daarbij heeft hij torenhoge schulden en Ambrosius haalt hem het bloed onder de nagels vandaan.
Kortom, het zit onze held niet mee.

Kvothe onderneemt een ellenlange reis -aangezien de universiteit hem toch even liever kwijt dan rijk is- met het doel een beschermheer te strikken. Maar buiten de uni is het leven nog veel spannender. Zo komt hij in een moordcomplot terecht, moet hij rovers onschadelijk maken en leeft hij een tijd lang bij de Ademhuurlingen.
Daarbij ontmoet Kvothe nog een gevaarlijke Faevrouw, die nog nooit iemand levend heeft laten gaan..

Helaas komen we in deel 2 er nog steeds niet achter wat er met Kvothe is gebeurd waardoor hij nu zo'n troosteloze herbergier is geworden. Maar dat zorgt er dan ook meteen voor -samen met de humor en zelfspot in het verhaal, de slimme trucjes en tot in detail uitgewerkte listen van Kvothe- dat je maar al te graag verder wilt in het verhaal.

Net als deel 1 echt een heerlijk boek, nog steeds een van de beste fantasyboeken die ik ooit gelezen heb. Nu is het wachten begonnen op deel 3, tevens het laatste deel van De Kronieken van Kvothe.