Barbara J. Zitwer- De Dameszwemclub- juni 2016

De Cover
Op de cover een mooie afbeelding van een mooie dame die in het water duikt. Het is een water met een zwaan dus zal het waarschijnlijk een natuurbad of water zijn. Het is een mooi kaft, dat nodigt uit tot verder lezen.

Het verhaal:
Hoofdpersoon Joey Rubin woonachtig en werkzaam als architecte in New York, krijgt een grote opdracht in London. Ze is in Engeland voor de restauratie van Stanway House in de Cotswolds. Haar verblijf loopt niet makkelijk, de lokale bevolking ziet haar niet staan en ook de hereniging met haar jeugdvriendin Sarah lijkt niet makkelijk te verlopen. Bij haar dagelijkse wandeling komt ze bij een vijver en ziet daar een aantal dames zwemmen. Ze leert ze kennen als de Dames Zwemclub en neemt dagelijks met hen een frisse duik in het ijskoude water. Het zijn 5 pittige dames die allen in de tachtig zijn. Voor Joey is deze kennismaking met deze optimistische vrouwen en echte verrijking. En tevens het begin van een verandering. Ze vindt naast vriendschap ook haar grote liefde.

De schrijfster:
Barbara J Zitwer is een Amerikaanse filmproducent, toneelschrijver en literair agent. In 1995, vormde ze haar eigen literaire en film agentschap in New York City. Boeken behandeld door haar eigen agentschap zijn o.a. The Friday Night Knitting Club, ed.
In 2013 kwam in Nederland haar boek “De Dameszwemclub” uit.

Mijn mening over het boek:
Dit debuut van Barbara J. Zitwer is een echte feelgood roman en heeft hier ook alle ingrediënten voor. Het heeft een vlotte leestijl, begrijpelijke taal, goede verhaalopbouw. Mooi einde.
Goede thema’s als vriendschap, liefde & verdriet.
Leuk detail is hoe J.M. Barrie ( de schrijver van Peter Pan) hierin genoemd wordt. Mooi boek, ik geef het boek als feelgood roman 5 sterren. Zou zeker een vervolg op kunnen komen....