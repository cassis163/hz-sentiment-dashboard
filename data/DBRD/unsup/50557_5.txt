Ik had nooit gedacht dat dit boek iets voor mij zou zijn ,maar toch betrapte ik mezelf erop dat ik enorm genoot van het verhaal. Oorlogen is niet echt mijn ding, dus ik was weifelachtig over de aankoop ervan, maar omdat ik de auteur al enige tijd volg, gaf ik het toch een kans. Daar heb ik geen seconde spijt van gehad.
Het boek begint nu, met een tiener die zijn grootvader helpt met het opzoeken van informatie over mensen uit zijn verleden. Dan springt het verhaal over naar Victor, het echte hoofdpersonage van dit boek, een jongeman die je volgt voor, tijdens en na de eerste wereldoorlog, waar hij gedwongen moet gaan vechten, ook al is hij maar zeventien jaar oud op dit moment. Toch wel een lelijk gegeven, gebaseerd op echte feiten. Je volgt Victor in de loopgraven, hoe hij het van dichtbij meemaakt en beleeft. De emotie ligt duidelijk op de trauma's en de manier waarop hij ermee omgaat om te overleven. Een prachtig, ontroerend verhaal dat me echt beroert heeft.
De enige opmerking gaat over de gedichten, die geschreven werden door de auteur Marc Geyens. Die hoorden er echt niet bij. Voor elk hoofdstuk was mooi, maar het stuk nadien, nadat het boek afgerond is, vond ik absoluut overbodig en heb ik ook niet doorgelezen. Het is misschien andere mensen hun ding, maar dat was me net iets te veel. Toch geef ik het boek vijf sterren, gewoon omdat het verhaal zelf zo mooi is.