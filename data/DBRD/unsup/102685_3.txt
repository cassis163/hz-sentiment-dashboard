Elke keer weer als ik een Nederlandse thriller in handen krijg vraag ik me af of het wat is. Op de een of andere manier vallen deze thrillers me namelijk vaker tegen dan thrillers uit andere landen. Daar zijn in ieder geval twee verklaringen voor. Allereerst hebben vertaalde thrillers zich eerst bewezen in een ander land, voordat ze hier uitgebracht worden (neem ik aan). Ten tweede, Nederland is gewoon veel minder een land waar je thrillers af kan laten spelen (voor mijn gevoel). Deze keer, was ik echter positief verrast.

Heldhaftig speelt zich af in Amsterdam en wordt verteld vanuit de onconventionele speurder PP (Pieter Posthumus). Pieter is werkzaam bij de uitvaartdienst van de gemeente Amsterdam. Hij speurt nabestaanden op van eenzame doden en als die er niet zijn, of als die niet willen betalen voor de begrafenis, dan regelt hij de begrafenis en spreekt een grafrede uit. Pieter is een conscientieuze man die het liefst alle eindjes van een verhaal heeft bekeken en opgeknoopt voor hij doorgaat naar een volgende zaak. Dit tot ergenis van in ieder geval één van zijn collegas. Door een van deze eenzame doden raakt Pieter samen met zijn nichtje Merel, die journalist is, verwikkeld in een zaak die speelt in de Marokkaanse gemeenschap in Amsterdam. Naast het ambtelijk perspectief zien we ook een aantal mensen die bij de AIVD werken en proberen in dezelfde gemeenschap een terroristennetwerk op te rollen. De vraag is: gaan ze elkaar helpen of werken ze elkaar tegen?

Zoals ik al zei, dit is een prima Nederlandse thriller. Geschreven door het (buitenlandse) schrijversduo Britta Böhler (strafadvocate) en Rodney Bolt (reisauteur) afspelend in Amsterdam. Het boek is niet erg spannend, maar weet je wel mee te nemen en heeft ook wel enkele spannende elementen. De schrijvers mogen, wat mij betreft, nog wat meer spanning inbrengen en ons wat meer in het ongewisse laten. Voor mijn gevoel weet je als lezer vaak al meer dan het hoofdpersonage, waa