In dit boek gaat het over het pedofilie netwerk in Nederland en dan met name in de hogere kringen van de samenleving.
Er komen veel bekende namen voor, die we allemaal kennen vanuit de politiek en/of de media in zowel positieve als negatieve zin.
Wat dit een zeer gewaagd boek maakt in mijn ogen.
Het boek bevat veel personages, en veel bijnamen en afkortingen om personen te noemen wat het soms echt lastig maakt om te lezen.
Het verhaal an sich, het hoofdonderwerp, is zeer boeiend en goed uitgewerkt, ik heb soms echt met mijn ogen moeten knipperen en regelmatig me afgevraagd of het waarheid was wat er in het boek staat.
Het boek bevat in mijn ogen namelijk een zeer grote kern van waarheid ( helaas ) en ik ben echt bang dat er precies zo een netwerk bestaat als Tomas beschrijft, inclusief de schuilnamen en de handjes boven de hoofden.
In de kringen waar dit zich afspeelt kun je je dat veroorloven aangezien ieder handje boven je hoofd ook teruggegeven kan worden, je weet ook over hen iets wat ze met schaamrood op de kaken zal laten afdruipen uit het politieke vak.
Dat neemt niet weg dat het verschrikkelijk is wat er gebeurd is jaren geleden in die Pinocchioclub, want het verhaal waar het hier om draait is daadwerkelijk gebeurd, of het Ã©cht op deze manier gegaan is dat is natuurlijk niet duidelijk. Maar het laat je wel raden.

Het boek is niet heel toegankelijk, en mijn waardering zal niet heel hoog zijn, niet omdat ik het onderwerp niet interessant vind maar omdat het ( misschien wel gedwongen ) heel lastig in elkaar zit, er worden suggesties gedaan dat het om bepaalde personen gaat maar zeker weet je het niet door alle schuilnamen en moeilijke constructies qua verhaal.
De spanning die Paul en Nadine toevoegen is dan wel weer leuk en ik denk dat dat het meest fictieve deel van het geheel is. Zij maken bijna een soort van roadtrip door Europa om verscheidene zaken helder te krijgen en beleven romantiek en spanning samen en dat maakt het aangenaam om te lezen.

Ik denk dat ik persoonlijk het boek over een tijdje nog eens moet lezen om precies te weten hoe alle vorken in de steel steken......