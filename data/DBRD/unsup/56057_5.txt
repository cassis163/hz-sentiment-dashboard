Mijn volledige recensie is terug te vinden op:
https://www.linda-linea-recta.nl/duingras/

Jackie van Laren is De feuilleton-koningin van Facebook!
De Eilandliefde serie is eigenlijk door toeval ontstaan. Vanaf half juni poste zij een stukje van dit verhaal op Facebook. Het lezersaantal groeide en groeide en daarmee ook de enthousiaste reacties/discussies. Waar Jackie volgens eigen zeggen vreselijk om moest lachen maar waar ze tegelijkertijd ook heel geïnspireerd door raakte. En zo ontstond Duingras, deel een van de Eilandliefde serie, welke uit vier delen bestaat.

Het verhaal gaat over Wende, Axel en Vincent, en wordt vanuit het perspectief van Wende, in de ik persoon, vertelt.
Na het verbreken van de relatie met Bastiaan, stopt ze abrupt met studeren en gaat twee weken op vakantie naar een van de Waddeneilanden.

En daar ontmoet zij Axel, eigenaar van restaurant Grote Vis, en zijn beste vriend Vincent, een kitesurfer. In no time staat ze een handje te helpen alsof ze nooit anders gedaan heeft, en slaat de vlam in de pan bij Wende en Axel. Beiden hebben een aardig gevulde rugzak als gevolg van hun vorige relaties.

*Hij schudt zijn hoofd, ik was helemaal niet boos. Ik ben niet zo goed in van die, die … beleefdheidsfrasen; ik zeg blijkbaar te weinig. Ik … mijn ex kon altijd vreselijk op mij vitten als ik volgens haar weer eens als een botte boer uit de hoek was gekomen, maar ik was me dan van geen kwaad bewust.

Nou mijn ex had er altijd een enorme hekel aan als hij op me moest wachten, vertrouw ik hem toe. Hij kon dan écht onaardig tegen me zijn, en ik bedoel dus niet per ongeluk. Dus toen jij daarnet op het strand zo zei van Kom je nou nog of blijf je daar staan, dacht ik: en nou laat ik verdorie niet meer over me heen lopen omdat een of andere man weer eens vindt dat het allemaal niet snel genoeg gaat.*

Duingras krijgt van mij vijf sterren. Simpel omdat het verhaal doet wat het moet doen. Het loopt lekker, maakt mij aan het lachen. Je sjeest er al lezend doorheen, heet is een vlot lopend verhaal met een dosis humor, romantiek en vriendschap.