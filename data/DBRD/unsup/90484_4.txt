Met veel plezier heb ik afgelopen week dit debuut van dit opmerkelijke duo gelezen. Vanaf de eerste bladzijden van dit boek zit je middenin de actie en wordt er geswitcht tussen verschillende verhaallijnen zonder dat het verhaal ooit stokt. Toch ook twee minpuntjes: in het begin had ik het af en toe moeilijk om het noorden niet kwijt te raken door het grote aantal personages dat opgevoerd wordt. Daarnaast vond ik het einde nogal aan de onwaarschijnlijke kant en wordt er wel heel veel aandacht besteed aan het uitleggen van de beweegredenen van de dader. Toch had ik een voldaan gevoel na het omslagen van de laatste bladzijde en ga ik de opvolger Levend aas ook zeker lezen.