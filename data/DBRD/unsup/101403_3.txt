Wendy Toliver is auteur van YA boeken zoals The Secret Life of a Teenage Siren, Miss Match, Lifted en Once Upon a Time: Regina's Rising. Het laatste boek borduurt net als Once Upon a Time: Red's Untold Tale voort op de karakters uit de populaire ABC-televisie serie Once Upon a Time.

Wie bekend is met de serie, kent zonder twijfel de eigenzinnige Ruby of Red die werkt bij haar Granny in de diner. In dit boek neemt Toliver mee naar een periode voor Granny's. Je maakt kennis met Red in haar jeugd, haar vrienden en haar vijanden. Dit boek biedt hetzelfde eigenzinnige karakter, maar op een geheel andere wijze.

Waar de serie je zou doen verwachten dat het hele "wolfstime"- verhaal zou aansluiten bij wat we weten in de serie over Red. Namelijk het ooit verandert zijn in een wolf, tijdens wolfstime - vanwege het niet dragen van haar rode mantel... en het doden van de liefde van haar leven Peter, biedt dit boek een heel ander verhaal. Een verhaal waarin Red niet op de hoogte is van haar eigen Wolf zijn en waar wordt ingegaan op de voorgeschiedenis tussen Red en Peter.

Waar een twisted fairy tale in de lijn van de verwachting lag, gezien de serie en de omschrijving van het boek, blijkt niets minder waar. Het boek biedt een achtergrondbeeld dat aardig beschreven is, maar weinig spanning en originaliteit bevat. Het leest aardig weg maar biedt meer een jeugd-tiener roman dan een twisted fairy tale. Spijtig dat Toliver de kracht van de serie niet heeft kunnen doorvoeren in haar boek.