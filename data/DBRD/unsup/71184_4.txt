Het EVO flipboekje is een leuk vormgegeven boekje, waarin de evolutie als animatie te zien is. Het is gebaseerd op de dertig meter lange leporello waarin Jurian MÃ¶ller, grafisch ontwerper, de evolutie minutieus verbeeldt.
De tekeningen en zachte kleuren zijn erg mooi en het heeft een handzaam formaat.
Flippend door het boekje ga je steeds verder terug in de tijd, van je grootvader naar 530 miljoen jaar terug, wat overeen komt met een half miljard generaties. Of juist vanaf het eerste begin naar je grootvader, afhankelijk van de richting van flippen. In eerste instantie ben ik er een paar keer snel doorheen gegaan, in een paar tellen zie je dan de hele ontstaansgeschiedenis van de mens. Daarna heb ik wat meer per bladzijde gekeken, want op de bladzijden staan jaartallen, wanneer de getekende voorvader van je geleefd heeft en hoeveel generaties terug je dit kunt plaatsen. Dat maakt het naast leuk ook nog een leerzaam boekje. En het bracht mij er ook toe het een en ander op te zoeken op Internet.
Het is alleen jammer dat de lettertjes erg klein zijn en door de kleur van de ondergrond soms moeilijk te lezen.
Al met al een leuk boekje dat ik nog regelmatig even zal pakken om een paar bladzijden te lezen en weer verwonderd zal staan over mijn voorouders.