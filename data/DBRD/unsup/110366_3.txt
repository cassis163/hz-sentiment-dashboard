Dagen van Schaamte van Lieneke Dijkzeul is een boek geworden met een hedendaags thema. Het begint met een observatie door een oudere dame, van een zo op het oog geslaagde man, tot een ontvoering van deze geslaagde man. Pieter Elting wordt uit zijn huis ontvoerd door een man en een vrouw. Het is Pieter onduidelijk waarom hij vastgehouden wordt in een kleine, kale ruimte met alleen een bed en een kleine radiator. Pieter dient zich aan regels te houden, die hij niet kent, maar gaanderweg begrijpt hij dat hij direct moet doen wat zijn ontvoerders willen, anders wordt hij geknepen of geslagen. Zijn niet te eten maaltijden krijgt hij 3 x per dag en voor hij krijgt een luier om die maar 1 x per dag verschoond wordt, uitermate beschamend en vernederend. In het begin krijg je medelijden met Pieter, maar als we hem beter leren kennen zien we hoe egoistisch hij eigenlijk is. Als hij op enig moment een soort van dagboek van een van zijn ontvoerders krijgt, wordt duidellijk wat de reden van de ontvoering en behandeling is. Het einde is verrassend, mede omdat deze weer uit de obeservatie van de oudere dame komt. Het boek vond ik niet echt een thriller, maar leest desalniettemin vlot weg en stipt een behoorlijk maatschappelijk probleem aan.