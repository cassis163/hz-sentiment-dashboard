Toen ik 'Voor jou' had dichtgeslagen had ik niet verwacht dat een vervolg minstens zo goed zou zijn. Toen kwam 'een leven na jou' uit. Ook dit boek wist mij diep te raken. Het verhaal van Will is ten einde gekomen, maar dat van Louisa gaat nog door. Na twee jaar rouwen is Louisa nog steeds niet over de dood van Will heen. Ze worstelt zich door de dagen, en heeft zich aan geen enkele belofte aan hem gehouden, ze voelt zich alsof ze gefaald heeft. Maar dan op een late avond staat er ineens een wildvreemd meisje voor de deur, die beweert Wills dochter te zijn. Compleet overrompeld door deze verschijning wordt Louisa teruggeworpen in het verleden. En probeert zij deze losgeslagen puber te helpen haar weg te vinden in het leven. Maar hoe reageren de ouders van Will? En kan Louisa zelf wel dealen met een kind van 16 die van niemand iets aantrekt?

Het is een verrassend boek. Ik had niet verwacht dat er een deel twee geschreven zou worden die net zo goed in elkaar zat als het eerste deel. Je kunt je goed in Louisa verplaatsen dat ze zich verloren voelt, en moeite heeft met nieuwe liefde toelaten in haar leven. Een superboek met sterke personages die goed uitgewerkt zijn. Een boek met een traan en een lach. Heerlijk!