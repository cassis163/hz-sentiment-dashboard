Met 'Dubbelleven' heeft Tom Bergs toch wel een schitterend debuut gemaakt. Vanaf de eerste pagina heeft de schrijver je in zijn greep en is het moeilijk om zijn boek naast je neer te leggen.
Het verhaal speelt zich af in Haacht en deelgemeenten ... en begint erg simpel : Een studente wordt in een park dood teruggevonden. Een taak voor het politieteam van Louis om de dader te vatten. Alleen ... Louis gaat binnenkort op rust en de jonge hoofdinspecteur Sophie zal hem opvolgen, wat Johan (rechercheur) moeilijk kan verteren.
Bergs beperkt zich tot een mooi aantal personages en schrijft zeer vlot zonder al teveel poespas. Enige minpunt zijn de met momenten uitgebreide plaatsbeschrijvingen. Zeer leuk indien je Haacht en omgeving goed kent, minder aangenaam lezen als je niet van de streek bent.
'Dubbelleven' is geen zware lectuur, een leuke politieroman waarbij de schrijver je meermaals op het verkeerde spoort (probeert) te brengen. Een boek dat zo geschreven is dat het moeilijk wordt om het even opzij te leggen.
Mits enkele beginnersfouten en een (voor mij) niet zo geslaagde cover toch een zeer sterk debuut ... het is reikhalzend uitkijken naar je 2de boek Mr. Bergs.