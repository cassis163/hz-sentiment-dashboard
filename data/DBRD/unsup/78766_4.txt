Ik heb een uitgave gelezen van de Volkskrant serie: De Leeslijst. Op de achterflap schrijft Aleid Truijens "Een van haar mooiste romans, een echte Haasse". Of het één van haar mooiste romans is, durf ik te betwijfelen. Maar ook ik vind het een mooi verhaal. Het zit knap in elkaar. Een verhaal met daarin weer kleine verhaaltjes. Het hoofdverhaal is die van Klaas en Maja. Dan is er het verhaal van de vrachtwagenchauffeur Joop, het verhaal danwel onderzoek naar de dichter B Mork en tot slot het mysterie van madame Zavadowsky. Hella.S. Haasse heeft een mooie stijl, het verhaal leest prettig. Er is zelfs sprake van een zekere spanning en een plot. Mevrouw Haasse bewijst eens te meer dat ze een goede schrijver is. Ze beheerst de kunst om met weinig woorden (blz) een goed verhaal neer te zetten (schrijven in dit geval).