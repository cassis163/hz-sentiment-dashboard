Het verhaal:

Karin ter Duin is psychologe. Als zij 35 jaar is krijgt zij te horen dat zij geadopteerd is. Haar biologische vader woont in Canada en is ernstig ziek. Hij zou haar graag ontmoeten. Ook heeft ze nog een broer in Canada. Van dit bericht raakt ze erg van slag. Dit had Karin totaal niet verwacht. Want ze heeft lieve ouders en een zoontje Sam die doof is. En ze heeft het goed zo. Samen met Sam reist ze af naar Canada. Het gaat namelijk erg slecht met haar echte vader. Er is weinig tijd. Aangekomen in Ottawa, Canada, ontmoet ze haar echte vader, die daarna helaas komt te overlijden. Gelukkig kan ze haar onbeantwoorde vragen aan haar broer Jonas stellen.

Maar dan raakt er tijdens een wandeling een klein meisje vermist: de vijfjarige Liv Trembley. Het is de dochter van vrienden van Jonas. Het zoeken neemt veel tijd in beslag en Jonas heeft niet al te veel tijd voor zijn nieuwe zus Karin. Als het meisje wordt gevonden is ze helaas al overleden. Als er dan nog 2 vermissingen volgen, moet ieder goed op zijn kinderen passen. En raakt Karin onbedoeld erbij betrokken. Hoe dit afloopt, lees je in..Winternacht.

De elementen

De cover ziet er warm en mooi getint uit. Een dame loopt in de sneeuw met een sneeuwhond. Zoekt zij iemand? Of wandelt zij met haar hond? Het is een mooie lay-out. Winternacht is het thema van het boek. De vertelperspectief is 3e persoon. Wat kenmerkend is voor de boeken van Vermeer is dat ze makkelijk toegankelijk zijn. Het verhaal wordt mooi vertelt, helder en duidelijk. Alles wordt mooi beschreven. Halverwege als je denkt dat je weet hoe het zit, volgt er een twist in het verhaal. Zo is het ook met dit mooie boek. Winternacht heeft mooie thema's, zo komt adoptie aan bod. En hoe verrast is Karin als ze hoort dat dit haar is overkomen. Daarnaast blijkt haar biologische vader een ziekte te hebben nogal zeldzaam is. Ook dit wordt helder en duidelijk aangekaart.

Conclusie

Winternacht is een mooie spannende thriller voor als de sneeuw is gevallen. Om met een kopje thee en een fleecedeken op de bank heerlijk in te verdwijnen. Karin komt naar Canada om haar biologische vader te ontmoeten die op sterven ligt. Of dat nog niet genoeg is qua spanning voor Karin, verdwijnt er een klein meisje van 5 jaar. Geheel onbedoeld komt Karin dan met haar expertise daarmee in aanraking, komt er een hond op haar pad. Die eigenlijk heel goed overweg kan met haar zoontje Sam. Winternacht heeft daarom hele mooie momenten en enkele die heel zielig zijn. Suzanne Vermeer kan dit altijd heel mooi beschrijven, zodat je al heel snel in het verhaal zit. En gekluisterd blijft tot het verrassende einde En dat is heel mooi.

Heel erg genoten van dit mooie boek.

Gewaardeerd op 4 sterren.

Hartelijke groeten,

Annette Overvoorde
Boekrecensente bij Birdy's Boeken
https://birdysboeken.blogspot.nl/