Wat een ontzettend gaaf en goed geschreven boek. Het boek leest makkelijk weg en vanaf bladzijde 1 was ik gegrepen. Het verhaal is zeer actueel, facebook/whatsapp/verleidingen, wat het voor mij nog leuker maakte om door te lezen. Gaby Sadowski heeft het talent om emoties zo te beschrijven dat je het voelt. Voelt tot in het bot wat alle hoofdpersonen emotioneel ervaren. Ze maakt dat ik voor alle personen in al hun rollen en situaties begrip kon opbrengen terwijl ik meestal in alle boeken die ik lees toch wel 1 favoriet heb, hahahaha. In dit boek dus niet. Door de minimale beschrijving van de omgeving waar het verhaal of de scenes zich afspelen en toch genoeg informatie maakt dat mijn eigen verbeelding er een mooie film van kon maken.
Dat het boek een app heeft waarmee je de foto's in het boek kunt scannen voor meer achtergrond informatie en trailers, heeft voor mij geen meerwaarde. De filmpjes kloppen helemaal niet met mijn film. De hoofdpersonen hebben een andere stem, zien er anders uit... voor mij echt geen meerwaarde. Gelukkig kun je het boek zonder app ook lezen. Het is geen must om de app te gebruiken omdat je anders het verhaal niet zou kunnen volgen. Voor veel lezers is de app misschien een toevoeging, voor mij juist niet. Wel leuk om een keer ervaren te hebben, zo'n app.

Met smacht aan het wachten op het vervolg van Herkenning!