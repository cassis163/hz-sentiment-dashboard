Blijkbaar moet het aan mijn eerste recensie van het boek Witheet te lezen zijn hoezeer ik Jennifer L. Armentrout aanbid. Met elk woord dat ik van haar lees, word ik verliefder. Niet in de enge zin, maar in de lieve Audrey-zin. Agora zond mij daarom een exemplaar van het tweede boek in de Dark Elements-serie Steenkoud. En OMG! de cover vind ik echt verschrikkelijk, maar wat er binnen in het boek staat is demonisch goed.

Het is moeilijk om toe te geven, maar ik hou nòg meer van deze serie dan ik doe van haar NA-serie. Gewoon omdat dit boek hét boek is waarmee ik minstens tien keer hardop heb gelachen, gehuild en jawel geschreeuwd. Armentrout is de enigste schrijfster die het kan en ja, ze doet het weer.

Steenkoud volgt de legendarische mythe van de tweede boeken niet. Nee, want ik denk dat ik dit boek nog meer punten heb gegeven dan het eerste. Jennifers schrijfstijl of de verhaallijn zwakt niet af. In tegendeel, dit boek zit vol spanning, onverwachte plottwists en heel heel heel veel Roth en Zayne.

Als je niet van een goede oude driehoeksverhouding houdt, wel dan heb je pech. Ik moet zeggen dat het al een tijdje is geleden dat ik ze ben tegengekomen in een boek. En ik moet eerlijk toegeven dat ik het helemaal niet erg vond dat Steenkoud een alles ontvlammende driehoeksverhouding had. Ik hou zoveel van beide jongens. Misschien kun je al raden als je even naar boven kijkt welke hottie ik het meest verkies.

Ja, *zwijmel *zwijmel Roth. Hij is echt het beste mannelijke personage die ik ooit in een boek ben tegengekomen. Zijn geweldige humor en opmerkingen maken het boek zo speciaal en geweldig. Mijn Demon, hij is gewoon Roth. Je gaat echt niet weten wat ik bedoel als je deze recensie leest, maar je moet dit boek gewoon oppakken. Ren naar de dichtstbijzijnde boekenwinkel en koop dit boek. DIT MOET JE VERPLICHT LEZEN! Zeg dat Audrey het gezegd heeft!

[Heel wat fangirling en gegil later…]

Oké, weer even serieus. (Ja, Audrey! Je kan het!) Steenkoud is ook een boek die niet alleen over geweldige hotties gaat met een cliché wasbordje, maar er komt nog meer aan de pas. In het boek draait alles om demonen, wachters, engelen en alles daartussen. Je kunt misschien al wel verwachten voor welke spanning dit allemaal zorgt en hoe leuk het is om te lezen over die mythologie. Het is niet gewoon standaard: o engelen en demonen bestrijden elkaar. Nee, het gaat om zoveel meer en net zoals altijd weet Jennifer haar eigen draai te geven aan alles wat al bestond.

Bovendien is dit boek ook razend spannend (als ik dat nog niet vermeld had). Je wilt niet weten hoeveel keer ik met open mond pagina na pagina heb omgeslagen, gewoon omdat Jennifer me keer op keer wist te verrassen. Ze stuurde het verhaal alle kanten op en o wat had ik geen van haar plottwists verwacht.

Om af te sluiten: verdorie ben je nu nog niet naar de boekhandel gerend?! Je zou geen letter meer verder mogen lezen! Dit boek was alles wat ik verlang van een geweldig boek. Geen literaire parel, maar gewoon een boek die mij doet lachen van plezier, mij doet huilen omdat Roth geen échte man is en een megagrote glimlach op mijn gezicht tovert als ik nog maar aan het boek denk.