Ze weten niet wat ze doen.

Less is more. Wat heb ik een moeite gehad om dit boek uit te lezen en het ligt eigenlijk niet eens aan het verhaal zelf. De schrijver kaart onderwerpen aan die je aan het denken zetten alleen wat mij in dit boek erg tegenstond is dat wat op 1 pagina verteld had kunnen worden de schrijver 6 pagina's voor uittrekt. Hierdoor werd het verhaal langdradig en raak je de aandacht kwijt. Het verhaal vergt die aandacht wel vooral in het begin spring je van het heden naar het verleden, van Amerika naar Finland en weer terug. Pas toen ik ongeveer op de helft van het boek was kwam voor mij de spanning en vaart er enigszins in maar werd er soms weer uitgehaald door te lang ergens op door of in te gaan. Dit doet het verhaal geen goed. De schrijver laat je nadenken over bepaalde methodes met betrekking tot dierproeven, over het falen in het ouderschap, over eventuele tweede kansen en over dingen die niet meer te redden zijn. Al met al een goed verhaal alleen 200 pagina's te veel. Voor het verhaal op zich zou ik het boek aanraden echter vanwege de langdradige delen en de toch wel verstrooide manier van schrijven toch ook weer niet. Vandaar dat ik het boek slechts 3 sterren geef.