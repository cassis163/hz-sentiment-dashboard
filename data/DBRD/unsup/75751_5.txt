De erfgenaam speelt zich in de mijnstreek in Limburg. Op geniale manier worden mysteries uit het verleden blootgelegd en blijken ze in verband te staan met wraakacties in het heden tegen een rijke nazaat wiens huis in vlammen opgaat. Omkoping, chantage, dubbele belangen, ontrouw, bedrog, liefde, moord zijn de ingrediënten die deze eigentijdse thriller tot een bijzonder spannende roman maken. Niet alleen het verhaal en de entourage zijn top, de spanning blijft voortdurend aanwezig, waardoor je het boek niet kunt wegleggen. Slapen gaan is er niet bij, steeds weer pik je het volgende hoofdstukje mee, nooit wordt je teleurgesteld. Dat alles in een stijl die subliem is, prachtige zinnen, intelligente psychologische diepgang. Voor de zoveelste keer dat ik denk dat dit de beste van Charles den Tex is. Voor mij kandidaat voor alle crime prijzen én een serieuze kandidaat voor belangrijke literaire prijzen. Kritische noot zou kunnen zijn dat er veel opgelost moet worden in een betrekkelijk korte tijd, toch doet het geen echte afbreuk aan de geloofwaardigheid.
Aanrader voor leesgroepen, mannen, vrouwen en jongeren. Ook ouderen en digitale analfabeten kunnen van dit boek genieten, bij deze thriller is geen inzicht in computers vereist.
Opmerking van de redactie: Eric Visser is directeur van De Geus, de uitgeverij waar dit boek is verschenen.