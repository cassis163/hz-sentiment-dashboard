Volgens regisseur Paul Verhoeven had Akoenins eerste roman, Fandorin, "het geheimzinnige van Sherlock Holmes, het stripachtige van Kuifje en de actie van Indiana Jones". In de eerste twee Fandorin-detectives, was het nog wat te veel Kuifje, iets te karikaturaal om ernstig te blijven. Met deze Leviathan gaat het de goede kant op.

In Parijs wordt een Engelse lord en India-verzamelaar vermoord. De Franse commissaris Gauche volgt een spoor tot op de stoomboot Leviathan, die koers zet richting India. Akoenin laat elk van de verdachten om de beurt zijn verdenkingen kenbaar maken. De een na de ander blijkt er grandioos naast te zitten, inclusief Gauche, zodat Erast Fandorin, Russisch inspecteur en hoofdrolspeler in de Fandorin-reeks, de eer te beurt valt de dader te ontmaskeren.

Vijf verdachten ge√Øsoleerd in een salon op een boot in het Suez-kanaal, het ruikt sterk naar Agatha Christie, en het moet er niet voor onderdoen. Met voorsprong de beste Akoenin tot nu toe