‘De overlevenden’ is het eerste deel van ‘The Darkest Minds’-trilogie en vertelt het verhaal van Ruby. Zij leeft in een wereld waar plotseling kinderen sterven of bepaalde krachten krijgen. Het is aan Ruby om een oplossing te vinden. Ook heeft Ruby bepaalde krachten die ze geheim probeert te houden in het kamp (Thurmond) waar kinderen met krachten verblijven. Haar leven verandert drastisch wanneer de mensen in het kamp erachter komen dat Ruby bepaalde krachten heeft.
De auteur heeft een dystopische wereld gecreëerd. De uitgebreide beschrijvingen helpen bij het tot leven wekken van deze wereld en draagt bij aan de sfeer. De auteur bouwt langzamerhand de spanning op en dat komt ook bij mij als lezer over. Ik kon het boek niet wegleggen, omdat het te spannend was om te stoppen. Alexandra Bracken heeft een vlotte schrijfstijl.
Ruby is een moedig persoon die een innerlijke strijd voert met de krachten die ze bezit. Ze is een realistisch personage door de strijd die ze voert. Ook kon ik me goed in het personage verplaatsen.
‘De overlevenden’ is een spannend en meeslepend boek. Het boek is zo spannend, waardoor je het niet kan wegleggen. Ik ben heel benieuwd naar deel 2 en 3.