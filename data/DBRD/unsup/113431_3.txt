Dit was het eerste boek dat ik las van Francine Rivers.
Bevrijdende liefde gaat over Sarah, die op zeer jonge leeftijd leert dat mannen niets goeds brengen in het leven. Haar vader wilde haar niet kennen, wanneer haar moeder stierf werd ze verkocht door de vriend van haar moeder aan een wildvreemde man die haar vanaf haar 8e levensjaar misbruikte, omdoopte tot 'Angel' en haar op latere leeftijd de prostitutie induwde. Dan op een dag staat Michael Hosea op haar drempel die door een ingeving van God ervan overtuigd is dat zij moeten trouwen. Angel blijft echter overspelig en terugverlangen naar haar oude bestaan, omdat dat het enige was waar ze altijd op kon rekenen. Blijft zij voor altijd een prostituee, of kan ze zichzelf uiteindelijk het geluk toestaan en voor Michael kiezen?

Het was een prachtig verhaal, gebaseerd op een verhaal uit de bijbel. De schrijfstijl is zeer goed te volgen en ondanks de vele bladzijdes makkelijk vol te houden ondanks dat het boek door vele herhalingen van gedachten van de hoofdpersonen een beetje langdradig begon te worden. Dit was jammer. Je hoeft niet gelovig te zijn om dit boek te kunnen waarderen.