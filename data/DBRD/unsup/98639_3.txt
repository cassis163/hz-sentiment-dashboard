(Recensie komt oorspronkelijk hiervandaan: https://nlboekenrecensies.wordpress.com/wreed-mel-wallis-de-vries/)

Wreed – Mel Wallis de Vries

Wat als je ergste nachtmerrie werkelijkheid wordt en er niemand meer is om je te helpen? Langzaam en verward komt Danielle bij bewustzijn. Ze is geblinddoekt en vastgebonden op een bed. In de kamer voelt ze de aanwezigheid van een ander. Ze smeekt haar ontvoerder om haar te laten gaan, maar wat ze ook zegt, de kidnapper zwijgt. Dan voelt ze plotseling iets kouds en scherps. Danielle beseft dat de nachtmerrie nu pas echt is begonnen. Komt ze hier ooit levend uit?



We lezen in die boek over Danielle, ze is 17 jaar oud en gaat samen met haar vriendinnen op vakantie. Een paar maanden geleden heeft ze het uitgemaakt met Stan, maar nog steeds appen ze dagelijks. Danielle weet niet precies wat ze met hem aan moet. Ondanks dat ze de relatie verbroken heeft blijft Stan constant contact met haar zoeken.

De vakantie van Danielle en haar vriendinnen brengt hun naar Oosterrijk, ze gaan op wintersport reis met z’n allen. Danielle is ontzettend slecht in skiën, maar haar vakantie krijgt een andere wending als ze Dante ontmoet. Dante is ouder als Danielle en lijkt alleen maar interesse te hebben in haar, tot ongenoegen van de vriendinnen van Danielle.

Als de vakantie voorbij is loopt Danielle toevallig Dante weer tegen het lijf in de supermarkt. Om alleen maar bij hem te zijn, liegt Danielle tegen iedereen uit haar omgeving om bij hem te kunnen zijn, hierdoor raakt ze verstrikt in haar eigen leugens. Ook begint ze haar vriendinnen te verwaarlozen, omdat ze vrijwel alleen maar contact wil hebben met Dante en hierdoor haar vriendinnen negeert. Langzaam keren haar vriendinnen haar de rug toe. En dan wordt Danielle plotseling gekidnapt.

Zoals ik gewend ben van Mel Wallis de Vries, las dit boek ook weer lekker vlot door. En ook dit boek is weer geschikt voor meerdere leeftijden. Echter voor wat “oudere” jongeren zal dit een snel en makkelijk leesboek zijn, zoals ik het heb ondervonden.

Wat ik in dit boek zeer leuk vond, was dat de dader, de kidnapper van Danielle, niet duidelijk aanwezig is. Ik bedoel dus dat ik geen flauw idee had wie de dader was. En toen ik dacht dat ik het wist, bleek het totaal iemand anders te zijn!

Ik geef dit boek 3/5 sterren.