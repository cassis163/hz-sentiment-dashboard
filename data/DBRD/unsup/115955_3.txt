“DNA” is het eerste boek van de nieuwe serie van Yrsa Sigurdardottir. Ik had nog niet eerder een boek van Yrsa Sigurdardottir gelezen, maar wel al veel goede berichten gehoord, dus ik was erg nieuwsgierig naar dit boek.

De proloog is spannend en roept meteen de vraag op: Hoe zal dit aflopen?
Het boek gaat over een moordenaar die gruwelijke moorden pleegt en het is aan de politie om deze zaak op te lossen. Vooral het gebruikte moordwapen is verrassend en gruwelijk.
Ik vond het "leuk" dat de spanning tijdens de moorden werd opgebouwd. Alle drie de moordwapens had ik niet zien aankomen en vond ik origineel verzonnen. Het was wel erg gruwelijk en ik vraag me dan ook af hoe Ysra hierop gekomen is. Bij de tweede en derde moord vraag je je gedurende de opgebouwde spanning toch weer af welk apparaat de dader nu weer zal gebruiken.

De schrijfstijl vond ik vooral heel langdradig. Regelmatig dwaalde ik af tijdens het verhaal. Zeker met keer op keer de nummer/cijfer-combinaties, hup, skip! Ook de diepgang in de personages vond ik soms teveel van het goede.

Het is wel een echte thriller door de spanningselementen, maar de vele "afdwalingen" hadden van mij niet gehoeven.

Het boek heeft een onverwachts, maar geloofwaardig plot. Wel is het jammer dat het eind van het boek afgeraffeld wordt, hier had Yrsa wel meer mee kunnen doen.

Helaas voldeed het boek niet aan mijn verwachtingen, ik geef 3 sterren.