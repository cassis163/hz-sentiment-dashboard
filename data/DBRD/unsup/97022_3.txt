Op het moment dat er gelijktijdig zes eurocommissarissen worden ontvoerd, is het aan een journaliste, toponderhandelaar en de Europese president gezamenlijk op te trekken en het mysterie op te lossen. De ontvoerders zijn in staat om met een perfecte timing steeds onthullingen te doen die Europa op hun grondvesten doet trillen. Zij gebruiken daarbij de media en zijn niet te beroerd daarbij heel manipulatief te werk te gaan. Wie zit hierachter en is (het vertrouwen in) Europa nog te redden?

Het verhaal is prettig leesbaar door de korte hoofdstukken, snelheid waarmee de gebeurtenissen zich voltrekken en de actualiteit van het verhaal. De hoofdstukken zijn afwisselend vanuit verschillende gezichtspunten geschreven. Hierdoor krijg je inzicht in de personages. Ook werd ik me tijdens het lezen er heel bewust van hoe (relatief) makkelijk het is om mensen en de opinie te be√Ønvloeden als je beschikt over veel informatie en deze op bepaalde manier weet in te zetten.

Ik vond het een spannend verhaal, leuk om te lezen maar toch op de een of andere manier is het niet heel lang bij me gebleven. Ik heb het Brussel syndroom daarom gewaardeerd met drie sterren.