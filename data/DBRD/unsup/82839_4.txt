De verdwijning van Bernard O was voor mij de kennismaking met de boeken van John Brosens. In het begin las ik en dacht, oh leuk, een spannende roman. Echter na bladzijde 90 gebeurde er iets waardoor het verhaal een vaart kreeg en ik het boek het liefst in een adem had uitgelezen. De hoofdpersonages leer je eerst kennen en John Brosens bouwt het verhaal heel goed op. Bernard denkt een goede oplossing te hebben gevonden voor iedereen. Echter is dat wel zo? De vlotte schrijfstijl is zonder opsmuk en overbodige woorden. Elk woord telt in dit boek. John weet met een paar zinnetjes/een gebeurtenis de spanning nog verder op te bouwen. Ik ben verrast! Een heerlijke snelle thriller die ook heel geloofwaardig te noemen is. Een dikke aanrader!