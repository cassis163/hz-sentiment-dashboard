In Nederland worden op klaarlichte dag jonge kinderen ontvoerd. Er is amper iets bekend over de daders zo snel gaat het en het zijn er meerdere per dag. Heel het land is in de greep van de ontvoeringen en de politie moet echt alles op alles zetten en alle mankracht inzetten want dit is toch ongehoord. Maud leidt het team. Tijdens de zoektocht denkt ze vaak terug aan een andere zaak met een kind waarbij ze een fout gemaakt heeft die het kind uiteindelijk het leven gekost heeft. Is ze wel de juiste persoon voor de job.
Ook Kyra is weer van de partij, deze keer iets minder om zich met de lopende zaak van de kinderen te bemoeien al speelt ze ook daar een rol, maar ze heeft een spoor naar haar verdwenen zus en dat spoor moet ze gewoon volgen. Zeker nu ze de studie forensisch onderzoek volgt.
In eerste instantie gaan de verdwijningen snel, en dan ineens is het gedaan.
Wat is de overeenkomst tussen deze kinderen? Wat hebben ze gemeen opdat juist die kinderen meegenomen worden.
En dan wordt het eerste dode kind teruggevonden. De intensiteit van het onderzoek moet omhoog, iedereen voelt dat er iets belangrijks staat te gebeuren, maar wat?
Ik vond dit boek beter dan het eerste deel. Het leest wel even vlot.