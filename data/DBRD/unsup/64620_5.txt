In deze serie gaat Aïn verder met zijn zoektocht naar het laatste kristal die benodigd is om de zwarte magiër Nemroth te verslaan. Hij zal zoveel mogelijk manschappen moeten verzamelen om de tocht vol gevaren te volbrengen. Mensen en elfen moeten samenwerken. Ze zullen elkaars vertrouwen moeten winnen, ze hebben door de Brun oorlog een enorme hekel aan elkaar gekregen. Het valt niet mee om veel manschappen te verkrijgen. Verraad maakt het er niet makkelijker op. Het wordt een avontuur waarin Aïn en zijn leger het moeten opnemen tegen de demonen van Nemroth. Met pijn en moeite proberen ze de citadel van de zwarte magiër binnen te dringen en het kwaad te bestrijden.

Ook dit deel leest weer heerlijk weg. Er gebeurd enorm veel, de vaart zit er goed in. De personages uit de eerdere delen spelen ook hier weer een rol en je leert ze steeds beter kennen. De avonturen en de omgeving waar het plaats vindt worden mooi uitgebreid omschreven zodat je je een goede voorstelling kan maken van het verhaal. Ook dit deel is zeker weer een aanrader.