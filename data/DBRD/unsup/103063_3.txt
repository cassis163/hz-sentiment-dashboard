Een mysterieus verhaal dat geschreven is door iemand met heel weinig schrijfervaring, zo lijkt het. Toch maakt dat het leesplezier niet veel minder.
De verschillende verhaallijnen en korte hoofdstukken zorgen er voor dat je in een mum van tijd door deze drie dagen heen bent en verbluft achterblijft. Wat een fantasie!
Het boek bestaat uit 5 delen; De ontmoeting, Dag 1, Dag 2, Dag 3 en De ontknoping.
Dit boek kan ik niet goed in een hokje (genre) plaatsen, het is voor mij meer fantasy of SF dan een thriller. Ik ben zeker benieuwd naar een volgend verhaal van deze auteur; gewoon om te zien of er iets veranderd is in de manier van schrijven.