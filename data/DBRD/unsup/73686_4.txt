Het meisje zonder naam – Diney Costeloe
Dit verhaal speelt zich af rondom Lisa / Charlotte en de belangrijkste personen in haar bijzondere leven. Ze wordt geboren in Duitsland. Daar woont ze aan de vooravond van de Tweede Wereldoorlog bij haar ouders en haar broertje. Haar broer is blind, wat de nodige impact heeft op het gezin.
Met een kindertransport verhuisd Lisa naar Engeland om daar een veilige tijd tijdens de oorlog door te maken, althans dat is de bedoeling.
Vanaf deze periode beschrijft de schrijfster situaties vanaf verschillende perspectieven. Dit zorgt er voor dat je gevoelens en ervaringen van verschillende personages meekrijgt. Erg mooi en in detail gedaan.
De gebeurtenissen die veelvuldig in het boek voorkomen klinken erg waarheidsgetrouw en doet voorkomen dat de schrijfster haar huiswerk goed heeft gedaan, dit ervaar ik als lezer erg prettig.

Vooral in het begin van het boek wordt er echt van grote gebeurtenis op grote gebeurtenis ‘gehopt’. Hierdoor miste het verhaal zijn verhalende elementen om de leesspanning (ook voor een roman) op te voeren. Later wordt dit beter en leest het ook prettiger.
De manier van schrijven is laagdrempelig waardoor het ook erg prettig lezen is voor jongeren die geïnteresseerd zijn in een aspect van de Tweede Wereldoorlog die minder bekend is.
Al met al een aan te raden boek dat van mij 4 sterren ontvangt.