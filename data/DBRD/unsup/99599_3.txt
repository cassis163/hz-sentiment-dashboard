Ik weet het niet. Een mooie tragikomedie, mooie taalgebruik, mooi beschreven personages en vooral scherpe en humoristische beschouwingen van dagelijkse (en niet-dagelijkse) dingen. Voldoende dus voor een goed boek. En toch kon het verhaal me niet echt pakken. Vanwege de irreële belevenissen van de hoofdfiguren Frans en Joe in het zo reëel geschetste Brabantse dorp Lomark? Zat er te weinig spanning in het verhaal? Ik weet het niet. Misschien ligt het gewoon aan mij en begrijp ik allerlei onderliggende betekenissen niet. Hoe dan ook, ik heb wèl genoten van de rake beschrijvingen en de schrijfstijl van Wieringa.