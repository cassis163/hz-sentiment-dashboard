Rachel is een alleenstaande moeder van een zoontje van 8 jaar. Hij ontsnapt tijdens een boswandeling aan haar aandacht en verdwijnt. Haar wanhopige zoektocht wordt ernstig doorkruist door de media: de pers belaagt haar en op sociale media wordt ze al gauw door de overgrote meerderheid als ontaarde moeder afgeschilderd waarbij sommigen haar zelfs als de dader aanmerken. Echte hulp is schaars: een zus met een familiegeheim; een gescheiden echtgenoot die weinig steun kan bieden terwijl de rechercheurs hopeloos achter de feiten aanlopen en verwikkeld raken in persoonlijke problemen. Dit laatste is op een fantastische manier door het boek heen geweven in de vorm van verslagen van gesprekken tussen de therapeute en Clemo, de rechercheur die de weg geheel kwijtraakt tijdens het speurtocht naar Ben.
De ontknoping is prachtig verwoord en het eindrelaas van Rachel trof mij diep.
Ik heb het boek met heel veel plezier gelezen.