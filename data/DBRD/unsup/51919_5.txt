De meeste mensen kennen Lehane van Mystic River (of hebben de film gezien) of Gesloten Kamer. Ook ik ben begonnen met Gesloten Kamer en was zo onder de indruk dat ik meer Lehane ben gaan lezen. Om te beginnen deel 1 uit de serie van het prive detective duo Kenzie en Gennaro. De stijl doet mij denken aan George Pelecanos (het harde leven in de achterbuurten van Amerika) en Robert Crais (de humor uit de Pike en Cole serie) maar in beide gevallen wel in de overtreffende trap! Verwacht geen mooi of ingewikkeld verhaal. Maar als je houdt van vlot, hard, spannend en humoristisch, dan is Lehane een absolute aanrader! Ik ga voor alle delen in deze serie.