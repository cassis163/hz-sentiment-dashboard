Roan gaat te ver is het zevende boek in de Troef-reeks. Deze reeks richt zich op lezers met een achterstand in de Nederlandse taal, zoals dove en anderstalige jongeren. Dit boek is vanaf 13 jaar. Het is eenvoudig geschreven, ruim opgezet, grote letters en met mooie zwart/wit illustraties. Dit boek bevat 87 blz, achterin staan websites vermeldt voor als je nog vragen mocht hebben na dit verhaal. De voorkant is prachtig je ziet het schuldgevoel getekend op het gezicht van Roan en Ilse die haar hoofd wegdraait. De titel Roan gaat te ver is duidelijk, Roan luisterde niet naar Ilse en heeft seks met haar tegen haar wil.

Roan, 16 jaar heeft meerdere vrienden, maar Kai daar trekt hij zich aan op. Kai is lang, gespierd, heeft donkere ogen en de meisjes zijn gek op hem. Hij is de stoerste van de klas. Roan is trots op zijn vriendschap met Kai en voelt zichzelf hierdoor ook stoer. Kai gaat met meiden naar bed en steekt Roan aan om ook zo te handelen, dit loopt niet zoals verwacht. Wanneer Ilse kortaf doet aan de telefoon en een berichtje op Facebook plaatst blijkt dat zij er anders over denkt dan Roan. Roan is te ver gegaan. In dit verhaal komt ook duidelijk naar voren dat drank meer met je doet, grenzen verlegt.

Zoveel vragen,
Zoveel pijn
Waarom luisterde je niet naar mij?
Waarom kon jij niet anders zijn ?