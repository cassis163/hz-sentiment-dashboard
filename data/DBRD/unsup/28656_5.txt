'Ken mij niet’ is een verhaal over een vrouw, Tessa, die op de vlucht is. Ze heeft iets traumatiserend meegemaakt. Op de plaatsen waar ze komt, vallen doden.
Alleen dit gegeven al is voldoende voor het oproepen van veel onderhuidse spanning: wat is het verband? Wordt ze achtervolgd door haar verleden? En… wie is ze eigenlijk? Het wordt in de loop van het verhaal steeds duidelijker dat Tessa een (zwaar) beschadigde vrouw is, getekend door het verleden. Kan ze ontsnappen daaraan?
Ik heb ‘Ken mij niet’ met heel veel plezier gelezen. Hoewel dergelijke verhalen (getraumatiseerde vrouw door heftig verleden) meestal niet aan mij besteed zijn, kon ik niet anders dan meegesleurd worden in het verhaal, en uiteindelijk stomgeslagen achterblijven door het, ontroerende, einde. Ik mag, na het lezen van dit boek, nooit meer denken dat dit niet mijn soort verhaal is, en dat vind ik een geweldige prestatie van Nadine Barroso.