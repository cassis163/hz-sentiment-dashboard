Het raadsel van alles wat leeft – en de stinksokken van Jos Grootjes uit Driel is de volledige titel van het boek dat in 2014 zo’n beetje alle prijzen won die er te winnen vallen in ons land: De Gouden Griffel, het Gouden Penseel en de Gouden Tulp voor het beste informatieve boek.

In het boek beschrijft Jan Paul Schutten het ontstaan van het heelal, de aarde en al het leven dat daarop voorkomt. Van het pantoffeldiertje tot de Tiktaalik en van de slijmprik tot Jos Grootjes uit Driel. In duidelijke taal legt hij in korte hoofdstukken uit hoe het allemaal in elkaar zit. Wat was nou precies de oerknal? Hoe kan er uit dode materie leven ontstaan? En hoe hebben zeedieren zich ontwikkeld tot landdieren? Geen gemakkelijke onderwerpen dus. Maar Schutten heeft het zo knap en humoristisch opgeschreven dat je het kan begrijpen.

Lees verder op mijn site