De schrijfster kwam bij mijn zoon op school en die middag wilde hij het boek meteen kopen. Ik was heel blij omdat mijn zoon geen snelle lezer is en toen ik zag hoe dik Stranders was, zonk de moed me in de schoenen. Maarâ€¦ mijn zoon is diezelfde middag begonnen en wil niet meer stoppen! Hij vindt het verhaal heel erg spannend en doet ons elke keer verslag van wat hij nu weer heeft gelezen. Ik heb het boek zelf inmiddels uit en ik ben het met hem eens: het is een superboek!

Vlot geschreven, korte hoofdstukken, hele leuke (en spannende) cliffhangers aan het einde van elk hoofdstuk en het verhaal zelf grijpt je vanaf de eerste bladzijde. Wat ik ook leuk vind is dat moeilijke woorden niet worden geschuwd. Ze worden zo gebruikt dat je uit de context gemakkelijk kunt opmaken wat ze betekenen. Ik vind dat geweldig, omdat kinderen zo hun woordenschat uit kunnen breiden op een heel leuke (en in dit geval loeispannende) manier.  

Stranders is een echte aanrader!