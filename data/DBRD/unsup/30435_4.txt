Het is het eerste boek wat ik lees van deze auteur, en het is me goed bevallen.

De schrijver heeft een lekker vlot tempo gebracht in de verhaallijn. De personages die voorbij komen, worden goed neergezet, en hebben ook allemaal een duidelijke rol in het verhaal.
Er zijn geen losse eindjes, aan alles is gedacht en het verhaal is goed uitgewerkt.
Tevens is het verhaal beeldend goed omschreven zodat je een prima visueel idee hebt bij elke setting waarin de hoofdpersonages zich bevinden.
Leuk is dat een groot gedeelte van het verhaal zich afspeelt in Rotterdam.

Het verhaal start met Bella die op haar werk op iets verdachts stuit. Ze trekt aan de bel om dit bij hoger hand te melden, maar ze komt vrijwel meteen in een soort achtbaan terecht van emoties en spanning. Haar melding heeft het averechtse effect van wat ze wilde bereiken.
Bella start iets na√Øef in dit verhaal, maar ze moet zich snel goed verweren en stevig in de schoenen staan om alles wat haar overkomt te verwerken en in het juiste daglicht te plaatsen.
Naast deze verhaallijn maak je ook kennis met Felix.
Een man die een beetje vast zat in zijn leven, maar recent de stoute schoenen heeft aangetrokken om dit te veranderen. Hij is toe aan een nieuwe start.
Hij heeft net zijn relatie verbroken en hij maakt plannen om te verhuizen. Op dat punt overlijd zijn moeder en treft hij in de spulletjes in haar flatje een vreemd kaartje aan wat zijn aandacht trekt. Hij heeft een leuke baan in Brussel als vertaler, maar zijn naaste collega overkomt iets raars en door alle toestanden tegelijk, besluit hij even vakantie op te nemen om alles op een rijtje te zetten. Iets later in het verhaal kruist het pad van Bella dat van Felix en gaan ze samen strijdvaardig aan de slag met alle verdachte omstandigheden die het boek tot een spannend geheel maken.

Het leest als een trein, de spanning is goed opgebouwd en ik heb van dit verhaal genoten.
Sommige boeken vind ik alleen geschikt voor de vrouwelijke lezers omdat de verhaallijn zo loopt, maar dit boek is ook voor de mannelijke lezers een aanrader.