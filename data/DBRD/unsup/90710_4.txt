Dit boek is deel 4 in de serie rond Henning Juul. De vraag wie zijn huis in brand is gestoken, waarbij zijn zoon Jonas om het leven kwam, is nog immer niet opgelost. Ook in dit deel gaat Henning op zoek naar aanwijzingen. Al zoekende naar info, loopt hij Nora, zijn ex-vrouw, tegen het lijf. Zij is op zoek naar een vroegere vriendin die vermist is.
Henning raakt ook geïntrigeerd in het verhaal van deze vriendin en haar familie.
Wat volgt is een ingewikkelde zoektocht naar het wel en wee van een interessante familie. Dit vergt wel enige concentratie en aandacht. Er zijn veel karakters/namen en soms gebruikt de auteur alleen de voornaam en soms alleen de achternaam van deze karakters. Hierdoor is soms lastig de personen te herkennen en te plaatsen.
Halverwege het boek staat een afbeelding van een stamboom van deze familie. Ik raad de lezers aan deze stamboom erbij te houden. Zo weet je precies de onderlinge verhoudingen in de familie. Ik heb er in ieder geval veel aan gehad.
De zoektocht van Henning naar de brandstichter komt steeds dichterbij. Je voelt zijn frustratie en woede als hij nét niet de info kan krijgen die hij al zo lang zoekt. Henning heeft soms onorthodoxe manieren om aan zijn informatie te komen. Dit moet hij regelmatig met kleerscheuren of letsel bekopen. De spanning is in het hele boek goed verdeeld. Soms is er ook humor maar ook emotie. De aanloop naar de finale is niet erg lang gerekt, maar precies goed. Het slot is een cliffhanger, dus het volgende boek lezen is absoluut noodzakelijk.
Ik heb genoten van dit boek en kijk al uit naar het volgende deel.