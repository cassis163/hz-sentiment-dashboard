In de voetsporen van een heldin is een boek om je te helpen met je eigen leven. De schrijfster Edith de Wit doet dit met behulp van verhalen, sprookjes en waargebeurde verhalen.

In twaalf etappes leer je als het ware patronen in je leven te ontdekken. Edith geeft je bepaalde inzichten waardoor je én de patronen ontdekt én deze kunt veranderen als je wilt. Ze gebruikt hiervoor bij elk hoofdstuk een vaste opbouw. Elk hoofdstuk eindigt met een aantal vragen die je aan het denken zetten.

Ikzelf heb nog te weinig levenservaring om te zeggen dat ik door dit boek tot bepaalde inzichten ben gekomen. Ik ben op dit moment zestien jaar, dus moet alle stappen die in het boek worden genoemd, nog nemen. Ik kan me wel voorstellen dat dit boek vrouwen kan helpen het heft in eigen handen te nemen waardoor ze gaan doen wat ze eigenlijk graag willen doen

In de voetsporen van een heldin is dus geen gewoon leesboek, maar een boek waarmee je aan je zelf kunt werken. Als je het boek gelezen hebt en je wilt dieper graven, dan kun je via de site van Edith de Wit werkboeken downloaden. Ook kun je hier terecht voor lezingen, workshops, en trainingen.