Wat een heerlijk boek om te lezen, ontspannend met leuke hoofdpersonen en een vleugje haat, vriendschap en vooral eind goed al goed. Ik ben geen echte chicklit lezer, maar deze beviel me opperbest. De voorkant geeft je al een gezellig gevoel, lekker een coupe met ijs. De titel Lekker is dat! is dan ook op zijn plaats. Het kan echter ook een andere betekenis hebben in dit verhaal, namelijk Lekker is dat! het vreemdgaan na 5 jaar en 2 jaar daarvan getrouwd.

Dit overkomt Charlotte die getrouwd is met Joost, hij blijkt echter al 3 jaar een relatie te hebben met Sofie. Charlotte en Joost werken allebei hard aan hun carri√®re in de reclamewereld, ze hebben een eigen reclamebureau. Wanneer Charlotte er achter komt dat Joost vreemdgaat voelt ze zich vernederd, haar leven is een groot leugen. Sofie moet haar relatie met Joost verborgen houden, ze schaamt zich hiervoor. Veel mensen zijn van haar vervreemd door haar geheime dubbelleven.

"Joost dirigeert alles en Charlotte en Sofie dansen naar zijn pijpen".

Charlotte heeft alleen maar gevoelens van haat voor die slet van een Sofie, ze wil alleen maar wraak. Voor de rest is niets belangrijk. Door omstandigheden komen beide vrouwen terecht bij de vader van Joost. Charlotte als schoondochter heeft een goede band met Gerard, Sofie komt daar door toedoen van Joost. Ze belanden in een situatie die samenwerking nodig heeft, ondanks hun haat voor elkaar gaan ze samen aan de slag.

Zoals vele chicklits loopt ook dit verhaal af met een goed en gelukkig einde. Alleen Joost moet op de blaren zitten.