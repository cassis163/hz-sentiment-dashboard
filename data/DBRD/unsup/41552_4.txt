De Skylgers en Angelen leven al bijna 300 jaar samen op het eiland Terschelling. Maar hoewel de Skylgers de oorspronkelijke bewoners zijn van dit eiland zijn de Angelen de baas, zij beschikken en maken elektriciteit en zijn de enige die hier gebruik van mogen maken. Ook brachten het heilige vuur van Brandarius mee waardoor de Sirenes op een veilige afstand van het eiland blijven. En de arme Skylgers en de rijke Angelen het gezang van deze gevaarlijke zeemeerminnen kunnen weerstaan.

Maar sommige eilandbewoners beginnen te twijfelen aan de goedheid van de Angelen, want is het zo dat de Angelen als enige elektriciteit kunnen opwekken? En is er een reden waarom de Sirenes Terschelling steeds blijven aanvallen?
3 meiden die zich allen op hun eigen manier proberen los te wringen uit de greep van de hooggeplaatste Angelen en hun burgermeester nemen je mee op hun zoektocht naar de waarheid over Terschelling en haar geschiedenis.

Door dit boek kwam ik er weer achter dat ik echt te weinig lees van Nederlandse bodem en hoe goed onze schrijf(st)ers eigenlijk zijn.
Jen Minkman heeft zo'n indrukwekkend goed verhaal geschreven waarin je wordt meegezogen (en nee dat is niet de schuld van de Sirenes!) de beschrijving van het eiland en de personages zijn zo goed beschreven waardoor je met ieder persoon meeleeft en omgeving van het eiland zo voor je ziet.

Het boek bestaat uit 3 gedeeltes waarin elk gedeelte wordt vertelt uit het perspectief van 1 van de 3 meiden, het arme Skylger vissermeisje Enna, Aska, één van de maagden van en Melinda een rijke Angelse die tijdelijk bij Aska in het klooster zit. Op deze manier krijg je 3 hele verschillende verhalen en leer je de gedachtengang van zowel de arme als de rijke op dit mooie eiland.

Jen Minkman is een fantasy schrijfster uit Nederland maar ook in het buitenland doen haar boeken het goed. Ook heeft Jen haar eigen uitgeverij Dutch Venture Publishing, een uitgeverij met kleine onafhankelijke auteur en grote dromen!
Het licht van Lorelei is het eerste boek van Jen wat door Imagine YA books werd uitgegeven.