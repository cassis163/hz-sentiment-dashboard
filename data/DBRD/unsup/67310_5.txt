Een intrigerend debuut van Sam Eastland, met Het oog van de rode tsaar duikt hij in de geschiedenis van de Russische revolutie en schrijft hij deze thriller gebaseerd op historische feiten rondom de moord op de Romanovs. Uitgebreid belicht hij het leven in het Rusland van de jaren 20 en de theorieën die de ronde doen rondom de dood van de Romanovs.

Inspecteur Pekkala, van oorsprong Fins, wordt veroordeeld tot 30 jaar gevangenis en wordt in een werkkamp in Siberië te werk gesteld. Als voormalig rechterhand van tsaar Nicholas is hij na diens dood in ongenade geraakt. Pekkala wordt na 10 jaar uit het kamp ontslagen om in opdracht van Stalin de moordenaar van de Romanovs te vinden. Samen met zijn broer Anton en volkscommissaris Kirov onderzoekt hij de verdwijning en moord op de Romanovs.

De Britse Sam Eastland, woonachtig in Amerika, neemt de kijker mee op een fascinerende reis door de geschiedenis van Rusland. Er is al veel geschreven over de moord op de Romanovs, maar Eastland weet met een geheel andere kijk op de gebeurtenis het onderwerp in het boek te beschrijven. Op een boeiende manier weet hij feit en fictie met elkaar te verweven tot een wervelende thriller, die interessante personen, een voortvarend plot en een spannende ontknoping herbergt. De Russische cultuur uit het begin van de vorige eeuw weet hij op fascinerende wijze aan de lezer over te brengen in deze thriller die geschreven is vanuit 2 verhaallijnen. Enerzijds het leven van inspecteur Pekkala tijdens de zoektocht eind jaren 20 naar de moordenaar van de Romanovs en met flashbacks terug naar de jaren 10 van de vorige eeuw toen hij in dienst was van tsaar Nicholas. Een thriller vol diepgang en spanning. Een must voor de lezers van de boeken van Tom Rob Smith.