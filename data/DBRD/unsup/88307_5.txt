Wow! Wat heb ik genoten van deze huiveringwekkende YA thriller van Margje Woodrow.
Voor mij was dit een boek die ik het liefste in één adem wilde uitlezen, maar het zijn een paar heerlijke leesdagen geworden.
Het boek blijft boeien vanaf de eerste bladzijde en gelijk zit de geheimzinnigheid in het verhaal wie Juul steeds brieven stuurt met opdrachten.
Prachtige cover met treffende tekst en een niet alledaags onderwerp….geweldig !!

Wie is de persoon achter de gekerfde tekst DOEN + DURVEN = WAARHEID, welke Juul vond op het graf van haar broer Milan?
De hoofdstukken wisselen elkaar af met Juul en de dader en als Juul een dare krijgt om zo achter de doodsoorzaak van haar broer te komen, dan hou je je hart vast.
De spanning stijgt naarmate je verder in het verhaal komt en de dader wordt tot op het laatst geheim gehouden.
Het plot is ontzettend huiveringwekkend en heel knap uitgedacht. Ik vond het boek nergens voorspelbaar en kan alle YA thriller-liefhebbers dit boek van harte aanbevelen.

Ik vond de uitspraak van de moeder van Juul zeer treffend: “een moeder blijft altijd met een onzichtbare draad aan haar kind verbonden”