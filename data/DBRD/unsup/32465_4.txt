Wat een spannend thrillerdebuut van Trudi Rijks! Ik heb dit boek dan ook op een paar dagen tijd uitgelezen, ik vond het heel moeilijk om het boek weg te leggen.
De zussen Floor en Bente zijn eigenlijk elkaars tegenpolen. Bente leidde tot voor de dood van haar man een glamoureus leven als model en reisde de hele wereld rond om weeshuizen op te richten. Floor daarentegen leidde een rustig leventje in Nederland. Na de dood van haar man gaat het bergaf met Bente, ze wordt opgenomen in een verpleeghuis en haar zus Floor treedt op als haar bewindvoerder.
Floor vindt het in het begin moeilijk om de zaakjes van haar zus af te handelen en haar huis te verkopen en stelt deze zaken steeds maar uit.
Aarzelend vraagt ze haar dochter Kim om hulp en samen ruimen zij de villa van haar zus op. Daar komen ze al tot de ontdekking dat ondanks het glamoureuze leventje van Bente, zij veel geheimen had en niet even gelukkig was zoals iedereen dacht.
Nadat ze als bewindvoerder een dagvaarding ontvangt waarbij door een oplichter van haar zus 2 ton wordt geÃ«ist, wordt het verhaal pas echt spannend.
Ondanks de meningsverschillen tussen moeder en dochter werken ze, met het oog op de welzijn van Bente, toch samen en dit leidt hen via besneeuwde wegen naar Zwitserland met een spannend einde tot gevolg.
Ik schrok er wel van dat verhaal deels gebaseerd is op waargebeurde feiten, daarom zal het verhaal me misschien toch langer bijblijven.