Het boek bestaat uit 2 boeken.
Het eerste boek ; 'Een hart van goud' gaat over de dertienjarige jongen Jonas, die in een ongeluk sterft.
Een familiedrama. De ouders en 2 kinderen zijn op de terugweg met hun camper na een vakantie en verliezen de controle over het stuur door een plotse rukwind. De schrijver die het boek een jaar na het ongeluk schreef, moet wel lang en veel met de ouders gepraat hebben want er staan gedetailleerde zinnen, letterlijk gezegd in.
Soms met een beetje teveel humor vanuit Jonas verteld, een beetje lichtzinnig over de dood heen leek het wel.

Het tweede boek ; 'Tot later' is Jonas zeven jaar ouder, en het boek wordt vanuit hem vertelt.
Het is erg positief en optimistisch voor mij.
Ik denk dat het voor jeugdige lezers eerder bedoeld is, die met een verlies geconfronteerd worden en voor hen is het hoopgevend en troostend . Ongetwijfeld.
Jonas wil laten voelen en anderen overtuigen hoe goed hij het heeft en het klinkt een beetje te moraliserend soms.
Heel herkenbaar voor mij is dan weer het contact en de (h)erkenning met het medium Jacqueline.
Het is zo mooi en respectvol en juist verwoord.
Een zeer zwaar thema vanuit een andere kant bekeken. Dat maakt het toch bijzonder.