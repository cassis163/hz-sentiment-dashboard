Afvallen wordt regelmatig als eenvoudig afgedaan. Wat als het meer is dan simpelweg meer bewegen en minder eten? Volgens psycholoog Martijn Bond is afvallen een persoonlijke puzzel en daarom is De afvalpuzzel in puzzelstukjes, of eigenlijk hapklare hoofdstukken, onderverdeeld. Deze puzzelstukken bevatten weer onderwerpen als aanpak, uitrusting, obstakels, voeding en triomf. Dit briljante naslagwerk kun je vergelijken met een verhaal waarin de lezer het verloop van een personage bepaalt. In De afvalpuzzel wordt de lezer als het ware zelf het hoofdpersonage. De hoofdstukken hoeven dan ook niet per se op volgorde worden gelezen en dat maakt het boek helemaal interessant. Aan de hand van post-it briefjes laat de auteur zien wat er wordt bedoeld en zo behandelt Bond ook wat voor een soort eter je bent. Wederom een behulpzaam boek van Maven Publishing, die eigenlijk niet in de kast mag ontbreken.