Het zal geen verrassing zijn dat Riverdale: Hoe Het Allemaal Begon een aanrader is voor de fans van Riverdale. Ook zou het dé perfecte introductie tot Riverdale kunnen zijn, omdat we een kijkje krijgen in de levens van de personages voordat de serie 'officieel' begon.

In dit boek volgen we Betty in Los Angeles, waar ze stage loopt bij Hello Giggles en hoopt op de kans om haar eerste eigen artikel te schrijven. Ook volgen we Jughead die in Riverdale probeert uit te vogelen wat er aan de hand is met zijn vader en Archie. Zelf is Archie druk bezig met zijn muzieklerares en heeft hij nogal veel aan zijn hoofd. Buitenstaander Veronica, die nog high en mighty in New York woont, krijgt een nare gebeurtenis te verduren.

Kortom: de geliefde personages van Riverdale leren we eigenlijk nog beter kennen en we krijgen een kijkje in hun levens buiten de serie. Dit was heel erg interessant, vooral in het geval van Veronica omdat zij natuurlijk als enige een échte buitenstaander was in Riverdale. Haar verhaal was daarom ook het interessantste om te volgen! De meerdere POV's waren echt enorm tof en maakten het lezen leuk.

Toch geef ik dit boek 3 sterren omdat het niet meer dan vermakelijk was. Het is geen YA-hoogstandje en het is geen 'top'-boek. Het is leuk om te lezen als je de serie kijkt (of wil kijken) maar meer dan dat is het ook niet. En dat is helemaal prima.