Dit is het afsluitende tweede deel van De Krakenvorst. Je volgt hoe het verder gaat met Alecia, Tarid en Frelik na de invasie van de Wurgs en de TariÃ«rs die Kartaalmon onder de voet dreigen te lopen. Alecia worstelt nog steeds met haar geloof, maar gaat op zoek naar Tarid om haar visioen aan hem te vertellen. Frelik keert terug naar het land van de Krakenvorst om zijn eerste liefde Miran uit zijn handen te redden. Ondertussen neemt Tarid stelling bij Mirn in een wanhopige laatste tegenstand tegen de invasie en krijgt hulp uit onverwachte hoek, maar zelfs met die hulp kunnen zij het tij nog keren. Alles lijkt hopeloos verloren.

In dit tweede deel lees je hoe het verder gaat. Johan neemt op zijn rustige vertelwijze je mee in de verdere ontwikkelingen. Het verhaal is pakkend en meeslepend geschreven. Hij maakt van zijn hoofdfiguren mensen, die vol zitten met twijfels, maar ook met hoop en standvastigheid. Verder is dit een doordacht verhaal geworden. Het verhaal valt mooi in elkaar. Hij heeft een aantal zaken voor de plotwendingen al gezaaid in deel 1: Keruga en die vallen in dit tweede deel mooi op zijn plaats.

Met al is dit goede en meeslepende Fantasy geworden. Een aanrader voor iedereen die van Fantasy houdt met een menselijke tint.