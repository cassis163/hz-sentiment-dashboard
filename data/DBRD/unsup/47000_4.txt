Waar ik verwachtte een boek te gaan lezen dat met een wijzend vingertje naar mijn telefoon wijst omdat je tijdens het lezen toch 20 keer op je telefoon hebt gekeken of je iets gemist hebt, las ik een boek dat begrip toonde omdát ik zo vaak op mijn telefoon keek.
Wat een verademing!
Wouter Noort kijkt eerst naar zichzelf en onderzoekt daarna via onderzoeken van andere wetenschappers of het gevoel klopt dat iedereen wel een beetje heeft. Neemt de smartphone ons leven over?
Als ik tijdens het lezen een foto zie van een volle treincoupe waarin iedereen de krant zit te lezen moet ik wel lachen. Het is iets van alle tijden!
Ik vond dit een duidelijk en goed te lezen boek over een onderwerp dat iedereen bewust of onbewust bezig houdt. De auteur gebruikt wel veel conclusies en onderzoeken van derden om tot zijn standpunt te komen maar zo vat hij de gedachtegang rondom het gebruik van de smartphone mooi samen. En geeft hij ons een kijkje achter de schermen van Silicon Valley. Onderwerpen als nepnieuws en politieke doeleinden komen uitgebreid aan de orde. Soms duizelt het me even want als je je erin gaat verdiepen dan gaan sommige dingen wel heel ver. Zijn we echt van die kuddedieren die de massa volgen en alles voor waarheid aannemen? Mooi om bij stil te staan.
Wat je er vervolgens mee doet is aan jezelf. Je bent in ieder geval geïnformeerd.