Kunstenares Josta Bresse wordt in haar huis in Mechelen wakker na, wat later blijkt, de brute roof van een van haar nieren. Ze probeert erachter te komen wat er precies is gebeurd. Hierbij komt haar buurvrouw Eva om het leven. Dit is voor haar de trigger: ze moet terug naar haar roots: Oost-Duitsland. Ze werkte in de DDR als kunstvervalser en door een gelukkig toeval is ze jaren geleden, tijdens de val van de muur, kunnen ontsnappen aan de aandacht van de Stasi. Nu moet ze terugkeren en uitzoeken wie haar gevonden heeft en waarom ze in gevaar is. Ze vertrouwt de Nederlandse politie niet en daarom gaat ze zelf op onderzoek uit. Ze gaat op zoek naar ‘ het Dossier ‘. Maar ze is niet de enige die dit dossier zoekt. Een aantal machtige mensen zijn ook op zoek (machtig toen maar nu nog steeds). Zal ze zich uit deze levensbedreigende situatie kunnen redden?
Het is een prachtig verhaal. Het is zeer geloofwaardig geschreven; alles lijkt te kloppen. Josta is wanhopig op zoek om haar leven te redden; Ze heeft bewijsmateriaal, het dossier, nodig om zich te kunnen rehabiliteren. Gelijktijdig lezen we stukjes van een bekentenis: van wie? De karakters zijn levensecht, de beschrijvingen zijn filmisch te noemen. Als lezer zit je op de schouder van Josta en leef je op deze manier mee. Zeer interessant zijn de kunstbeschrijvingen en de manier waarop de vervalsingen worden beschreven. De beschrijvingen van Oost-Duitsland zijn boeiend. Kortom: Het zou zomaar gebeurd kunnen zijn…