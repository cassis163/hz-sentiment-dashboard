Eva is een dappere vrouw met een jeugd waarover steeds meer dingen duidelijk worden in het verhaal. Ze gaat maar door en door en houdt alle ballen in de lucht. Als dan haar moeder overlijdt, komt er veel terug en zoekt ze haar vader op. Ze wil het zo graag goed en probeert dat ook alleen. Dit breekt haar op. Ik heb het boek gisteravond uitgelezen en het verhaal galmt na in mijn hoofd. Ik vind het goed geschreven maar het is een beklemmend verhaal. Het feit dat het (gedeeltelijk) autobiografisch is, maakt het wel wat ongemakkelijk.