De kusten van Engeland lijken wel gemaakt om het slechtste in de mens naar boven te brengen. Midsummer Murders en Morse niet te na gesproken, lijken de moordenaars in Albion wel actief te worden door de zilte zeelucht en het breken van de golven op de rotskust.

Ook Kunstlicht speelt zich af in een kustplaatsje, in Cornwall deze keer. Wie ervan uitgaat dat kunst de zeden verlicht kan aardig bedrogen uitkomen. Hoe begeesterend de muziek, hoe romantisch het gedicht, hoe liefelijk het schilderij ook, de maker is niet noodzakelijk een watje. En dat jaloezie en broodnijd soms v√®rstrekkende gevolgen hebben, mag na lezing van die boek duidelijk zijn.

Ik had het boek al een tijdje in huis, maar wachtte op het juiste moment om er aan te beginnen. Alleen al de keuze van de locatie gaf mij het gevoel dat dit een boek is om voor in een gemakkelijke stoel te kruipen, met een knetterend haardvuur voor je voeten, een ratelend onweer buiten en een beker hete chocola of een glas goede wijn binnen handbereik. Ondanks een behoorlijk uit de hand gelopen Ardennenwandeling en pijnlijke voeten, kon ik niet laten om van de eerste pagina meteen tot het einde door te lezen.

Een thriller in de goede Britse traditie, met een hoog P.D. Jamesgehalte.