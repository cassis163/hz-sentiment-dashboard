Joe Whip is een begenadigd goochelaar, maar nog wel erg jong.
Als hij op een gegeven moment door zijn moeder min of meer uit huis wordt gezet omdat hij niet op kan schieten met de zoveelste minnaar van zijn moeder, raakt hij bij toeval in gesprek met een Belg, die hem doorverwijst naar een goochelaar die zich al heeft bewezen.
Hij komt met hem in contact en dat contact blijft, zelfs zo heftig dat er bijna sprake is van een vader-zoon relatie.
Maar als Joe doordringt tot het hoogste van het hoogste in het casino, komt de relatie in een andere fase, een fase die ingrijpend is, en die naar de oorsprong terug grijpt naar het gesprek met de Belg in de bar.

Toch, ondanks ik het einde niet helemaal kon rijmen, heb ik wel genoten van deze roman die met veel vaart is geschreven.