Nog nooit had ik een Mankell gelezen, maar uiteraard heb ik al wel diverse Wallander afleveringen op de televisie gezien.
In dit boek is hoofdpersoon Wallander nog niet uitgegroeid tot de inspecteur die we kennen vanuit de televisieserie, omdat hij hier nog niet zeker is van zijn eigen kunnen en nog maar net de hoofdinspecteur is door de dood van de vorige hoofdinspecteur. Wallander raakt verwikkeld in politieke machtsspellen in Letland, net na de val van de Muur. Deze verhoudingen en het dagelijks leven van Letland zijn mooi neergezet, maar dat Wallander zelf illegale praktijken onderneemt om zijn zaak, waar hij per ongeluk bij betrokken raakt, vind ik vreemd. De politieke spanning in dit boek is om te snijden en bevalt mij ten zeerste.