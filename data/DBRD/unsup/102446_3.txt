Dit is het debuut van deze schrijfster, het boek staat aangeschreven als internationale bestseller.
Het verhaal speelt zich af in Australië , het plattelandsstadje Kiewarra wordt al twee jaar lang geteisterd door de ergste droogte in sinds een eeuw. Iedereen is de wanhoop nabij en de spanningen zijn ondraagelijk. Drie leden van een gezin worden vermoord aangetroffen..Luke Hadler heeft zelfmoord gepleegd , nadat hij eerst zijn vrouw en zoontje heeft omgebracht… De bewoners zijn geschokt.
Aaron Falk ,beste vriend en medewerker van de politie, komt voor de begrafenis over vanuit de grote stad. Hij heeft in Kiewarra gewoond en kent Luke als de beste. Hij wordt tegen wil en dank betrokken bij het onderzoek naar de doodsoorzaak van dit gezin. Maar mensen wantrouwen hem om zaken uit het verleden. Dit is een lastige klus voor Falk …
Je maakt kennis met Aaron Falk, een doodgewone man, niet het prototype agent. Hij is een persoon die veel heeft mee gemaakt in het verleden. Je kan je in hem verplaatsen, hij is een soort vriend van je. De overige personages worden redelijk goed beschreven, je kan je wel in hen verplaatsen maar niet met allemaal heb je een band.
Aaron is iemand die niet snel opgeeft maar hij is soms ook kortzichtig. Racco vind ik ook wel een aardig personage.
Het verhaal begint spannend, je wilt weten wat er aan de hand is. Al snel komt er een zoektocht naar doodsoorzaak van het gezin Hadler en raak je meer en meer betrokken bij het wel en wee en vooral het lief en leed van de bewoners van dit dorp. Echt spannend is het niet, er gebeurt wel iets waardoor je wilt blijven doorlezen, maar ik mis toch actie en spanning in het verhaal. Er zitten ook flashbacks in tussen het gewone verhaal door, dit maakt het lezen voor mij minder fijn. De flashbacks zijn wel noodzakelijk voor het verhaal. Het is wat mij betreft nogal langdradig. Het plot is redelijk voorspelbaar, dus het verrast me niet. Ik had een ander eind in gedachten bij een adembenemende thriller.
Adembenemend vind ik het boek zeker niet , het is een goed verhaal, maar mist spanning en is wat mij betreft gewoon een doorsnee whodunnit.