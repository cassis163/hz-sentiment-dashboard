In een Stockholms appartementencomplex wonen 3 "eenzame" mensen: de depressieve Elisabeth, Elias, een illustrator en Otto, een gepensioneerde weduwnaar.
Het verhaal begint met een verkeerd bezorgd pakketje, waardoor Elias en Elisabeth met elkaar in contact komen. Hierna ontwikkelt zich een vriendschap/liefde tussen de 3 hoofdpersonen.

Steeds meer wordt duidelijk wat de achtergrond van deze mensen is.

De schrijfster weet een prachtige sfeer neer te zetten. Ondanks de mooie gesprekken die er gevoerd worden en de liefde die opbloeit, voel je ook de tragiek van het verhaal.
Verwacht je geen lovestory, maar een verhaal dat nog wat vragen onbeantwoord laat; dan is dit boek zeker een aanrader.