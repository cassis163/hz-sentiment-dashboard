Voor mij was Michael Berg een auteur die ik nog niet had gelezen. Broertje is een goed gekozen titel voor dit verhaal. Het ASS van Felix wordt hier echt naar waarheid geschreven. Als je daar in je eigen gezin mee geconfronteerd wordt, herken je heel veel zaken. Bij de ontsnapping van Felix vind ik het gedrag van Lotte nogal ongeloofwaardig wat maakt dat je weet dat dit niet anders kan dan dat dit een positieve invalshoek zal zijn. Dit kon volgens mij anders zijn verlopen. Lang vroeg ik mij ook af wat de verhaallijn van Amin hierbij kwam doen, maar Michael Bergt heeft de verhaallijnen perfect laten verlopen tot aan het plot. Ook de corruptie die alom heerst wordt hier op een prachtige manier naar voor gebracht. Wie waar en hoe moet lijden door degene die zich de oppersten der oppersten wanen. Al bij al vind ik het geen slecht boek, maar eerlijk gezegd, had ik er toch iets meer van verwacht. Als ik bij het opzoeken van deze auteur de recensies las, had ik gedacht dat dit boek iets dieper zou zijn gegaan, met uitzondering van het ASS. Dit is wel heel goed uitgediept. Ook over Lotte krijgen we de nodige info om haar beweegredenen te snappen. Het verhaal van Fillon vond ik er wel mooi bij passend. Het maakte het boek nog menselijker. Ik zal dit boek wel aanprijzen, maar er wel bij vermelden dat er een gegeven is die, naar mijn mening, ietwat overdreven is. Wat zijn andere boeken betreft, ben ik wel overtuigd om deze ook te gaan lezen.