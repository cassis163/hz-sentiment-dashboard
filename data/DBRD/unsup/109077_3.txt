Billie & Seb leest niet als een trein. Toch werkt het wel; abstracte personages gecombineerd met een verhaal dat onderhuids blijft broeien en de lezer aanzet om door te zetten en verder te lezen. Een gemakkelijk boek is het niet. Wat door andere lezers als "poÃ«tische sfeerschepping" wordt aanzien, ervaar ik eerder als een rem op het verhaal. En toch... Steeds opnieuw haalde ik de e-reader boven om verder te lezen. Een boek waarin overduidelijk zoveel energie is gestoken, verdient het om gelezen te worden.

Nog een eerder technische opmerking. Het stoorde me enorm dat de eerste zin van een hoofdstuk standaard zonder hoofdletter begint. Misschien een leuke gimmick, maar ik zie het nut niet bepaald.