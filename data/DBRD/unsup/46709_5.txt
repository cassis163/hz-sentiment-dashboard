De poepfabriek - Marianne Busser & Ron Schroder
Met tekeningen van Ivan en Ilia

Dit mooie hardcover boek zorgde alleen door de titel al voor een lachbui bij onze beide kids. Snel bladeren ze verder, ook de versjes zijn leuk en grappig. Ze kunnen het al zelf lezen, al is een rijmpje moeilijker dan een verhaaltje. (Ze hebben lees niveau M4.) 'Beetje raar maar echt waar' hoor ik nu vaak voorbij komen.

De tekeningen zijn prachtig, het lijkt wel of er stickers opgeplakt zijn. Mooie grote prenten waar genoeg op te zien is terwijl ze naar het versje luisteren. Telkens zien ze weer iets anders wat even aangewezen moet worden. Zie je wat die doet of hoe die kijkt.... Zelf vind ik de schildpadjes zo schattig.

Een boek om uren in te kijken en vaak voor te lezen! Mooi, grappig en leerzaam voor 5,- een prachtig cadeau.