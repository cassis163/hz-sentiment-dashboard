Psycholoog Alex Delaware en inspecteur van politie Milo Sturgis werken in dit boek wederom samen in Los Angeles om een dubbele moord op te lossen.

" En daarom zijn wij dus vrienden....omdat ik achterdochtig ben en jij weet hoe je als slecht mens moet denken...."

Op het eerste gezicht zijn er maar weinig overeenkomsten tussen beide moorden en ook tussen de slachtoffers: Kat Shonsky, een uitgaanster eerste klas met een hang naar foute mannen en Ella Mancusi, een gepensioneerder lerares.
Gaandeweg het verhaal komen er meer raakvlakken tussen de slachtoffers naar voren en ook kenmerken van de dader worden duidelijk.

Tijden het oplossen van beide moorden wordt er ook nog een beroep gedaan op Milo Sturgis om een coldcase-zaak op te lossen van 16 jaar oud, waarbij een ter dood veroordeelde moordenaar verklaart verantwoordelijk te zijn voor de moord op Antoine Beverley, maar waar geen aanwijzingen voor zijn dat deze man betrokken is bij de moord.

In het lopende verhaal, wat wordt verteld vanuit het perspectief van Alex Delaware, worden afwisselend de drie moordzaken, eventuele verdachten en daders, en omstandigheden afwisselend belicht.
Kellerman slaagt erin een veelvoud van personages op te voeren en uitgebreid te beschrijven, zonder dat dit vervelend wordt en afbreuk doet aan het verhaal en verloop van het onderzoek.

De dialogen tussen Delaware en Sturgis worden nauwgezet beschreven, waardoor er diepgang komt in beide personages: de een precies en punctueel (Alex) en de ander losjes, onbeholpen en onge√Ønteresseerd (Milo).

" De donkere wolk boven zijn hoofd was nog niet minder geworden. Misschien kwam het door het lood in zijn arm, die nog steeds pijn deed.
Of door geestelijke slijtage na twintig jaar als homoseksuele rechercheur voor de politie van Los Angeles te hebben gewerkt".

Uiteindelijk wordt in beide moordzaken en ook in de coldcase-zaak oplossing gebracht en wat fijn is en ook prettig is dat de oplossing in de drie zaken beschouwend wordt geschreven....dus geen spannende achtervolgingen of heftige scenes in het oplossen van de moorden, maar rustig en uitgebreid uiteengezet hoe een en ander zo ver heeft kunnen komen en wat er uiteindelijk gebeurd is en wie er verantwoordelijk voor de moorden is!

"....een slagveld waar logica en dwanghandelingen constant in gevecht zijn. Zijn levensstijl en het in staat zijn zich aan te passen en zo nodig heel eenvoudig te leven, geven de indruk dat de logica overheerst. Maar er zijn ook momenten dat hij energie kwijt moet en er mensen overlijden....."

Kortom: een duidelijke Alex Delaware-thriller met een heldere stijl, korte en duidelijke schrijftaal, goed in elkaar verweefde verhaallijnen en een bevredigend einde met veel aandacht voor details, personages en dialogen.

Een genot om te lezen !!!