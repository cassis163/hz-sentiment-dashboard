De werkelijkheid wordt gevormd door waarnemingen te verbinden iets waar alle personages en wij als mensheid mee te maken hebben. Hoe ga je om met schaamte, angst, woede, teleurstelling, verlating en idealisme? Het zijn gevoelswaarnemingen die zich uiten na onze eigen of andermans gedragingen.
Moeder Faye bevond zich in 1968 in Chicago waar ze door Sebastian en Alice werd meegetrokken in de protesten die hippies daar destijds voerden. Faye groeide op in een kleine plaats in Midden-Amerika. Wanneer haar vader, Frank , haar op 8 jarige leeftijd verteld over een mythe uit zijn thuisland, Noorwegen, beginnen bij Faye angst- en paniekaanvallen te ontstaan. Wanneer Faye is getrouwd en in een buitenwijk woont met haar man en zoon Samual, kan ze zich hier niet berusten.
Samual wordt getergd door huilbuien die hij niet onder controle heeft. Hij heeft wel geleerd om ze in te delen in verschillende categorieën. Wanneer tweeling Bischop en Bethany in zijn leven komen wordt Samual sterker. Maar veel wat er zich dan afspeelt kan hij jaren later pas echt begrijpen.
Omdat Samual als 11-jarige een schrijfwedstijd won met zijn eigen “kies je eigen avontuur” versie, besluit hij schrijver te worden. Een leraar adviseert hem om bij de werkelijkheid te blijven en daarom besluit Samual op de universiteit een persoonlijker verhaal te schrijven. Met dit verhaal wint en verliest hij iets wat hem zeer dierbaar is. Hij sluit een contract met een uitgeverij inclusief een riant voorschot en de mogelijkheid om op een kleine universiteit docent te worden.
Het boek komt er niet en de uitgever eist het voorschot terug. De problemen in Samuals leven beginnen zich op te stapelen en dan wordt hij op een dag ook nog gebeld door een advocaat die vraagt zijn moeder te helpen omdat zij een aanslag heeft gepleegd op een presidentskandidaat, en nu bekend staat als de Packerattacker. Samual duikt het verleden in om de werkelijkheid te leren kennen.
De personages vormen stereotypen van de huidige samenleving waarin ieder een eigen taal spreekt. De schrijver heeft het verhaal uit verschillende perspectieven beschreven waarbij een aantal personages een eigen stem kregen. Omdat het verhaal wonderlijk met bijzondere details is geschreven en mythische figuren bevat leest het als een sprookje.