Angela Gutmann heeft een zoon Theo. Die zoon woont al 6 maanden in India waar hij voor de Domestic Workers Movement werkt, een beweging die zich inzet voor kindslaven en die gesticht is door de Vlaamse zuster Jeanne Devos.
Angela zelf heeft als beroep incognito hotels bezoeken en daarover een verslag schrijven, over alles wat er maar verkeerd kan zijn schrijft ze.
In november 2008 gaat ze naar het Taj Mahal hotel in Mumbai en ze heeft er afgesproken met haar zoon Theo en nog een vriend van hem, Jacky. Tijdens de ontmoeting wordt het hotel aangevallen door terroristen en gedurende 3 dagen heersen geweld en bezetting. Zowel Angela als Theo komen gewond uit de bezetting.

10 jaar later, het is nu 2018 en er zit een vrouwelijke president in het witte huis, gaat Angela terug. Tijdens de vlucht zit ze naast een vrouw die haar geld betaald per uur dat ze tegen haar praat. De vrouw heeft vliegangst. Angela vertelt haar levensverhaal aan de vrouw, over een ongeluk dat ze met haar vader heeft gehad, over de aanslag, over Theo, over haar relatie met haar man, over Ruth. Angela heeft ook veel over de daders opgezocht, hun leven nagegaan, gezocht naar waarom.

"Dat in het leven zoveel van toevalligheden afhangt dat het niet langer om toeval kan gaan."

"Ik weet hoe moeilijk en onontkoombaar omgeving en origine kunnen zijn; afkomst kruipt in je mimiek, rijkdom en armoede in je motoriek. Niet een portefeuille verraadt je financiÃ«le status, wel de hand waarmee je door je haar strijkt, de flair waarmee je je door de ruimte beweegt, de wijze waarop je het personeel tipt."

#hrc2016