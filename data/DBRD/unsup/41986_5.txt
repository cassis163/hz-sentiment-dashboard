Wees onzichtbaar verhaalt over een migrantengezin in de Bijlmermeer. Het verhaal wordt vertelt vanuit de zoon van het gezin, Metin.

Als Metin 5 jaar is komen hij, zijn ouders en zus, via Duitsland, terecht in de Bijlmermeer. Zijn vader ziet zichzelf als communist en als Zaza ("Wij zijn geen Turken")en als een buitengewoon goede vader. Het huwelijk van Metins ouders is vanaf het begin al niet goed geweest: de enige reden dat vader zijn gezin heeft overlaten komen, is omdat hij dacht zo sneller aan een huis te komen toen hij naar Duitsland vertrokken was. Helaas...dat viel tegen.
Als kleine jongen is Metin bang voor hem en maakt zich onzichtbaar. Vader laat naar vrienden en bekenden een heel andere kant van zichzelf zien, dan naar zijn gezin, dat hij eigenlijk vooral als een last ziet...poppetjes die regelmatig op hun plaats moeten worden gezet.
Desondanks, of misschien wel juist daarom, zie je de jonge Metin opgroeien tot een beleefde en vriendelijke jongeman. Met zijn zus en zijn moeder vormt hij toch af en toe één front tegen zijn vader.

De opkomst en ondergang van de Bijlmer speelt óók een hoofdrol in dit boek. De schrijver heeft een informatieve, ontroerende, soms schrijnende, prachtige roman neergezet.
Een absolute aanrader dit boek.