Toen ik mijn vriendin vroeg waaraan de grootste behoefte was in Nepal zei ze:
Weeshuizen! "Voor al die kinderen die daar
op straat liggen, lijm snuiven, bedelen, die niemand hebben...."

Voor al die kinderen heeft Conor Grennan een boek geschreven: Een nieuwe toekomst. Daarin verteld hij waarom hij de stichting Next Generation Nepal heeft opgericht.
Het doel van deze stichting is het verenigen van kinderen met hun ouders nadat ze verhandeld zijn in Nepal.

Toen Conor Grennan besloot in 2004 een wereldreis te maken was zijn vrijwilligerswerk in Nepal daar een belangrijk onderdeel van. Hij besluit in een weeshuis nabij de Hoofdstad Kathmandu te gaan werken. Tot zijn ontsteltenis ontdekt hij dat de meeste kinderen geen
wezen zijn.
Uit angst voor een dreigende Mao√Østische overheersing, en rekrutering bij deze beweging, geven veel ouders tegen betaling hun jonge kinderen mee aan, naar later blijkt, kinderhandelaren. De belofte voor scholing en onderdak blijkt in werkelijkheid te leiden tot zware kindermishandeling, verwaarlozing en in het ergste geval worden de kinderen aan hun lot over gelaten.

Een nieuwe toekomst is het schokkend relaas van zeven kleine kinderen die bij toeval worden gevonden en de zoektocht naar hun ouders. In een politiek onrustig en armoedig land als Nepal was dat een hachelijke onderneming. Conor Grennan slaagt erin contact te leggen met ouders van verhandelde kinderen en moet ervaren dat vereniging niet altijd de beste oplossing is.

Het verhaal van Conor Grennan over de kinderen van Nepal is schrijnend en helaas actueel.