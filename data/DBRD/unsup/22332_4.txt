Read in June, 2011

Na de ombu-boom wilde ik wel weer een boek van Santa Montefiore lezen. Zusje / Ingrid van Watleesjij.nu was enthousiast over dit verhaal. Ik heb het boek meteen bij de bibliotheek gereserveerd. Gelukkig hadden ze het al in de collectie.

Het boek Villa Magdalena speelt zich gedeeltelijk af in Toscane. Het is 1968. Een meisje uit de buurt, Floriana, is verliefd geworden op de zoon van de eigenaar van een groot landhuis Villa Magdalena, Dante Bonfanti. Door stiekem een kijkje te nemen en zich te laten meevoeren door de pracht en praal weet Floriana te ontsnappen aan de dagelijkse ellende en armoede in haar leven. Dante vindt het leuk haar rond te leiden in de mooie tuinen, waar Floriana heel enthousiast over is. Dan moet hij studeren in het buitenland en Floriana weet niet hoe lang het zal duren eer hij weer terugkomt. Al met al heeft ze vijf jaren gewacht tot Dante weer thuiskomt. Floriana is dan geen meisje meer, maar een jonge vrouw geworden. Dante herkent het meisje en wordt verliefd op Floriana. Ze raakt zwanger. Dit heeft de vader van Dante helemaal niet bedoeld met zijn zoon. Hij is een invloedrijk man en zorgt er dus ook voor dat zijn probleem opgelost wordt.

Een tweede verhaallijn gaat over een hotel in Devon, Engeland. Omdat het Hotel Polzanze, wat Marina Turner 18 jaar geleden begonnen is, bijna failliet gaat door de kredietcrisis, moet ze daar wat aan doen. Ze heeft het plan opgevat om net als vorig jaar een kunstenaar tegen kost en inwoning in te huren, zodat mensen kunnen leren schilderen. Marina is getrouwd met Grey Turner en is stiefmoeder van zijn kinderen. Vooral het meisje Clementine haat haar stiefmoeder. Na een aantal gesprekken met mogelijke kandidaten kiest Marina Rafa Santoro, een knappe Argentijn. Hij valt erg in de smaak bij de vrouwen. Ook Clementine wordt verliefd, ook al is ze ingetrokken bij haar vriend Joe.

Aan het eind van het boek Villa Magdalena komen de twee verhaallijnen samen en weet je hoe de vork in de steel zit. Santa Montefiore heeft ook met dit verhaal weer een prachtig romantisch boek geschreven. Het verhaal over ItaliÃ« voert je ook echt naar Toscane, met zijn mooie landhuizen en tuinen. Het verhaal over het hotel in Devon heeft juist weer een Engelse sfeer. In de dankbetuiging staat, dat Hotel Endsleigh te Devon model stond voor Hotel Polzanze. Lijkt me heerlijk, om daar eens te logeren!

zie http://www.tripadvisor.co.uk/Hotel_Re...

Hoewel de naam van schrijfster Santa Montefiore anders doet vermoeden, is zij toch echt een Brit in hart en nieren. Zij studeerde Italiaans en heeft daardoor haar hart verpand aan dit land.

Villa Magdalena is een heerlijk romantisch verhaal, mooi beeldend geschreven: 4 sterren waard!