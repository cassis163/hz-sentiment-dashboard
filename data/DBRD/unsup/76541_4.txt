Mart Smeets heeft geen introductie nodig omdat hij al vele jaren bekend is van radio en tv. Hij heeft al verschillende boeken en columns op zijn naam staan en presenteerde van 1992 tot 2004 het radio2 programma “for the record”. Deze kant van hem kende ik eigenlijk niet, de eerste gedachte bij deze man is en blijft sport. Toch heeft hij een hele eigen en verfrissende kijk op muziek.
In de inhoudsopgave lees je de verschillende titels en dan krijg je al een beetje een idee van waar Mart Smeets van houdt. Er komen bekende namen voorbij zoals Bruce Springsteen en Elton John maar ook aan David Crosby en Dolly Parton komen langs.

De introductie door Leo Blokhuis zorgt ervoor dat we de muzikale kant van Mart Smeets nog beter leren kennen. Hij vertelt hoe ze elkaar hebben leren kennen en hoe hun vriendschap is gegroeid.
Mart vertelt daarna in de columns die heel goed apart te lezen zijn hoe hij in de loop der jaren mensen heeft ontmoet die iets met muziek te maken hebben. Hij vraagt zich bijvoorbeeld af of hij ook een volger is van Bruce Springsteen omdat hij veel platen van hem in de kast heeft staan. Tijdens deze column lees je wat zijn muziek met Mart doet. De schrijfstijl van Mart Smeets is een hele mooie manier van schrijven om de lezer duidelijk te maken dat je er echt voor gaat. De variatie in columns en de details die hij beschrijft zijn bijzonder.
Het is voor de lezer een mooie manier op iemand opnieuw te leren kennen en dan weer eens de radio aan te zetten om te horen wat hij te zeggen heeft