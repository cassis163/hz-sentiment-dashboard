Het boek is in de ik-vorm geschreven. Masoud is een Koerd. Koerden hebben geen geloof nodig maar grondgebied. Zij leven in minderheid in vier verschillende landen: Turkije, Iran, Irak en Syrië. Ze zijn verbonden door hun eigen taal en cultuur en vormen de grootste natie ter wereld zonder eigen staat. Pas als zij zichzelf als één natie zien, zouden ze op een dag alle Koerdische gebieden tot een zelfstandige staat kunnen verenigen.
De Koerdische journalist Masoud Aqil is tijdens een reportagetrip voor een Koerdische televisiezender door IS terroristen 280 dagen gevangen gehouden. Hij moet dagelijks martelingen en schijnexecuties doorstaan. Na 90 dagen wordt hij vrij gelaten en heeft hij in Duitsland asiel aangevraagd en gekregen. Hij vindt dat iedereen die asiel gekregen heeft, de plicht heeft het land tegen jihadisten te beschermen. In het Asielzoekerscentrum komt hij tot de ontdekking dat de IS de vluchtelingenstroom misbruikt om terroristen Europa binnen te sluizen, waaronder zelfs enkelen van zijn beulen. Daarop besluit hij de inlichtingendiensten te helpen bij het opsporen van IS soldaten, waarmee hij zijn eigen leven op het spel zet.
Masoud Aqil beschrijft zijn traumatische ervaringen tijdens zijn gevangenschap.
Als Masoud, tegen alle verwachtingen in, vrijkomt bij een ruil van gevangenen, keert hij terug bij zijn familie. Omdat de angst en dreiging aanblijft, besluit hij uiteindelijk met zijn moeder te vluchten naar Duitsland. Hij beschrijft zijn vlucht en zijn verblijf in Duitsland waar hij tot de ontdekking komt dat veel jihadistische vechters, moordenaars, verkrachters en folteraars ook hun weg hebben gevonden naar Europa. Zij kunnen blijkbaar ongestoord hun jihad propaganda voortzetten, zonder belemmeringen door de veiligheidsdienst. Het boek is een traumatisch en aangrijpend verhaal van een slachtoffer van de terroristische regels van IS. Ook biedt dit boek achtergrondinformatie over de oorlog in Syrië, de oorzaken ervan, de verantwoordelijken en de gevolgen ervan.
Masoud schrijft dit boek met een belangrijke boodschap, de boodschap dat andere vluchtelingen ook hun mond moeten opendoen, dat de overheid beter moet onderzoeken en optreden tegen IS-aanhangers die als vluchteling Europa binnenkomen, zonder de vluchtelingengroep als geheel te isoleren omdat dat IS juist in de hand werkt en hij heeft een dringend advies inzake integratie om radicalisering bij vluchtelingen tegen te gaan.
Ik ben diep onder de indruk van de moed van deze jonge auteur die een aangrijpend en eerlijk verhaal vertelt en schrijft dat meer dan respect verdient.
Dit boek is een aanrader voor lezers die interesse hebben in de situatie in het Midden-Oosten, in andere culturen en die meer willen begrijpen en weten over bevolkingsgroepen die hun veiligheid in Europa zoeken.