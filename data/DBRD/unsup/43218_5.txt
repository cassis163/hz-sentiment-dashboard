Erg leuk om te lezen dit boek van Kazuo Ishiguro! Het is prachtig geschreven, al is het doorgaans één grote monoloog, hier en daar onderbroken met leuke en veelzeggende dialogen. Het verhaal op zichzelf is misschien supersaai te noemen en liet mij me in het begin van het boek afvragen of ik dit nou wel zo mooi zou vinden. Maar het loopt heel langzamerhand toe naar een soort climax in het laate deel van het boek, subtiel weliswaar en niet spectaculair, maar mooi.
In dit boek stelt mr. Stevens, butler van een "groot" huis zich af wat een groot butler is en centraal in zijn overdenkingen staat het begrip "waardigheid". Ik zal niet uitwijden over Stevens zelf als persoon. Daarmee zou ik te veel weggeven van het boek. Juist dat is, vind ik, het leukste van het boek. Aansluitend bij de geest van dit boek lijkt het me ook te aanmatigend om hem te beoordelen, hoe positief dat ook uit zou kunnen vallen uiteindelijk. Ik vind dat: "hem ónwaardig".
Erg knap geschreven, nog wel door een van oorsprong Japanse schrijver. Hij heeft zich kennelijk verdiept in het leven in Engeland en in de standsverhoudingen.