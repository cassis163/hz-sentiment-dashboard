Ik lees bijna nooit 'zelf hulp' boeken aangezien ik gewoon liever romans of thrillers etc lees. Dit boek heb ik via uitgeverij Luitingh-Sijthoff gekregen om te lezen en te recenseren. Ik moet eerlijk toegeven dat het boek zich een stuk makkelijker las dan ik had verwacht.

Nooit meer te druk zegt al bijna genoeg. In onze huidige samenleving hebben we het allemaal druk, vaak te druk. We weten niet hoe we al onze activiteiten (op het werk en thuis) in 24 uur per dag moeten stoppen. Tony Crabbe heeft dit erkent en geeft ons een leidraad om het minder druk te krijgen. Want zeg nou zelf moeten we alles doen wat andere van ons verwachten. Moeten we in de speeltuin what's app'en of op facebook rondneuzen. Nee, eigenlijk hebben we genoeg tijd, maar we stoppen hem zelf vol.


Het boek is opgedeeld in diverse opbouwende hoofdstukken. Aan het einde van elk hoofdstuk staat een kleine samenvatting en een aantal duidelijke kleine opdrachten die iedereen in zijn dagelijks leven uit kan voeren.


Of je de drukte nu ervaart op het werk, thuis of een combinatie van beide. In elke situatie vind je in het boek nooit meer te druk oplossingsmogelijkheden waar iedereen er zeker een aantal van toe kan passen.


Ik ga het in ieder geval in de praktijd brengen!