In de Novelle van Stephen King en Richard Chizmar gaat het over Gwendy. Gwendy, een twaaljarig meisje. Ze vind zichzelf te zwaar en is niet zo zelfverzekerd. Elke dag loopt ze de Suicide stairs op in de hoop zo wat gewicht te verliezen. Als ze op een dag bovenkomt wordt ze aangesproken door een onbekende man. Hij blijkt Richard Farris te heten en heeft een kist bij zich. Na een korte uitleg verdwijnt hij en laat hij Gwendy met de kist achter. Het is een hele opgave voor een meisje want niemand mag iets te weten komen over de kist en ze moet de kist goed verstoppen. De hendels mag ze bedienen, maar de knoppen niet, want dan gaat er iets ergs gebeuren. Zou ze op een knop drukken om te kijken wat er gaat gebeuren?

Het dunne boekje is in 1 avond uit te lezen, wat eigenlijk wel jammer is. Er zitten een paar tekeningen in, die het boekje extra leuk maken. De cover bestaat uit meerdere tekeningen, hoe langer je kijkt hoe meer je ziet, mooi gedaan.

Het is geen boek waarbij je op het puntje van je stoel zit, qua spanning, maar er leeft wel iets onderhuids en daarom blijf je doorlezen.