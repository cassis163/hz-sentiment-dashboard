Wat een bijzonder boeiend, spannend en creatief boek! In het begin wekten het verhaal en de hoofdstukbenamingen al vrij snel mijn nieuwsgierigheid op, die tijdens het lezen bevredigd werd. Een intrigerende roman waarin huidige ontwikkelingen doorgevoerd zijn tot nieuwe (maar niet echt ondenkbare) situaties. Als lezer krijg je informatie over de buizenpost die echt heeft bestaan in verschillende grote steden. Een verhaal over de strijd tussen het willen behouden van het oude en het meegaan met het nieuwe en tot welke prijs. Tijdens het lezen moest ik soms ook even denken aan het boek "1984" van George Orwell, waarin het veranderen van woorden (de zgn. nieuwspraak) beschreven wordt. Creatief is de manier van schrijven, waarbij de inhoud letterlijk terug te vinden is in de tekst. Zodat je als lezer zelf geconfronteerd wordt met de woordgriep. Een boek wat hopelijk meer bekend gaat worden.