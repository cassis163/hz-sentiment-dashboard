Eenmaal begonnen met lezen van 'Verraad', wilde ik het liefst zo snel mogelijk door lezen... en maar lezen en lezen en lezen...

Het boek is lekker vlot geschreven, dus leest héérlijk door. Je raakt helemaal meegesleurd in het verhaal, vanaf de allereerste bladzijde, waarbij het telefoongesprek wordt beschreven tussen de alarmcentrale en 'mannen' en 'vrouwen', waarvan je niet weet wie wie is (later kom je daar wel achter ;). Er is een chaotisch gesprek waarbij er duidelijk wordt dat Elise - de beste vriendin van Anna - vermoord is...

De chaotische beginscène die goed wordt opgevolgd met krantenstukken en 'ervoor', 'hoorzitting', 'proces', 'nu', etc. zorgen voor een heel goede samenhang van het verhaal. Desondanks word je op je verkeerde been gezet en switch je vaak van verdachte.

Doordat je vaak van tijd wisselt, kom je veel te weten van de hoofdpersonen uit het boek en denk je te begrijpen waarom ze sommige keuzes hebben gemaakt. Alleen lijkt de politie nog steeds niet zeker te weten wie de moord heeft gepleegd en waarom. De vriendschap tussen Anna, Tate, Chelsea, Max, Melanie, Lamar en Akshay wordt onder druk gezet en ze beginnen elkaar te beschuldigen. Is de vriendschap eigenlijk wel echt of wil iedereen alleen zijn eigen hachje redden?
Je krijgt te maken met veel emoties, maar soms weet je ook niet wat je daarvan moet denken. Is iedereen wel hoe ze voordoen te zijn?

Als Anna eenmaal wordt aangewezen als hoofdverdachte, richt de politie zich alleen op Anna, maar missen ze daardoor niet dingen? Is de politie überhaupt wel te vertrouwen of speelt er iets groters?

De ontknoping is heel goed geschreven, persoonlijk zag ik het aankomen, maar wist ik het niet zeker, het blijft spannend tot de laatste bladzijde. Loopt alles goed af of gaat alles juist vice versa?

Zodra ik 'Verraad' uit had, wilde ik hem gelijk weer opnieuw lezen, op zoek naar die kleine stukjes informatie die ik toch gemist had...

Alles bij elkaar opgeteld vind ik 'Verraad' van Abigail Haas een vlot geschreven boek, met goed uitgewerkte karakters en een goede verhaallijn. Het is een echt goede thriller, maar voor mij iets te voorspelbaar... alleen denk ik dat niet iedereen het plot ziet aankomen!