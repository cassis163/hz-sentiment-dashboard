Maven Publishing komt weer eens met een wetenschappelijk naslagwerk. Judea Pearl en Dana Mackenzie zijn verantwoordelijk voor de uitleg waarom het zo moeilijk is om oorzaak en gevolg vast te stellen in Het boek waarom. Er wordt verteld wat Bayesiaanse netwerken zijn, hoe je de doe-methode kunt toepassen en hoe de Ladder van Causatie eruitziet. Hoewel het de beginnende wetenschapslezer in het begin wat kan duizelen, weten Pearl en Mackenzie er helder en boeiend over te schrijven. Zelfs als je niet zo wiskundig of scheikundig bent aangelegd, is dit boek op een gegeven moment te begrijpen. Aan de hand van pijldiagrammen en tabellen wordt het allemaal haarfijn uitgelegd. Het is een boek dat elke wetenschapper (in de dop) zou moeten hebben. Een absoluut leerzaam boek, dat tot de laatste bladzijde boeiend blijft.