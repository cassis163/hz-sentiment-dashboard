Ik ben niet bekend met het andere werk van Frederick Forsyth, gezien de advertenties achterin dit boek schrijft hij vooral iets als actie/spionageromans. Maar dat is niet wat er in deze verhalen gebeurt. Het zijn verhalen over tamelijk normale mensen die min of meer per ongeluk in een vreemde situatie verzeild raken. Verhalen met een twist en een wat melancholieke ondertoon. Een beetje als Tales of the Unexpected van Roald Dahl, maar zonder paranormale dingen. In plaats van het Engelse platteland speelt hier vooral Ierland een rol.
Zo'n boek waarvan het jammer is dat het terugmoet naar de bieb.