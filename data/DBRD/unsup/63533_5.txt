Wat een schitterend verhaal! Er wordt niet zoveel gezegd en je weet tot bijna de laatste blz. niet eens hoe de man en de vrouw heten, maar dat is absoluut niet belangrijk of storend. Er hangt een bepaald sfeertje en een mysterieus iets in de lucht wat maakt dat je door blijft lezen. De beschrijvingen van het landschap zijn buitengewoon goed, net als de personages, zoals daar zijn de dokter en de kapster. Kortom wederom een heerlijk boek van Bakker!