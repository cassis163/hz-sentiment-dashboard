Het mooie boek "Stella Maris" van deze schrijver al eerder gelezen, hierdoor aan dit boek begonnen. En opnieuw genoten van het verhaal en vooral de manier waarop het geschreven is. Door de zinnen en woorden die hij gebruikt komen de personen maar ook situaties en sferen erg beeldend naar voren. Hier volgt een voorbeeld van zo'n poëtisch geschreven passage: “Vanuit haar geheugen komt een oud lied aangekabbeld, als een golfje dat uitrolt op het strand. Het bruist tussen de kiezels van haar geest. Terwijl ze voortschuifelt, laat ze zich erdoor meevoeren, want soms is een lied een reisgenoot, die je bijstaat op je eenzame weg. Je kunt je op hem verlaten, zijn hand vasthouden, hem het beste toewensen, zijn geheimen leren kennen. Een vriend bekort de reis, zoals haar moeder zei. Het zou een eenzame tocht worden zonder lied”.