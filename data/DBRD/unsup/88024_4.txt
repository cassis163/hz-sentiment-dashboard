Tijdens het lezen en tijdens het schrijven van deze recensie heb ik kippenvel. Ik was en ben enorm geraakt door dit verhaal. Het is een heel intiem en persoonlijk verhaal. Ik ben heel dankbaar dat ik dit Bikkeltje mocht leren kennen.

Naast het intieme en persoonlijke van het verhaal is het ook heel eerlijk. En daar heb ik respect voor. De emoties van het verhaal haalden me soms in en het verhaal kwam daardoor keihard binnen. Toch is er ook plek voor een vleugje humor. Hierdoor wordt het boek niet te zwaar. Er wordt ook aandacht geschonken aan de dingen waar het gezin tegenaan loopt. De enorme onmacht is voelbaar.

Ilse Ooms heeft een hele fijne schrijfstijl. De hoofdstukken zijn een soort dagboekfragmenten. Hierdoor mist er soms wat tijd tussen de hoofdstukken. Dit viel me soms op en dan had ik het gevoel alsof ik tijd miste.

Soms worden er medische termen genoemd en deze worden heel goed uitgelegd in de voetnoten aan het eind van elk hoofdstuk.

Je mag een kijkje nemen in het leven van Merle. Je wordt een beetje verliefd op Merle. Ik ben onder de indruk.

De hele recensie is hier te lezen. http://www.veroniquesboekenhoekje.nl/recensie-bikkeltje-ilse-ooms/