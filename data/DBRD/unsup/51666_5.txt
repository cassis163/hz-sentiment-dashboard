Ik vond dit een prachtig boek. Mooi geschreven, pakkend, verrassend, ik heb er van gesmuld en raad het iedereen aan.
Het zou me niet verbazen als het een klassieker wordt en was verbaasd dat het een debuut is van de schrijfster. Heel knap! Dat het al direct in 25 landen verschijnt, zegt toch wel wat!
In het boek wordt het leven ontrafeld van een raadselachtige schrijfster.
Zij nodigt (gebiedt eigenlijk) een jonge, bescheiden vrouw uit om haar levensverhaal aan te vertellen. De vrouw moet het op papier zetten.
De titel, wat is het dertiende verhaal? de ontknoping(en) zit heel goed in elkaar.
Er zijn allerlei onverwachte wendingen en er verschijnen geregeld nieuwe personages. Ik heb het boek in, meen ik, 2 dagen uitgelezen, terwijl het toch een dikke pil is.
Vooral prachtig vond ik hoe het geschreven is, wat een prachtige zinnen!
In de recensie van Crimezone wordt de inhoud allemaal prima omschreven.
Met collega's van me die het boek ook lazen heb ik naderhand nog gepraat over hoe we tegen de afloop van het boek aankeken. Grappig, we hadden daar verschillende meningen over. Wie is er nu eigenlijk overleden? was de grote vraag.
Eigenlijk wil ik het boek kopen, gewoon alleen om het in mijn bezit, in mijn boekenkast te hebben, als iets wat ik koester!