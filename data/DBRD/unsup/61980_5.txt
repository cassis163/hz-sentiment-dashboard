Na het boek "achtendertig nachten" gelezen te hebben, nieuwsgierig naar het vervolg op deze roman. Een verhaal geschreven vanuit het gezichtspunt van de zoon. Afscheid van een engel is wel een heel ander boek. Er spelen meerdere verhaallijnen tegelijkertijd. Het leven van hoofdpersoon Roel en dat van zijn eigen zoon worden verteld. Daarnaast wordt er veel informatie gegeven over verschillende zaken. Zoals de oorlog ten tijde van Napoleon, hoe Nederlandse jongens voor hem vochten. Daarnaast wordt opnieuw het leven van Drenthe (rond 1814) beeldend beschreven. Tegelijkertijd worden de verhaallijnen ingeweven in de paastijd. Vooral in het begin is het belangrijk om je aandacht erbij te houden omdat niet altijd even duidelijk is over wie de hoofdpersoon nu sprak. Dit kwam door de termen jouw moeder en mijn moeder. Later in het verhaal wordt het duidelijker.