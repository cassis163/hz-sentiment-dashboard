De cover is zeer mooi. Hij straalt extase uit, ook het zweepje in de tekst. Goed gevonden. De schrijfstijl van Renee is heel toegankelijk. Mooie vlotte manier van schrijven, luchtig, humoristisch, informatief en gevoelig. Zet de lezer aan om door te lezen in het boek. Wat mij vooral is bijgebleven is het informatieve aspect in deze erotische roman. Op een hele mooie manier wordt de wereld van de polyamorie en de BDSM geschetst. Voor mij als leek heb ik nu het gevoel dat ik een duidelijke inleiding heb gehad en het ook begrijp.
Het boek is geschreven in de ik-vorm vanuit het hoofdpersonage Floor. Zij is een zelfstandige, sterke, gevoelige vrouw die worstelt met haar gevoelens. Heel herkenbaar en compleet personage.
Het plot zit heel goed in mekaar. De proloog geeft het boek een vliegende start. Je hebt enerzijds de zoektocht naar de persoon die de handboei en de dreigbrief heeft achtergelaten en anderzijds Floor die worstelt met haar gevoelens. Beide verhaallijnen komen voldoende aan bod en wisselen mekaar af. Met veel gevoel en respect geschreven.
En ja Renee, het boek is perfect te lezen en begrijpen zonder de twee vorige delen gelezen te hebben. Alhoewel het natuurlijk leuker is om ze alle drie te lezen omdat het zo goed is gewoon.