Zodra je in dit boek begint wordt je meteen in de wereld van Klara gezogen. Klara was zes toen haar moeder uit haar leven verdween. Haar vader vertelt haar op een gegeven moment dat haar moeder gestorven is. Klara groeit op met de liefhebbende verhalen die haar vader haar vertelt. Bij het begin van het verhaal is Klara een volwassen vrouw en heeft een stabiele relatie met Mark. Op een dag wordt er een envelop bezorgt met daarin een briefje en een sleutel. De sleutel blijkt toegang te geven tot een opslagruimte waarin een viertal dozen staan. In die dozen zitten allerlei spullen die verbonden zijn met het leven van haar moeder. Daarbij zit ook een dagboek. Klara probeert om de spullen en het geschreven verslag te combineren tot het levensverhaal van haar moeder. Terwijl ze dit doet ontdekt ze ook allerlei dingen over zichzelf en de relaties die ze heeft met de mensen om haar heen. Haar zoektocht leidt uiteindelijk tot een waarheid maar geeft duidelijk weer dat die waarheid voor iedereen anders is.