Spionnen uit de tijd van de koude oorlog missen de tijd van de Muur. De tijd waarin nog duidelijk was wie de vijand was en wie niet. De huidige vijand kan morgen je vriend zijn en zich daarna net zo makkelijk weer tegen je keren.

Ten westen van de vrijheid is het eerste deel van een vierluik. Het boek start met een gebeurtenis waar het verdere verhaal aan wordt opgehangen. In het begin van het boek is veel tijd nodig voor de introductie van de hoofdpersonen, wat wellicht logisch is, gezien het feit dat deze mogelijk in de latere delen ook een belangrijke rol spelen.

Het boek blijft boeien en daarmee zeker een spionageroman, maar is het ook een thriller? Ja er zitten spanningselementen in, maar de schrijver heeft de neiging heel veel details te beschrijven. Dat maakt de leessnelheid er niet beter op. Daarnaast is de vertaling soms wat ouderwets. Een herkansing voor het tweede deel? Toch afgerond vier sterren en zeker interesse voor het tweede deel! Want: zoek je een lekker weg lezende spionageroman met actuele thema's? Ten westen van de vrijheid is je boek.