Niet voor softies! is duidelijk een kinderboek, geschreven voor de jeugd vanaf een jaar of 11. Het verhaal is gebaseerd op het levensverhaal van auteur Tonja Elbers, zij leeft al jaren met een hersentumor. In het boek is Sanne de hoofdpersoon, zij heeft net als Tonja een hersentumor maar het boek is op een hoop vlakken wel gefictionaliseerd. Zoals Tonja ook aangeeft: in het echt is het leven met een hersentumor veel ingrijpender. Het boek is luchtig geschreven en door de makkelijke schrijfstijl vlieg je erdoorheen. Het is absoluut niet zwaar zoals je misschien van een dergelijk verhaal wel zou verwachten. Ik vond de personages erg goed neergezet, vooral de vader van Sanne is erg leuk. Het boek is soms ook erg grappig zeker voor de doelgroep waar het verhaal voor bedoeld is. Al met al geef ik het boek drie sterren maar ik kan me voorstellen dat de jeugdige lezer enthousiaster is en het een hogere waardering zou geven.