Britt Marie was hier.


"Als je niet weet wie je bent,kun je daar soms beter mee uit de voeten als je tenminste weet waar je bent".

Wat een aparte schrijfstijl is er in dit boek gebruikt. Van vele herhalingen en korte staccato zinnen. Dit was erg wennen en mede hierdoor duurde het bij mij even voordat ik goed in het verhaal kwam. Naarmate het verhaal vordert en het leven van Britt-Marie verandert veranderen ook de zinnen die worden langer en minder kort en abrupt. En doordat de schrijfstijl op geleidelijke manier verandert ga je steeds meer van dat rare mens houden.

Britt-Marie zoekt een baan, heeft zeker geen vooroordelen maar toch zeker wel een schoonmaak tik. De manier waarop het verhaal begint bij het arbeidsbureau en de misverstanden die ontstaan krijg je toch een bepaald beeld bij Britt-Marie en die is niet gelijk positief. Zodra ze in Borg terecht komt en haar leven drastisch verandert mede door haar baan bij het jongerencentrum en de mensen die ze hierbij ontmoet groei je met Britt-Marie mee. Leer je haar beter kennen en krijg je de redenen te lezen wat er toch aan heeft bijgedragen waarom zij zo is. Hierdoor ga je steeds een beetje meer van haar houden. Leer je dingen over haar verleden waar haar man Kent is gebleven en wat die nieuwe man in haar leven doet Sven de politieagent uit Borg. Want wat gaat ze doen gaat ze voor het vertrouwde leven en geeft ze het een tweede kans of neemt ze de duik en begint ze opnieuw. De manier waarop voetbal centraal staat in het verhaal en de vergelijkingen die met clubs worden gemaakt is ook erg leuk gevonden, je kan inderdaad bijna niet anders dan er van gaan houden.

Zodra ik echt goed in het verhaal zat en dit duurde toch wel een tijdje wordt je er echt in meegezogen, het is een mooi verhaal en ondanks de in het begin vervelende schrijfstijl waar je toch wel aan moet wennen maakt dat ook weer dat je Britt-Marie beter gaat leren kennen en het boek moeilijk kan wegleggen. De auteur heeft dit goed gedaan in het boek. Ik denk dan ook dat ik meerdere boeken van hem gaat lezen.