"Where you invest your love, you invest your Life".

Is liefde lastig? is een prachtig emotioneel verhaal over de liefde, zowel de mooie als de moeilijke momenten worden beschreven door de ogen van vier hoofdpersonen. Uiteindelijk vloeien de levens van deze personen samen tot één.

Lisse, 18 jaar verliefd op de verkeerde jongen, Carlos. Ze leidt door hem een dubbelleven, voor haar een geheime verliefdheid, voor hem een diepe vriendschap. "Ze wil passie, ze wil ernst en gekte, ze wil heftige tederheid, ze wil hoofd en hart en ziel, ze wil vonken. Ze wil alles". Tijdens de schoolvakantie gaat ze werken in de bibliotheek, via dit werk komt ze terecht bij bejaardentehuis Sint Maria. Hier leert ze Ada kennen.

Ada, sinds het overlijden van haar man Max verblijft ze in het bejaardentehuis Sint Maria. Dit voelt ze als haar laatste verblijfplaats. Ze leert Lisse kennen en er ontwikkelt zich een mooie band.

Tino, 16 jaar is de kleinzoon van Ada. Hij ontdekt hij toeval dat zijn vader een verhouding heeft na 19 jaar huwelijk. Tino wil zijn moeder beschermen tegen alle ellende die nog over haar heen zal komen. "Haar gezicht draagt nu al de sporen van een verdriet waar ze nooit meer van verlost geraakt".

Seb, student zijn relatie met Millie eindigt na 8 maanden. Ze hadden te hoge verwachtingen. Ze verwachtte meer van Seb, moesten allebei perfect zijn. Een perfecte relatie hebben. "Seb houdt niet van perfect. Hij houdt van half, van onaf, van twijfel, van stukjes en beetjes, van haakjes en ogen, van zus en zo, en ca va".

Je leest hoe langzamerhand deze levens samenvloeien. Hoe ieder van hen hun eigen problemen hebben. "Het leven is een aaneenschakeling van toevalligheden".

Vier mensen die compleet onverwacht deel zijn gaan uitmaken van elkaars leven en het toeval lijmt alles aan elkaar. Prachtig. Een aanrader.