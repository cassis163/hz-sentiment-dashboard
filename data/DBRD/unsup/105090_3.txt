Dit waargebeurde verhaal leest heel vlot en is duidelijk leesbaar, wat het voor de jeugdige lezer aangenaam maakt. Doordat het onderwerp op zijn zachtst uitgedrukt heel onaangenaam is, wordt hier ook de sfeer in het boek door bepaald. Als volwassene lezen over dit onderwerp is confronterend, maar we zijn al goed bekend met de achtergrond waarin het verhaal zich afspeelt. We hebben een goed idee van de situatie waarin het hoofdpersonage, Walter, zich bevindt. Wel kan ik me inbeelden dat voor jonge lezers, -15, het minder evident is te kaderen wat er in dit boek niet wordt besproken. Dit verhaal geeft de beleving door de ogen van een kleine jongen weer, maar geeft geen bijkomende informatie over het grote geheel. Persoonlijk stoorde dit mij absoluut niet, maar mijn dochter die enkel nog maar de grote lijnen kent van wat er zich tijdens WOII heeft afgespeeld, zal na het lezen van dit boek achterblijven met meer vragen dan antwoorden. Dit zal haar dan wel aanzetten tot het lezen van meer boeken, bekeken vanuit een ander perspectief. het
Het boek is een aanrader als je graag weet hoe de oorlog als kleine jongen werd ervaren. Ongeacht je leeftijd, het leest voor volwassenen zeker vlot weg. Wel jammer dat 'een lach en een traan' ontbreekt. Emotioneel was ik er niet helemaal door geraakt.