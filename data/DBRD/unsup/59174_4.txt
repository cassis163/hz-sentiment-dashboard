Wie heeft vroeger op school niet geleerd over de Hoekse en Kabeljauwse twisten? Maar weet u nog waar dat over ging? Het conflict tussen de Hoeken en Kabeljauwen was een strijd tussen verschillende facties binnen de elite van het graafschap Holland. Adel en steden waren erbij betrokken. De strijd woedde gedurende de tweede helft van de 14e en de 15e eeuw in Holland en heeft bijna honderd jaar geduurd (Bron: Wikipedia).

De kabeljauwen zijn vernoemd naar de blauw-witte ruiten op hun wapenschild, die lijken op grote schubben. Een hoek is een vishaak, waarmee je die kabeljauwen kunt vangen.

Jacoba, Dochter van Holland is de eerste historische roman voor volwassenen van Simone van der Vlugt. Eigenlijk was ze er al aan bezig, nog voordat ze bekend werd door haar thrillers. Ze is er in totaal vijf jaar mee bezig geweest.

Jacoba van Beieren (1401-1436) was op haar vijftiende al weduwe. Ze trouwde heel jong met de Franse prins Jean van Touraine, en ze zou koningin van Frankrijk zijn geworden als Jean niet in 1417 was vergiftigd. In hetzelfde jaar overleed haar vader, graaf Willem IV. Zo erfde ze de titel gravin van Holland, Zeeland en Henegouwen. Maar een vrouw alleen mocht niet regeren, dus het was zaak om snel een andere man te vinden. Zo werd ze uitgehuwelijkt aan haar volle neef Jan van Brabant. Jacoba is gravin, heeft macht, maar haar eigen beslissingen nemen kan ze niet. Ze moet trouwen met Jan, omdat door een huwelijk met hem het rijke, machtige Brabant aan haar gebieden toegevoegd zouden worden met Brussel als hoofdstad.

Haar oom Johan (Jan) van Beieren, geestelijke, had geen erflanden en zou graaf geworden zijn als Jacoba niet had geleefd. Dit gegeven was best gevaarlijk, want in het verhaal wordt Jacoba ook een aantal keer bijna overmeesterd. Ze heeft niet alleen de titel en landen van haar vader geÃ«rfd, maar ook zijn vijanden. Jacoba van Beieren hoort bij de Hoeken en haar familie is constant in strijd met de Kabeljauwen, waar oom Johan voorstander van is. Dordrecht vraagt oom Johan als landvoogd, omdat ze weinig vertrouwen hebben in een meisje van 16 jaar.

Voor Jacoba is het erkenning of oorlog. Het openlijke verzet tegen haar bewind, de beledigingen, de oorlogsverklaring van de kabeljauwen en aanslagen op haar leven hebben een eind gemaakt aan haar onzekerheid. Ze is strijdbaar geworden. Ze ontbindt zelf haar huwelijk en gaat naar Engeland om een nieuwe echtgenoot te zoeken. Ze trouwde met de broer van de Engelse koning, met wie ze terugkeerde naar De Lage Landen om haar gebieden te heroveren.

Als Filips de Goede haar in 1425 opsluit in het Gravensteen in Gent, besluit Jacoba, dan 24 jaar, om op te schrijven wat ze tot dan toe allemaal heeft meegemaakt. Het verhaal is over het leven van deze gravin van Holland, Zeeland en Henegouwen, vooral van de periode 1417-1425, van de dood van Jacoba's eerste echtgenoot op haar vijftiende tot haar ontsnapping uit het Gravensteen. Het verhaal is vlot geschreven. Jacoba wordt van een meisje een strijdbare vrouw, eentje, die niet met zich laat sollen. Ik heb het met plezier gelezSimone van der Vlugt heeft er een spannend verhaal van gemaakt. Ik heb het met plezier gelezen: 4 sterren.