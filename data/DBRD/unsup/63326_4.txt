Bij aanschaf van dit boek ging ik er vanuit een aardige Zeeuwse
streekroman te zullen gaan lezen. Maar niets is minder waar. Een
niet gemakkelijk leesbaar boek, vanwege vele Franse woorden en
titels, maar ook met - voor mij - nogal wat onbekende Nederlandse
woorden als: katijf, geplogenheden, pestilentie of venerabele. Maar
een boek hoeft niet alléén voor ontspanning gelezen te worden (wat
dit boek overigens toch wel deed!!) maar je mag je er ook verder
door ontwikkelen. Een lastig begin van het boek, een wat warrig
einde en een goed te lezen middenstuk was mijn ervaring met dit
boek. Maar bovenal toch knap geschreven, soms met zeer korte
opeenvolgende zinnetjes, opmerkingen, dan weer in wat langere
zinnen. Ik zal dit boek in de toekomst zeker nog eens herlezen,
iets wat ik niet zo gauw doe bij een boek. Maar het is zeker de
moeite dubbel en dwars waard. Een literair mooi geschreven boek!