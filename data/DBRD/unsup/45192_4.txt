Ik vind dit een indrukwekkend boek. Wel een boek waar je een dubbel gevoel aan over houd. Ik vond in het begin dat er te gedetailleerd geschreven werd over pedofilie. En dan vermoord de vader de moordenaar van zijn dochtertje. Moord is nooit goed te praten en mag niet, maar in dit geval begrijp ik het wel, al keur ik het wel af. Dit is een boek wat je niet gauw vergeet.
Fredrik Steffansson brengt net als iedere dag zijn dochtertje naar de crèche. Daar groet hij een man op een bankje voor de deur. Even later ziet hij op de tv, dat de man die hij gegroet heeft voor de crèche een ontsnapte pedofiel is. Wanneer hij bij de crèche aankomt, wordt zijn dochtertje vermist. En niet veel later vermoord aangetroffen. Hij besluit de moordenaar zelf te vermoorden. Bij het publiek is hij een held, maar de officier van justitie wil de zwaarste straf voor hem.
Net als alle Scandinavische boeken worden ook in dit boek de personages zeer goed uitgewerkt en leef je met ze mee.