Ik mocht dit boek lezen voor de leesclub van Thrillzone.
Het was mijn eerste kennismaking met Corine Hartman.
Het verhaal speelt zich af in de Achterhoek waar Suzan De Winter enkele moorden moet onderzoeken. De dader laat steeds puzzels achter op het plaats delict en er speelt een zeker haat tegen ‘de Achterhoek’.
Rond elke moord werd de spanning enorm opgebouwd. Jammer genoeg vond ik dat die spanning tussendoor wat wegviel. Er werd enorm veel informatie gegeven over het verleden van Suzan De Winter en dat vond ik nogal veel doorheen dit boek.
Ik denk wel dat het heel leuk moet zijn voor wie kn ‘de Achterhoek’ woont en voor deze lezers zullen de plaatsen heel herkenbaar zijn. Mij zeiden de plaatsen niets maar ik ben wel eens gaan googelen. Aangezien ik ergens las dat er aan de schrijfster gevraagd is geweest om een regiothriller te schrijven, is het haar wel goed gelukt om mij nieuwsgierig te maken naar deze regio.
Zal ik nog andere boeken lezen van deze schrijfster? Ik sluit het zeker niet uit. Al mag het van mij wel wat spannender en er mag wat meer vaart in zitten.