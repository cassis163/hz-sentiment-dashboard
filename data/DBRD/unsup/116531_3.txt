Ik heb het boek met veel plezier gelezen. Ik vond het plot goed gevonden en de zoektocht van Peter Shaw en George Valentine naar de moordenaar wordt goed weergegeven. Wat in eerste instantie een onmogelijke moord lijkt te zijn, wordt stukje bij beetje duidelijk. En wanneer er nog een moord wordt gepleegd en nog één, kunnen ze langzamerhand de draadjes aan elkaar knopen.
Tussendoor - en dat vond ik wel wat vaag - speelt de kwestie van de rehabilitatie van Shaw's vader, de vroegere partner van Valentine. Shaw sr. en Valentine hebben 12 jaar geleden een zaak stevig verknoeid, waarvoor ze beiden disciplinair zijn gestraft. Of speelt er nog wat anders? Ik begrijp dat dit het eerste deel uit een serie is, dus wellicht dat in volgende boeken meer duidelijkheid komt over deze oude zaak.
Voor mij een schrijver om in de gaten te houden!