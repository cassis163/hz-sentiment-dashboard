Jacob Starreveld neemt je mee terug naar de roerige periode tussen 1629 en 1649 o.a. in Zeeland. Je leeft mee met Marijn en zijn familie, je verbaast je over de manier van oorlog voeren zowel op land als op zee.
Maar de auteur laat niet achterwege om o.a. de handel met Schotland te benadrukken die ook belangrijk is geweest voor BelgiÃ« en Zeeland.
De sfeerbeschrijvingen zijn goed gelukt, je kunt goed aanvoelen wat bedoeld wordt.
'Elke avond voor het slapen staat hij voor het raampje van zijn zolderkamer. Dan kijkt hij in de donkerte over de zee naar de vuren die de schippers bij nacht moeten helpen een goede koers te varen. Hij kent veel van die vuren van vroeger, toen hij nog met zijn vader op zee viste. Vroeger, het lijkt vreselijk lang geleden.'

Het Drama van de Kwade Hoek geeft een kijkje in de geschiedenis van Zeeland door de nauwkeurige beschrijvingen van de gebeurtenissen toentertijd. Maar vooral door de beschrijving van de gevoelens van de mensen die toen leefden werd mijn nieuwsgierigheid aangewakkerd. Daarom besloot ik om meer te gaan lezen over de beschreven tijd.
De gebeurtenissen waarover we leerden op school krijgen nu een menselijk gezicht door middel van de personages in deze historische roman. Het gaat hier ook over keuzes maken in het leven.

Het Drama van de Kwade Hoek heb ik graag gelezen.
Het is een toegankelijk verhaal met mooie illustraties.