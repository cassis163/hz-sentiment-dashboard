Eva Lin, een van de door Marcus Brent ontwikkelde kloon, komt er achter dat haar leven niet meer veilig is. Marcus wil haar laten doden door een andere kloon; Adam.
Ze moet weer vluchten. Onduidelijk is wie ze kan vertrouwen en wie niet.
Sandra is nog steeds voornemens om wraak te nemen op de moordenaar van haar ouders en haar oom. Op een gegeven moment valt ze in handen van Marcus en wordt ze gedwongen het werk van haar vermoorde oom over te nemen. Sandra zet alles op alles om de plannen van Marcus te dwarsbomen en dat is niet zonder gevaar.

IJsblauw het beest is het vervolg op IJsblauw het instituut. Dit boek gaat actief verder waar het vorige deel ophoudt. De vaart zit er vanaf de eerste pagina weer goed in. Van begin tot eind is het een spannend en boeiend boek waarin erg veel gebeurd. Ook dit deel leest hierdoor lekker vlot en soepel weg. De actieve en vlotte schrijfstijl zorgen er voor dat je ook aan dit tweede deel gekluisterd bent en graag door wilt lezen. De relatief korte hoofdstukken houden het overzichtelijk. De gebeurtenissen ervaar je beurtelings door de ogen van de karakters is dit boek. In het eerste deel leerde je de karakters al goed kennen doordat ze prima zijn uitgewerkt qua karakter en uiterlijk. Al deze personages komen in dit deel ook weer aan bod. Je leert ze steeds beter kennen wat ook zeker bijdraagt aan een boeiend verhaal. Op zich kun je dit deel als een losstaand boek lezen want de gebeurtenissen uit het eerste deel worden wel aangestipt. Dit is ook een goede reminder als je deel een ook gelezen hebt. Toch wil ik adviseren om eerst deel een te lezen alvorens aan deze te beginnen zodat je dit deel dan nog intenser kunt beleven en beide boeken het zeker waard zijn om te lezen. Een heerlijke actie thriller!