Niet alles is wat het lijkt in dit ordinaire huurhuis waar een reeks ernstige misdaden zich afspelen. ‘Dubbelleven’, van Ruth Rendell brengt het verhaal en de personages tot leven in deze psychologische misdaad thriller.
Ruth Rendell is een Britse schrijfster die psychologische misdaadromans schreef. Hierdoor krijgt ze nog steeds de bijnaam ‘Queen of crime’. Voor dat ze begon met schrijven was Rendell een journaliste. Ze wordt vooral geloofd om haar diep uitgewerkte personages en de duidelijke karakterverandering die ze ondergaan waardoor je mee in de velen verhalen wordt gezogen. Haar beroemdste reeks is die van ‘Inspector Wexford’. Ze overleed nog niet zo lang geleden (02/05/2005) op 75-jarige leeftijd.
In deze thriller volgen we Inez, een vrouw van middelbare leeftijd die een antiekwinkel openhoudt en de resterende drie kamers in haar huis verhuurd. De huurders bestaan uit een reeks zeer unieke personen met elk een zwaar verleden en veel inhoud. Er wordt in het boek door de politie gezocht naar een beruchte seriemoordenaar ‘de Rottweiler’ die jonge meisjes gewurgd achterlaat op de donkere straten van het moderne London. Het onderzoek bereikt uiteindelijk ook het huis op Star street waar zich intrige, deceptie en misverstand voordoet. Iedereen wordt op een verschillende manier met de moorden gelinkt en het is aan hen om hun onschuld zien te bewijzen.
Het boek put kracht uit zijn sterke beschrijvingen van de situatie en de gedachtengang van de personages. Hierdoor is het dus geen boek gevuld met actie maar eerder met het psychologische aspect van de moorden en hoe die de verschillende karakters beïnvloeden. Het boek begint best rustig en schept een beeld van de omgeving waardoor de scène tot leven komt. Ook worden karakters worden een voor een voorgesteld maar dit is vanuit Inez haar standpunt en dus nog erg subjectief. Doordat er een personeel vertelstandpunt wordt gehanteerd leer je de karakters echter beter kennen in de passages die vanuit eigen standpunt verteld worden en waar je meer over hun verleden en hun karakter leert kennen. Jeremy (huurder) denkt bijvoorbeeld dat Inez zich erg tot hem aangetrokken voelt: ‘Ik wist dat Inez zich tot mij aangetrokken voelt, telkens als ik binnenkom zie ik ze glimlachen.’. Maar vanuit Inez haar standpunt komen we dan weer te weten dat ze Jeremy erg mysterieus vindt en eerder argwaan voor hem heeft dan affectie: ‘Ik vertrouw Jeremy niet, na dat raar verhaal dat hij verzon over zijn vriendin haar moeder ben ik zeker dat hij niet de volledige waarheid aan het vertellen is...’. Het voelt alsof je door een soort van kijkdoos gluurt, alsof je boven alle personages hangt en hun dagelijks leven op korte afstand volgt.
Soms kan het echter best langdradig worden door de lange beschrijvingen en door de focus op het psychologische is er weinig actie waardoor een aantal keren saai wordt. Ook wordt de spanning er niet echt ingehouden want na een honderdtal pagina’s weet je al wie de seriemoordenaar is en wat hem drijft. Rendell is een zeer getalenteerde schrijfster want ze brengt de personages echt tot leven terwijl de beschrijvingen je doen meevoelen met de personages terwijl het verhaal verdergaat. De seriemoordenaar is erg goed uitgewerkt en zijn motieven en gevoelens zijn interessant maar verstaanbaar. Ze houdt het niet al te vaag. De sfeer die door de ruimte wordt geschept is vaak functioneel op die manier dat ze bijdragen tot het beter verstaan van de situatie. De kamer van Will (huurder) is bijvoorbeeld erg gestructureerd maar best leeg omdat hij een mentale beperking heeft en dus alles simpel moet houden.
Het boekt is een aanrader voor al wie van een vlotte schrijfstijl met erg mooie beschrijvingen en unieke personages houdt. Hoewel het boek je niet laat raden tot het einde kan het toch spannend zijn door de gedachtegang van de karakters te volgen en mee met hen na te denken. Het is echter niet voor mensen die op zoek zijn naar bloederige moordverhalen vol actie want dat is het boek zeker niet. Het kijkt vooral naar het psychologische aspect van de gebeurtenissen wat voor iets vernieuwend en interessant zorgt en dat trekt aan. Voor wie graag leest en er geen probleem mee heeft te wachten op vooruitgang in het verhaal, is dit een goed boek.