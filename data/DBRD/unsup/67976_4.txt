Het heeft me enkele maanden gekost, maar ce l'ho fatta! Dankzij het e-book met ingebouwde woordenboeken las ik een stevig Italiaans boek in de originele taal, Il Desiderio Di Essere Come TUTTI. Ik heb de boodschap begrepen, niet alle details altijd, want als niet-Italiaan mis je toch de achtergrond van veel gebeurtenissen en vermelde personen. Het boek is in het Nederlands vertaald, dus misschien dat ik dat later nog eens snel doorlees.
Waar het over gaat? De balans vinden tussen een geëngageerd publiek leven en een interessant privé-leven, de onmogelijkheid om "zuiver" te leven en met die gedachte leren omgaan.
Het is een autobiografie waarbij de schrijver details uit de (Italiaanse) geschiedenis koppelt aan hoe hij die gebeurtenissen zelf ervoer en daar breit hij dan een levensfilosofie uit.