Bijna twee decennia geleden verdween de 21-jarige Sophie Collier. Ze werd voor het laatst gezien op de oude victoriaanse pier in het kustplaatsje Oldcliffe.
Frankie Howe wordt al twintig jaar geteisterd door nachtmerries over de verdwijning van haar beste vriendin. Ze is naar Londen verhuisd om de vreselijke herinneringen zo ver mogelijk achter zich te laten. Maar wanneer ze een telefoontje krijgt van Sophies broer, die haar vertelt dat er een lichaam is gevonden, weet ze dat ze niet langer kan weglopen voor het verleden.

Angstig voor de emoties die loskomen als de oude wonden weer worden opengereten, keert Frankie toch terug naar het dorp waar ze opgroeide. Wat niemand daar weet, is dat Frankie een geheim met zich meedraagt. Maar wat Frankie niet weet, is dat ze niet de enige is die iets verborgen houdt.

Het boek is in de ik vorm geschreven vanuit twee hoofdpersonages. Het is heel duidelijk wie je aan het lezen bent. De één in het heden, de ander in het verleden.
Het boek is bijna niet weg te leggen. Als lezer steeds op het verkeerde been gezet. Net als je het idee hebt wie er wat gedaan heeft, blijkt het toch heel anders te zijn! Ik heb genoten van het boek en ik kan hem iedereen aanraden!