In Waar is de fee? gaat Meike met haar bijzondere oma op pad op zoek naar feeën. Haar oma is er van overtuigd dat het bos vol zit met deze magische wezens. Meike en oma vermaken zich prima, maar of ze de feeën ook zullen vinden?

Het prentenboek Waar is de fee? heeft een zeer mooie vormgeving gekregen. Er is duidelijk werk van gemaakt. Terecht ook want het boek is volledig gevuld met de vrolijke, grappige, maar vooral zeer mooie afbeeldingen van de illustrator Nick Harris. Dit prentenboek is dan ook een feest voor het oog en zal iedere peuter en kleuter lange tijd weten te boeien. Een fantastisch leuk boek om uit voor te lezen en om samen met je kind in op zoek te gaan naar alle verstopte feeën. De 150 feeën zijn voelbaar en kunnen daardoor niet alleen door te kijken gevonden worden, maar ook door iedere bladzijde met je vingers af te tasten, wat het verhaal een extra dimensie geeft. Waar is de fee? een leuke ontdekkingstocht voor jonge kinderen.