De auteur weet meteen je aandacht te pakken in dit verhaal.
Het verhaal begint met een zin, die je niet iedere dag als openingszin leest: Op een heldere voorjaarsavond stelt mijn vrouw Eva mij voor om overspel met haar te plegen.
Daar wil je, als nieuwsgierig aagje natuurlijk meer over te weten komen.
Deze auteur heeft een prettige schrijfstijl waardoor je lekker door kunt lezen en ik had het boek dan ook snel uitgelezen.

Mooi om te lezen hoe Maurits alles in het werk zet om te ontdekken welke plannen Eva had. En ook welke beslissingen ze genomen had is nog een raadsel voor hem.
Als ik niet beter wist, zou ik vermoeden dat ik lijd aan waandenkbeelden of een delier.
Waar het in het begin inderdaad op een thriller leek zoals we gewend zijn, verminderde dat gaandeweg het verhaal in een spannende liefdesroman. Spannend omdat je niet weet hoe het af zal lopen.
Dat deed echter niet af aan het leesplezier voor mij als lezer.