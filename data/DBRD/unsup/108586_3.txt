Sommige boeken loop je op een rare manier tegen het lijf. Dit boek wist me te vinden op facebook; Het is niet zo dat het me een vriendschapsverzoek stuurde. Maar het verscheen wel constant op mijn feed. De eerste paar keer probeerde ik het te negeren. Een ander boek dat me al een tijdje achtervolgt op facebook is namelijk het nieuwe boek van E.L James, om maar te zeggen dat kwaliteit geen bekommernis is op facebook. Maar toen ik de korte inhoud las was ik wel geintrigeeerd. Het klonk in elk geval als een verhaal dat ik ontzettend goed zou vinden. Ik ging dus snel even een kijkje nemen op amazon en was een klein beetje teleurgesteld. Het eerste boek in de reeks telde maar 100 pagina’s. Nu ja, het kostte ook maar 99 cent. Kan weinig misgaan toch. Als het heel erg zou tegenvallen moest ik maar 100 pagina’s lezen en het kostte me minder dan een koffiekoek. Wat kon er dan misgaan….

Wel… wat er mis kon gaan was het feit dat ik het boek misschien wel leuk zou vinden en de hele reeks moest kopen. (Die trouwens niet ontzettend duur zijn hoor. Maar wel duurder dan 99 cent.) Vaarwel boekenkoopverbod.

Laten we maar beginnen met te stellen dat de Facebook commentaren een beetje overdreven waren of ze zijn misschien gepost door mensen die al meerdere delen lazen. Fae’s Captive blies me niet meteen van mijn sokken en dat komt denk ik vooral doordat het echt een heel kort verhaal is. Het is een beetje zoals een ijssalon bezoeken. Soms mag je met kleine lepeltjes een beetje proeven voor je beslist welke smaak op je hoorntje gaat. Wel zo voelt het aan. Als een klein smaakje van een groter geheel.

In deze 100 pagines krijg je een beetje en smaak van de wereld en zijn bewoners. Maar je geraakt er niet echt helemaal in. Want vanaf het ogenblik dat je echt volledig kopje ondergaat in het verhaal, heb je de laatste pagina bereikt. Maar je hebt wel de smaak te pakken en wil zonder twijfel het tweede boek lezen. Fae’s Captive is echt een verhaal vol met actie. Geen trage opbouw, gewoon vanaf de eerste pagina’s recht de actie in met gevechten en bloedvergieten.

Natuurlijk doet de cover van het boek wel al vermoeden dat dit een beetje een pikant boek is. Ik verwacht dus wel wat hot en steamyness toen ik in het boek begon. Maar ik moet zeggen dat het al bij al nog redelijk goed meeviel. En dat is eigenlijk een van de sterkste punten van het verhaal. Als je mijn blog volgt dan weet je dat ik wel hou van een goede, stomende seksscene in mijn boeken. Maar ze moeten wel bij het verhaal passen. Ik vond het heerlijk dat in Fae’s Captive niets overhaast gebeurde. Dat de relatie kans kreeg om te groeien en de kledingstukken niet meteen door de kamer vlogen. Nog geen effectieve seksscènes dus. Wat niet wil zeggen dat er geen sexy scenes waren of implicaties werden gemaakt naar toekomstige hetere momenten.

Ik voelde niet meteen een connective met Taylor het hoofdpersonage, maar ik was wel geïntrigeerd door Leander. In vorige reviews haalde ik al vaak aan dat ik geen fan ben van alpha mannen zonder enig respect voor vrouwen. Leander is een machtige feeënkoning, die constant rekening houdt met Taylor. Heel respectvol, met heel veel aandacht naar haar noden en verlangens. Helemaal zoals het hoort dus!

Al bij al vond ik het boek dus te kort. Maar ik heb wel vier nieuwe boeken klaarliggen om te kijken waar het verhaal ons zal brengen. Ik ben alvast erg benieuwd.