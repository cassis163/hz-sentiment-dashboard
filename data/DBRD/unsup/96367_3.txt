Apart verhaal over 3 vrouwen met brandwonden die op samen op een ziekenhuiskamer liggen. Voor de deur zit een politie-agent, waarom? Voor wie?
De ik persoon heet Anna, dan is er nog een Anna en een Vandersteen. De dames voelen zich onveilig op de kamer ondanks dat er een agent voor de deur zit. Dit heeft te maken met de andere Anna, niemand mag weten dat ze daar ligt.
Ze ontsnappen en er on staat een soort hilarische vlucht waarin de dames van de ene ongeloofwaardige situatie in de andere terecht komen! Langzamerhand komen ook de achtergronden van iedereen naar boven.
Het boek eindigt eigenlijk zoals het ook begonnen is, namelijk met de hoofdpersoon Anna die alleen op een ziekenhuiskamer ligt. Daardoor ben ik mij wel gaan afvragen wat er nu echt was aan het verhaal, was het misschien een droom?
Het is heel makkelijk leesbaar, met veel humor geschreven.
De term Dyslectisch Hart vind ik echt een uitvinding: Ik voel het allemaal wel maar ik krijg het goede plaatje er niet bij.