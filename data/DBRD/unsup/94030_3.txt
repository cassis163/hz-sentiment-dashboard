Wodka, tranen en kogels, de titel van deze familiekroniek vat meteen ook de Poolse geschiedenis van de Tweede Wereldoorlog tot aan de val van het communisme samen. In onze overgÃ«informeerde samenleving weten we veel, bijtijds zoveel dat de achtergrond van onze kennis vervaagt. Namen als Jaruzelski, Gdansk, Walesa, Solidarnosc zijn ons allen bekend maar wat betekenen ze voor ons? In Wodka, tranen en kogels krijg je alvast een beter inzicht in al die vluchtige informatie die we opslaan, het brengt je Polen dichterbij, het geeft je een kijk op de nasleep van de Tweede Wereldoorlog en welke gevolgen dit had voor de Poolse burgers.
Wodka, tranen en kogels is een prachtige en erg treffende familiekroniek waarbij alle personages doorheen verschillende decennia met elkaar verweven worden. Wodka, tranen en kogels mag voor mij best naast 'Vrijheid' van Franzen op het schap staan.
http://www.boekensite.gent/node/115