Wat een prachtig boek. Zo jammer dat dit boek alleen te vinden is in de hoek 14 of 16+; dit boek verdient ook een volwassenenpubliek. Net zoals dit gelukt is voor 'Perenbomen bloeien wit' van Gerbrand Bakker en 'De jongen in de gestreepte pyjama' van John Boyne. Beide zijn indrukwekkende boeken die een groot lezerspubliek aanspreken.

Wat bizar en vreselijk toch eigenlijk, de Soweto-rellen vonden plaats in 1976, de jaren 80 waren bloedig en onstuimig, in 1990 werd Nelson Mandela vrijgelaten maar het duurde nog tot 1994 (!) voordat de apartheid werd afgeschaft.

Maar dat de apartheid nog steeds voortleeft in de hoofden en harten van sommigen (zowel blank als gekleurd!) is ons zeer duidelijk geworden tijdens onze vakantie vorig jaar in Namibie (buurland Zuid-Afrika). Misschien dat het verhaal me daarom zo aangreep. Op een haast pijnlijke manier maakt dit verhaal mij duidelijk dat er nog steeds een lange weg te gaan is, en dat er wellicht nog wel een aantal generaties nodig zijn voordat men elkaar niet meer op uiterlijk veroordeelt.

Dit soepel lezend verhaal - met mooie zinnen! - blijft echt nog wel even 'nahangen'...