Het boek heeft een prachtige cover. Voor mij straalt die de sfeer van de jaren vijftig uit maar zou evengoed nu kunnen zijn. Mooie harmonie in kleuren en compositie.

Het boek maakte voor mij een sterke start. Ik was helemaal mee om het te lezen. Toch voelde ik ondanks de mooie schrijfstijl van Dueñas even mijn aandacht verslappen. Misschien dat ik wat teveel actie zocht op een bepaald punt en verder wilde met de rode draad van het verhaal. Want het is een mooie zoektocht.

Dat het boek zich afspeelt in twee verschillende tijden en op twee verschillende plaatsen maakt het afwisselend en zorgt ervoor dat je geprikkeld blijft. Als lezer begin je zelf verbanden te leggen tussen verleden en heden, dat maakt het prettig om te lezen.

De hoofdpersonages zijn heel levendig uitgewerkt met een heel gamma aan emoties. Je beleeft hun ups en downs en hun onderliggende gevoelens. Personages die op het eerste zicht niet veel met mekaar op hebben groeien naar mekaar toe op een subtiele manier, prachtig.

Een heel mooi uitgewerkt plot waarin erg veel verweven zit. Een deel van het plot berust op feiten over El Camino Real in Californië. Het is niet rechttoe rechtaan maar en komt heel wat rondom. Niet teveel want anders zou het onbegrijpbaar worden. Alle puzzelstukjes vallen op het juiste moment in mekaar, niet te vroeg. Vond de hele afwikkeling zelfs nog verrassend. Ik bleef geboeid tot op het einde. Na één keer lezen heb ik volgens mij nog heel wat gemist in het boek. Zou het nog een keer kunnen lezen en weer nieuwe dingen ontdekken.