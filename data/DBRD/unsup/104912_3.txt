Alleen de uitgave al, met een prikkelende kaft en deckle edge gesneden, zorgt dat blij ben dat ik dit boek mag lezen. Wat een mooi boek en wat ligt het lekker in mijn handen. De proloog zuigt me meteen het verhaal in. Ik maak kennis met Rielle en Eliana, twee meisjes door duizend jaar van elkaar gescheiden. Hun verhalen raken met elkaar verwikkeld door een profetie: Two Queens Will Rise. Het is niet echt een verrassing dat zij de twee koninginnen zijn waar de profetie naar verwijst. Met name door die spannende proloog zijn een aantal andere ontwikkelingen ook al gauw te voorspellen. De vaart zit goed in het verhaal en door de wisseling in perspectief blijf ik doorlezen. Het eind is wat rommelig en onverwacht en er blijven een aantal lijntjes onafgewerkt. Nu is dit een eerste deel van een trilogie, dus dat nog niet alles duidelijk wordt voor de lezer is logisch. Maar ik blijf met een hang naar meer en een lichte irritatie achter als ik het boek dichtsla. Deel twee kan niet snel genoeg komen!