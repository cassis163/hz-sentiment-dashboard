Nadat ik super veel goede verhalen had gehoord over dit boek, kon ik niet wachten om aan het lezen te beginnen. Vanaf bladzijde 1 wordt je door de schrijver in het verhaal gezogen en is het gelijk spannend.

Het is mijn eerste boek van een Scandinavische schrijver en ik moest aan het begin erg wennen aan de namen van de personages. Dat maakte dat ik ook even moeite had om te onthouden wie nu precies wie was. Dit  was naarmate ik verder in het verhaal kwam gelukkig helemaal over.

Het verhaal is goed opgebouwd, waarbij het begint in het verleden. Uiteraard begrijp je pas later in het boek waar dit stukje op gebaseerd was. Vervolgens lees je al snel over de eerste moord en wordt het boek gelijk spannend. Ik heb genoten van de twisten in het verhaal, waardoor je als lezer nog niet kon verspelen hoe het verhaal zou aflopen. Dit maakte ook dat ik constant door wilde lezen en nieuwsgierig was naar het einde.

De korte hoofdstukken maken dat dit dikke boek (meer dan 500 blz!) geen probleem is om te lezen. Je leest vlot door de hoofdstukken heen, welke steeds wisselen van personage. Hierdoor lees je als lezer vanuit de verschillende personen en weet je steeds net iets meer.

Ik kan niet anders dan zeggen dat Oktober een goede thriller is. Of het ook de beste thriller is die ik gelezen heb? Nee dat helaas niet, maar ik kan hem zeker aanbevelen aan anderen.