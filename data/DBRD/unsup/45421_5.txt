Ervaar het zelf als je durft

Met dank aan de thrillzone leesclub mocht ik dit geweldige boek lezen.

Nieuwsgierig ben ik na het zien van de intrigerende cover. Waanidee heeft een duistere cover in de kleur grijs/groen. Er staat een groot huis en je vraagt je meteen af wat zich daar af speelt.
Karin Hazendonk was voor mij nog totaal onbekend maar dat is na het lezen van dit boek snel veranderd. Ik wil nog meer van haar lezen.

Waanidee is het verhaal over Victor Bronckhorst. Na het overlijden van zijn ouders is hij bij zijn opa en oma in huis komen wonen. Hier wordt hij grotendeels door zijn opa opgevoed. Er is een hele sterke band tussen deze twee. Opa noemt hem de uitverkorene met een hele belangrijke taak.

“Ze waren God en de duivel, verenigd in een ondenkbaar huwelijk”

Bronckhorst wordt een groot zakenman met vele hotelketens en ook na de dood van zijn opa blijft de sterke band bestaan. Hun gesprekken blijven doorgaan en ook krijgt Victor nog steeds advies van zijn opa al speelt dit zich allemaal af in zijn hoofd.

Victor heeft een goed project bedacht waar zijn opa trots op zou zijn. Dit kan hij niet alleen en hij zoekt een groep mensen om hem heen die hem kunnen helpen. Deze mensen hebben allemaal hun eigen probleem en ook geld nodig. Wat er daarna allemaal gebeurd is bijna niet te beschrijven.


Op het begin vond ik het verhaal wat warrig. Dit komt door de tijdsprongen maar ook omdat me nog niet meteen duidelijk werd wat nu precies de bedoeling was van Victor. Eenmaal in het verhaal is de spanning volop aanwezig. Als thrillerlezer zit je meteen op het puntje van de stoel. De tijdssprongen storen ook opeens niet meer.

Het boek heeft mooie korte hoofdstukken. Bij de hoofdstukken worde duidelijk de tijd en door wie het verteld word neergezet.
Wij gaan vast en zeker meer horen over Karin Hazendonk. Door haar beeldende schrijfstijl en de lugubere details en de pakkende verhaallijn weet zij de lezer vele uren leesplezier te bieden.
Dit boek is echt een meesterlijke zet en een echte aanrader.
Vanaf het begin wordt je meegezogen in het verhaal dat steeds spannender wordt en je ook na het lezen niet meteen loslaat. Ik heb genoten van elke bladzijde en geef het 5 sterren