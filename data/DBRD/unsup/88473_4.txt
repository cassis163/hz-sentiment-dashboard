Het vervolg op Blond 15, het debuut van Heleen van der Kemp met rechercheur Britt Franken als hoofdpersonage.
Afrekening:
Britt Franken wordt geconfronteerd met een aantal moorden die op het eerste gezicht niets met elkaar te maken lijken te hebben. Tot mysterieuze advertenties en experimenteel recherchewerk een patroon onthullen dat zijn weerga niet kentâ€¦ Britt, die haar man verloor aan zinloos geweld, wordt diep meegezogen in de duistere motieven rond de moorden.
Afrekening is een donker kat-en-muisspel. De verhaallijn liegt er niet om: op originele wijze weet de auteur het verhaal in een schaduw te hullen, zodat je tot het einde van het boek geen idee hebt wie de mogelijke dader zou kunnen zijn. Langzaam, samen met de ontdekkingen die Britt doet, ontrafelt zich het mysterie dat zich voordoet: wie zit er achter de moorden op de ogenschijnlijk onschuldige slachtoffers? Hebben ze iets met elkaar gemeen, maar wat dan? En hoe zit het met de dader? Wie is het brein, en wie de loopjongen? Ontzettend spannend, ook dankzij de wisseling van perspectief die de auteur zich van tijd tot tijd permitteert: niet alleen volg je de avonturen van Britt, maar met regelmaat krijg je ook een blik in het leven van de slachtoffers en zelfs blijkt achteraf: in het leven van de daders.
Het boek leest heel prettig: fijne vlotte schrijfstijl, korte hoofdstukken, wisseling van perspectief.
Voor mij een dikke 4 sterren waard!