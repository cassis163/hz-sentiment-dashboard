Ik las dit boek alweer een hele tijd geleden en was er meteen weg van. De stam van de holenbeer is het eerste deel uit de serie 'De Aardkinderen' en zonder meer ook het beste boek uit de serie. Dit boek bevat vaart, goede personages en niet al te veel omschrijvingen en verheerlijking van de hoofdpersoon Ayla. In de latere boeken verandert dat en dat is jammmer, want daarmee vergaat ook het plezier van het lezen. Ben zelf ergens in het derde deel blijven steken. Auel schrijft met zeer veel gevoel voor detail. In dit eerste deel is dat nog niet storend, en gaat het verhaal zelf nog niet naar de achtergrond, maar dat gebeurt later wel. Daarom zou ik dit eerste deel wel aanraden, maar dan meteen met het advies het daarbij te laten!