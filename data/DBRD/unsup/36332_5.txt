Cinder is de beste monteur van Nieuw Beijing. Als de androïde van de prins kapot is en niet gerepareerd kan worden door zijn eigen monteurs, gaat hij ermee naar Cinder. Snel verbergt ze haar metalen hand en voet, ze wil niet dat hij ziet dat ze een cyborg is. Cyborgs zijn tweederangs burgers.
Cinder wordt thuis als oud vuil behandelt, haar stiefmoeder en haar oudste stiefzus laten haar alle vuile klusjes opknappen en daarbij is ze de enige kostwinnaar. Haar leven is zwaar. Maar dan ontdekt ze grote geheimen uit haar verleden en dan wordt het leven nog veel ingewikkelder.

Het was even wennen aan deze vreemde SF-achtige wereld met cyborgs en androïdes. Maar al snel werd het heel normaal dat Cinder met metalen lichaamsdelen rondloopt en daarna kon ik me bijna niet meer van het verhaal losscheuren.
Het verhaal is geïnspireerd door Assepoester, maar de verhaallijn is zeker niet hetzelfde waardoor het spanend en interessant blijft.
Een goed geschreven boek dat naar mijn idee op de grens zit van fantasy en SF. Ik ben erg benieuwt naar de vervolg delen.