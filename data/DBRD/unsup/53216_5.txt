De roman De vertrouweling van de Franse schrijfster Hélène Grémillon vond ik prachtig.

Het is een mooi geschreven ontroerend, en soms verbijsterend verhaal over een jonge vrouw die na het overlijden van haar Moeder een opmerkelijke brief ontvangt.

Toen ik begon te lezen in De vertrouweling kon ik net als Camille niet wachten op de volgende brief die mij meer zou vertellen over het raadselachtige leven van Annie. Wie was zij?

De vertrouweling heeft indruk op mij gemaakt door de verrassende ontwikkelingen en door de manier waarop het verhaal verteld wordt.
Hélène Grémillon heeft gevoelens van vertrouwen, jaloezie, verlangen, liefde, wraak en wanhoop goed en vol van emotie omschreven.
Het dramatische leven van Annie kent hoogtepunten rond de periode van de Tweede Wereldoorlog. Dit tijdsbeeld zorgt voor een toegevoegde waarde aan het toch al opvallende debuut van de Franse schrijfster Hélène Grémillon.