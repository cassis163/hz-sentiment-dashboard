Het boek biedt een interessant kijkje in de wereld van orthodoxe joden. Het is niet echt een doorlopend verhaal, meer een verzameling anekdotes in chronologische volgorde waarin je de familie en de schrijver leert kennen. De gesprekken maken meer dan eens duidelijk hoe moeilijk het kan zijn voor mensen om buiten hun eigen "bubbel" te denken en kijken, zelfs als er oprechte interesse is. Het is wel een beetje jammer dat na de beginjaren de volgende periodes snel worden doorlopen, al is dat begrijpelijk aangezien het contact toen minder intensief was vergeleken met de eerste zes jaren.

Voor de lezers van het boek die geinteresseerd zijn geraakt in de wereld van chassidische joden, kan ik de romans van Chaim Potok aanbevelen.