Deel 5 van de serie is meer dan 1000 pagina's dik. Er gebeurt van alles, maar sommige dingen worden zo langdradig beschreven (het boek begint met 250 pagina's die 1 dag uit Claires leven beschrijven!) dat ik het niet meer boeiend vond. Andere dingen worden dan weer afgeraffeld. Bijvoorbeeld: ze vinden een baby in het bos, die Claire enkele hoofdstukken met zich meesleept, maar uiteindelijk horen we niet echt hoe het met die baby afloopt. Jamie wordt gebeten door een slang, hij ligt hoofdstukken lang vergiftigd op bed, Claire redt zijn leven en dan loopt hij ineens weer vrolijk rond, er zit geen hersteltijd in. Sowieso word ik een beetje moe van de eindeloze medische verhandelingen. Net als van de seks en de seksuele toespelingen, zelfs al bij het kleine jochie Jemmy. Toch is het over het algemeen best boeiend om te lezen over hoe de mensen leefden in die eeuw en in zo'n afgelegen gebied. Dus ik ga ook nog verder met deel 6.