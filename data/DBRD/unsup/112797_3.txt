Met IJstweeling deed S.K. Tremayne (pseudoniem voor de Britse auteur Tom Knox,1963) de belofte dat er een niewe bestseller auteur was geboren, zijn tweede boek VUURKIND maakt deze belofte niet geheel waar.

De jonge dertiger Rachel heeft zich enigszins ontworstelt aan haar traumatische jeugd en leeft haar leventje in zuid Londen. Dan ontmoet ze David, de vonk slaat over en binnen 8 weken is ze met hem getrouwd en lijkt het geluk haar toe te lachen. Weliswaar is David een aantal jaren ouder,is hij vader van een zoon en sinds een kleine twee jaar weduwe maar voor Rachel lijkt het de perfecte match..Al gauw is ze dol op zijn zoon Jamie en ze wil graag zijn moeder zijn. Het jonge gezin verhuist naar het landhuis van de familie in Cornwall en Rachel lijkt een leven tegemoet te gaan waar ze alléén maar van kon dromen.
Al snel blijkt dat het ogenschijnlijk idyllische bestaan, heel veel eenzaamheid met zich meebrengt, David heeft een topbaan in Londen en is alléén in de weekenden thuis, en Jamie gaat zich steeds vreemder gedragen en lijkt door het overlijden van zijn moeder zwaar getraumatiseerd. Meer en meer gaat Rachel op zoek naar wat zich allemaal heeft afgespeeld in Davids vorige huwelijk. En krijgt ze het gevoel dat er iets goed mis is.Op en dag zegt Jamie tegen Rachel dat ze met kerst zal sterven, en de kerst nadert met rasse schreden.

De ingrediënten voor een spannende thriller zijn geschapen, maar toch voldoet het niet helemaal aan wat ik na het goede debuut verwacht had.
Tremayne neemt uitvoerig de tijd om een sfeerbeeld te scheppen van het rustieke Cornwall, de mijn geschiedenis in de streek en uitvoerige beschrijving van het landhuis waar Rachel,David en Jamie wonen. Te uitvoerig en het verhaal(plot) sneeuw hierbij wat onder. Te weinig aandacht is er voor de karakters en zeker gezien het feit dat er eigenlijk maar 3 personages echt opgevoerd worden onstaan er als het ware ééndimensionale karakters.het verhaal is flinterdun en schurkt soms aan tegen vergezocht en ongeloofwaardig. Vooral het eerste gedeelte is super traag, daarna komt er wat vaart en de bijbehorende spanning. Toch biedt het boek ook het nodige plezier zeker geholpen door een prettige schrijfstijl.

Al met al best een aardig tussendoortje,maar gezien zijn eerste werk toch wat teleurstellend.

Eindoordeel 3 ster

Spanning 3***
Plot 2**
Leesplezier 4****
Schrijfstijl 4****
Originaliteit 2**
Psychologie 3***