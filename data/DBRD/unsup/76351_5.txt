Marina is journaliste bij het blad Press en verloofd met Grand Ellis. De vader van Grand is James Ellis. James vindt het tijd worden om zich kandidaat te stellen voor het presidentschap. Maar of dat gebeurt zal nog moeten blijken.

Duncan Sander is de baas van Marina. Ook hij is journalist. Duncan heeft een grote obsessie om Morty Reiss te ontmaskeren. Reiss zou op enig moment zijn zelfmoord in scene hebben gezet. Op een brug werd zijn auto aangetroffen met een afscheidsbriefje. Zijn lichaam werd nooit gevonden. Dat wekte bij Duncan argwaan en vond van hem een financieel spoor naar de Caribbean International Bank op de Kaaimaneilanden en later naar Swiss United. Duncan haalt Marina over om contact op te nemen met de bron van het spoor dat moet leiden naar de waarheid over de gestalde miljoenen bij Swiss United. Marina voldoet, zonder medeweten van Grand, aan zijn verzoek. Marina ontmoet een man die haar een USB stick overhandigd met daarop veel gegevens van cliënten van Swiss United. Al gauw zal blijken dat de zaak stinkt. Immers, de afkomst van het geld dat door die cliënten op de bank wordt gestort is bepaald niet zuiver te noemen. Ook belastingontduiking speelt daarbij een rol. Het gaat daarbij om zogenaamde offshore -rekeningen.

Annabel is getrouwd met Matthew Werner. Matthew is private bankier en werkzaam bij Swiss United bank. Samen wonen zij in hun appartement in Genève. Zij lijden een luxe leven. Dat kan ook niet anders. Matthew verdient bij de Swiss United, de grootste bank van Zwitserland, een vermogen. Onverwacht krijgt Annabel bezoek van Konrad Bloch, van de Fedpol. Konrad vertelt aan Annabel dat haar man die ochtend met een Gulfstream G450 is vertrokken en niet op het vliegveld aangekomen is. Volgens Konrad is het vliegtuig neergestort en zijn er geen overlevenden. Onderzoek zou hebben uitgemaakt dat het ongeval te wijten is aan falende instrumenten. Annabel heeft daarover haar twijfels en stelt vervolgens op eigen houtje een onderzoek in.

DE VROUW VAN DE BANKIER, geschreven door CRISTINA ALGER, betreft een unieke kijk in de duistere kant van het bankwezen. En Cristina kan dat weten. Zij was immers bedrijfsjurist en werkzaam bij Goldman Sachs. Het gesjoemel van deze bank ligt aan de basis van de laatste kredietcrisis en was even omstreden als de in dit boek voorkomende Zwitserse Swiss United bank.

In hoofdzaak gaat het verhaal over twee vrouwen, Marina en Annabel. Beide vrouwen raken verstrikt in een web van leugens en bedrog wat zo kenmerkend is voor banken die het met de wet niet zo nauw nemen.
Het verhaal is interessant, meeslepend en ook nog leerzaam. Ik hoop dat het grotendeels fictie is. Maar daarover heb ik mijn twijfels.