Ik heb tot nu toe nog "maar" enkele Aspe's gelezen waaronder Vierkant van de wraak en ik moet zeggen dat Aspe de titel verdient die hem toegekend is, namelijk d√© thrillerauteur van Vlaanderen. Dit was een boek dat las als een sneltrein en waarvoor ik weer een nacht minder slaap had. Het hele gegeven van "cold case" spreekt enigzins aan omdat het zo voor de lezer moeilijker schijnt. Ook de erg menselijke reacties en de prachtige beschrijvingen van bepaalde situaties. De problemen van het altijd zo corrupte Belgische instanties zorgt ook voor een laag van 't boek, het beeld van de held die onoverkomelijke problemen voor zich ziet liggen, het trekt de mens altijd aan... Ook de afloop was enigzins onverwacht, er blijven wel vragen bestaan die ik liever beantwoord zag, maar aan de andere kant is het wel goed dat je zo zelf een bevredigende einde kan bedenken. Het fijne aan Aspe is dat ook zijn personages kunnen falen, zowel in relaties als in 't onderzoek. Dat maakt zijn boeken zo realistisch. Pandora was een van de betere thrillers die ik las, niet de beste maar zeker niet de slechste.