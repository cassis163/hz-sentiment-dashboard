Caro is 18 en is al jaren bevriend met de broers Nick en Noah. Tijdens een vakantie met beider families ziet ze ineens dat er van alles veranderd is, haar hormonen spelen een rol. Maar ook bij de jongens is er wat veranderd. Hun vriendschap wordt op de proef gesteld. Helemaal als Caro de mysterieuze en bloedmooie vrouw Pia ontmoet. De twee worden meteen vriendinnen, waardoor Caro nog minder met de broers omgaat. Pia is erg interessant en dat staat Caro wel aan.
Ondertussen komt Caro erachter dat haar vader Wyn grote problemen heeft, al ziet hij die zelf niet . Hij heeft altijd zoveel ongelukjes, dat is niet normaal. En alsof dat nog niet genoeg is, raakt ze ook nog eens verstrikt in een afschuwelijke wraakmissie. Gericht tegen een jong meisje dat in het verleden is misbruikt…
Dit is een vakantie die ze nooit zal vergeten. In meerdere opzichten…
Je leert Caro kennen als een meisje, dat weet wat ze wil en haar eigen ding doen, maar op het gebied van de liefde is ze nog zo groen als gras. Ze weet niet wat ze met haar gevoelens moet doen.. Ook is ze naïef, ze gaat met een wildvreemd iemand mee omdat ze van avontuur houdt. Ik kan me tot op zekere hoogte wel in haar verplaatsen. Nick en Noah zitten in dezelfde fase van hun leven. Het is voor hen ook allemaal nieuw en anders. Noah vind ik wel aardig , Nick een stuk minder en nogal eigenwijs. Pia vind ik apart , ze is mysterieus en spiritueel maar heeft ook iets waardoor je haar meteen mag of niet. Je komt er vanzelf achter waarom dat zo is . Wyn, de vader van Caro is een geval apart, ik kan me wel in hem verplaatsen , je wilt weten waarom hij zo doet. De andere familieleden hebben allemaal wel iets aparts, vooral Olivia..
Het boek begint spannend , thrillerachtig , je wil doorlezen om te weten over wie dit gaat .Pas heel laat kom je daar achter. Het boek leest vlot en is een Young Adult. Ik kan er geen genre aanhangen. In elk geval geen fantasy, meer een romantisch, spiritueel New Adult verhaal.
Het grootste deel van het verhaal is spannend, soms zelfs gruwelijk met details die levensecht op je overkomen. Er komt ook redelijk wat seks in voor. Dat laatste vind ik persoonlijk nooit zo fijn om over te lezen. Wellicht dat de doelgroep dat juist wel wil lezen.
De opbouw naar het eind is spannend, dat had ik niet zien aankomen.
Ik geef het boek 3.5 sterren