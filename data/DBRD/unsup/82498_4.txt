Uit de geschiedenisboeken en lessen vroeger op school weet je dat er in 1953 een vreselijke watersnoodramp is geweest.
Aan het begin van het verhaal maken we kennis met diverse boerengezinnen. Als het water komt is op een zodanige manier geschreven dat het net lijkt of je er zelf middenin zit. In een tijd dat er nog nauwelijks telefoons waren om elkaar te waarschuwen voor het vreselijks wat er ging komen. Hoe deze mensen het ervaren, maar ook hoeveel impact het heeft na de vele verliezen en de wederopbouw van Zeeland. Het is een indrukwekkend verhaal en heel mooi beschreven. Ik heb het heel graag gelezen!