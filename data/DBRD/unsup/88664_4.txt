Sarah Winman (1964) schreef het hartverwarmende boek: "Het laatste jaar van Marvellous Ways". Een boek waarin verschillende lijnen van verschillende personages op de meest optimale manier bij elkaar komen. Marvellous, Peace, Jack, Drake, Missy, Dr. Arnold en Ned. Stuk voor stuk bijzondere personages met een bijzonder verhaal. Een verhaal dat de kracht van mensen die zorgen voor elkaar weet te vangen.

Wanneer Drake na de oorlog een brief moet bezorgen bij Dr. Arnold beland hij bij de oude Marvellous. Ze vangt hem op en zorgt voor hem, tot hij genoeg is opgeknapt om zijn weg voort te zetten. Waar hij de ruimte heeft om door te reizen en niet weet of hij terug zal gaan. Volgt hij zijn hart. Hierdoor ontstaat een prachtig verhaal dat draait om Marvellous, zoals de titel ook doet verwachten. Maar wellicht nog wel meer om Drake.

Een prachtige verhaal dat Drake zijn zoektocht beschrijft. Een zoektocht naar verlossing na zijn tijd in de oorlog, naar liefde en misschien nog wel het meest naar zichzelf. Want zoals Missy al zei in het boek "We zijn allemaal een beetje anders geworden, niet waar? Dat is nu eenmaal wat de oorlog met mensen doet".

Waar het begin een zoektocht was, met soms taaie stukken, ben ik er uiteindelijk in geslaagd Marvellous, Drake, Missy en Peace in mijn hart te sluiten. Hun veerkracht, hun liefde, hun ideeÃ«n. Allemaal prachtig en poetisch beschreven... Samengekomen in een prachtig verhaal met een verrassend eind.

En wie weet had mijn leerling toch een beetje gelijk, met zijn uitspraak dat we van de Zeemeerminnen afstammen. Marvellous in ieder geval wel!