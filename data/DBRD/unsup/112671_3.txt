Boeman – Lineke Breukel
Verschenen in 2019
Genre Thriller
Uitgeverij Village
ISBN 9789461852496, 9789461852502

===Geduld is schoon. Ik zie je, je bent van mij, je bent van mij===

De Nederlandse misdaadjournalist Ras Mus, Rasmus Rasmussen, gaat naar het dorpje Tåtorp in Zweden.
De laatste 10 jaar verdwijnt er elk jaar op dezelfde dag een jonge vrouw.
Rond deze tijd is nummer elf aan de beurt.
Sinds zijn knieblessure richt Ras zich op cold cases, de nooit opgeloste moorden.
Dit onderzoek is meer diepgaand, graafwerk op internet en in archieven.
Dat duurt erg lang.
Hij is van plan om hier een boek over te schrijven die zijn oude dag kan financieren.

Raven Winter woont sinds kort bij haar grote liefde Jonathan, tevens haar psychiater, die in een prachtig landhuis woont aan het Vikenmeer.
Terwijl ze onder de douche staat hoort ze in de verte haar telefoon.
Als ze die oppakt ziet ze dat er anoniem wordt gebeld.
Ze hoort een holle echoënde ruis.
Is het Jonathan?
Hij is naar een congres van de World Association of Pychotherapist in New York.
Als ze uit de douche komt, ziet ze dat de schuifpui op een kier staat.
Ze gaat aan zichzelf twijfelen. “... ben ik dan zo slordig?”
Al luisterend naar warmbloedige muziek ploft Raven op de bank.
Ze is alleen toch voelt Raven dat ze vanaf buiten wordt bekeken.
Het wijnglas is opnieuw volgeschonken..... “ik kan het me niet herinneren.”
Weer gaat de telefoon en ze zegt niets en de lijn is dood.
Als de telefoon voor de derde keer gaat, laat ze het gaan.

Het verhaal zit goed in elkaar.
In mijn hoofd had ik enkele potentiële verdachten die Raven konden stalken.
Toch klopten er enkele dingen niet.
Het boek is wel een aanrader.
Ik geef het 3½*.

Rotterdam, 15 april 2019
Annemarie van de Kuilen
Met dank aan Eric Jan van Dorp #VandorpUitgevers