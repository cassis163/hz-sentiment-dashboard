Ik vond dit boek het sterkste prozawerk van de auteur, meeslepend en stijlrijk geschreven. Dit boeiend familieverhaal heeft me aangegrepen, vooral de verhouding vader-zoon. Van Londersele slaagt erin de familieverhoudingen psychologisch juist weer te geven. Treffend legt hij de strijd vast die de protagonist voert om de liefde van zijn ouders. De vader, wat een ontroerend personage. En de moeder, een xanthippe maar met verrassende uitschieters. De auteur verbaasde me met dit coming of age-verhaal meer dan eens.Soms is de roman anekdotisch, dan weer overstijgt het werk het alledaagse en neemt het verhaal klassiek dramatische vormen aan.
En het boek kreeg een smaakvolle, originele vormgeving.