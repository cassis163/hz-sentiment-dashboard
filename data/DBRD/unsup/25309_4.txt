In een ondiep graf is Smaland wordt het lichaam van een kleine jongen gevonden, de keel doorgesneden en al aangevreten door dieren. De identificatie loopt moeilijk, maar dankzij een voorwerp dat in de buurt gevonden wordt, kan men een link naar Roemenië vinden. Tom Stilten en Olivia Rönning gaan naar Roemenië maar beseffen niet goed in welk gevaar ze er al snel verkeren. Corruptie bij politie is er enorm en iedere stap die ze zetten wordt door criminele organisaties met argusogen gevolgd.

Zweden wordt overspoeld door vluchtelingen. Niet iedereen die zich als hulpverlener aanmeldt heeft goede bedoelingen. Vooral alleenreizende minderjarigen zijn het slachtoffer van misbruiken.
Dit gegeven is in een spannende thriller gegoten. Het is wraakroepend dat de zwaksten, de kinderen zo misbruikt worden en als een wegwerpproduct beschouwd worden. Niemand die hen zoekt of zal missen, dus mogen we ermee doen wat we willen, dat komt in dit boek naar voor.