Dit boek heb ik gewonnen bij Hebban, waarvoor dank. Toen ik het ontving, begon ik meteen met lezen, maar de recensie had ik nog niet geschreven, dus dat werd hoog tijd.
Het boek is geschreven door Charlotte Lucas, die ondanks haar naam niets te maken heeft met de personage met de zelfde naam in Pride and Predudice.
Dit prachtige boek speelt zich af in Duitsland, Het draait om de gedisciplineerde Jonathan, die leeft volgens een strak patroon. Een ingevulde agenda die aan het stuur van zijn fiets hangt, hoort daar niet bij. Hij gaat op zoek naar de vermoedelijke eigenaar van de agenda en zo komen Hannah en Lisa in het verhaal. De verschillen in de personages zijn heel erg goed beschreven. Elk hoofdstuk begint met de naam van het personage die het verhaal vertelt.
Het boek leest goed weg, het is met humor geschreven, maar er komen ook hele ernstige en serieuze dingen aan bod. In die zin is het geen boek dat makkelijk wegleest.
Het boek is prachtig om te zien. Op blauwe kaft staat met kleurige letters de titel met een paar kleine tekeningen.
De bladzijden zijn wit, niet dik en de buitenkant van de painaâ€™s zijn paars.
Kortom: dit boek is de moeite waard.