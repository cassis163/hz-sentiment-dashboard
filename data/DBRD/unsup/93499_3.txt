Rachel vertrekt elke dag met dezelfde trein van 7.04 naar haar werk. Onderweg komt ze altijd langs hetzelfde traject, ook langs het huis waar ze zelf woonde met haar ex-man Tom. Hij woont daar nog steeds met zijn nieuwe vrouw Anna en hun kind. Rachel fantaseert over een koppel een paar huizen eerder. Tot op een dag die vrouw verdwenen is. Het boek komt erg traag op gang, ik vind de hoofdpersoon maar een onstabiel, alcoholistisch wrak en ben al op blz 200 als ik me afvraag waarom dit boek zo'n grote hit is? Toch kwam de trein op gang en was het slot toch heel goed. Omdat dit boek overal hoog op de boekenhitlijsten stond, had ik denk ik een te hoge verwachting toen ik eraan begon.