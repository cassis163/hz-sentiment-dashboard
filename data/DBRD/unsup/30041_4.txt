In Je hebt w√©l iets te verbergen gaan de onderzoeksjournalisten na welke gegevens van burgers waar digitaal opgeslagen worden en welke overheidsinstanties en bedrijven van deze persoonlijke gegevens heel graag gebruik maken. Denk hierbij aan Facebook, Google, de NSA maar ook de Nederlandse belastingdienst.
De auteurs tonen met behulp van concrete situaties aan dat het (bijna) niet meer mogelijk is om anoniem te blijven. De burger wordt enerzijds gedwongen zijn gegevens op veel plaatsen achter te laten. Anderzijds geven burgers zelf ook veel informatie weg op het internet, o.a. door op advertenties te klikken.
Het boek is wat mij betreft verplichte kost voor iedereen omdat duidelijk maakt, hoe veel Big Brother inmiddels al van je weet en wat hij in de toekomst nog meer van ons zal weten.