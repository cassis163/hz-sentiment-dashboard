Deel 7 van Lars Kepler. Lazarus.
Wat een spektakel. Veel doden en veel trauma’s.
Joona Linna zijn nachtmerrie is al begonnen terwijl hij het zelf nog niet in de gaten heeft. Laat staan zijn collega’s.

Jurek Walter is terug en neemt wraak op Joona Linna als nooit te voren. Joona heeft hem zijn tweelingbroer afgenomen en nu is het tijd om het kostbaarste van Joona af te nemen. Zijn dochter. De jacht is begonnen. Joona met Saga en collega’s jagen op Jurek. En Jurek jaagt op Joona. Maar Jurek is niet alleen. Een compagnon die zo trouw is aan hem zoals ooit zijn tweelingbroer was. Een grote, sterkte man wordt ‘de Bever’ genoemd. Meedogenloos.

Genadeloos worden zijn slachtoffers afgemaakt. Voor Joona is het van groots belang zijn dochter in veiligheid te brengen om vervolgens Jurek te stoppen. Ook Saga wordt persoonlijk getroffen, haar vader en zusje zijn in groot gevaar. Ze merkt dat Jurek altijd een stap voor is.

De spanning is in ieder hoofdstuk te vinden. En dan wil je steeds meer lezen. Hoe gaat dit eindigen. En niemand wordt gespaard. De een wordt nog meer getroffen dan de ander.

Een super spannend boek. Wel iets te veel dood en verderf zodat het wat onwerkelijk wordt. De hoofdstukken hebben ieder een cliffhanger waardoor je door wilt lezen.
Met dit open einde zal ik ook zeker deel 8 gaan lezen als het zover is.

Het zijn 5 sterren die ik geef!