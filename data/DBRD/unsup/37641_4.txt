Aan niemand vertellen is een spannend, maar ook zeer aangrijpend verhaal. We maken kennis met Lois en haar collegas als ze aan een moordzaak werken. Ook leren we Lois in haar privé leven kennen, wat haar zoal bezig houdt uit het verleden en heden. Tegelijker tijd maken we kennis met de moordenaar en komen steeds meer achter de drijfveren die tot moorden aanzetten.

Het plot zit ingenieus in elkaar. Ook al weet je al vrij snel wie de dader is, blijft het verhaal erg spannend, aangrijpend en emotioneel om te lezen. Je raakt betrokken bij de personages in het verhaal, het leest dan ook erg vlot en blijft boeiend van het begin tot het einde. Lois heeft een plekje in mijn hart veroverd en ik kijk dan ook zeer uit naar het volgende boek met haar.