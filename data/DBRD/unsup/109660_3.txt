Omdat ik -helaas- eerst het tweede boek van Chelsea Cain, Hartendief, heb gelezen, had ik heel wat verwachtingen van Hartzeer. Vooral omdat de recensies over dit boek buitengewoon lovend waren en misschien nog steeds zijn. Om maar meteen met de deur in huis te vallen, het boek vond ik minder goed dan Hartendief. Dit kan komen omdat ik de karakters al kende of dat ik (min of meer) al op de hoogte was van de afloop en het vervolg. Ik weet het niet en ik zal het ook niet komen te weten. In ieder geval vind ik dat Hartzeer niet de spanning heeft die ik wel van een goede thriller verwacht. Toch is het niet zo dat het boek slecht is. Daarvoor leest het te goed weg, heeft de plot w√©l de spanning waar ik van hou en is het verhaal op zich best interessant.