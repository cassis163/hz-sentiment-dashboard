Hogere Kringen is voor mij de eerste kennismaking met Vivica Sten. En dat is niet tegengevallen. Meteen in het eerste hoofdstuk wordt een belangrijke man met geld en macht vermoord. Wie de moord heeft gepleegd en waarom is de rode draad in het ene verhaal, daar buiten is nog een tweede verhaallijn die gaat over Nora, die wat persoonlijke zaken te verwerken heeft en zo het andere verhaal betreedt.

Het boek leest zeer prettig, het verhaal steekt goed in elkaar, mocht van mij wat spannender, de Scandinavische namen moeten eerst even wennen. De karakters worden goed uitgediept. Het is zeer prettig dat de hoofdstukken kort zijn en door verschillende hoofdrolspelers in het boek worden verteld, zodoende blijf je geboeid en wil je doorlezen. Het einde is zeer verrassend, zeker niet voorspelbaar.
Al met al heeft Vivica Sten mijn interesse gewekt en zal ik haar volgende boek, evenals haar eerste boek Stille wateren, ook gaan lezen. Omdat het geheel wel wat spanning mist, maar desondanks aan te bevelen is, geef ik het boek 3 sterren.