Een Japanse eliteschool als symbool van een prestatiegerichte, seksistische maatschappij, waarin het levenslot van de voormalige leerlingen lijkt te zijn beslecht in die kwetsbare fase van hun leven. Terugkijkend vanuit het heden, via dagboeken en rechtbankgetuigenissen, wordt er steeds een iets andere kleur gegeven aan de vertroebelde herinneringen. Het knappe aan deze opzet is dat de dames ook naar elkaar kijken en je tussen de regels door nogal wat venijnige kritiek over en weer te lezen krijgt. Op een wrange manier worden de verhoudingen tussen de dames pijnlijk duidelijk gemaakt.