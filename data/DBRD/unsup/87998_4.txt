Scarlett wil al jarenlang naar de legendarische voorstelling van Caraval. En eindelijk krijgt ze een uitnodiging. Samen met haar zus, Donatella, gaat ze erheen, zo kunnen ze voor even hun wrede vader ontvluchten. Julian, een zeeman, helpt de meiden om op het eiland te komen. Echter is Donatella al snel vermist. Scarlett heeft vijf nachten om haar te vinden.
Eerst beginnen met twee dingen:
Ten eerste: wat een plaatje is dit boek! Ze zeggen 'don't judge a book by its cover', maar het is zeker mooi meegenomen als deze prachtig is. Wauw!
Ten tweede: wat een spannend boek. In mijn ogen was geen enkel moment saai of langdradig. Er gebeurt veel in het boek, maar wel gedoseerd waardoor je niet te 'overwhelmed' raakt.
Naast de spanning krijg je als lezer ook te maken met liefde. Met zussenliefde, maar ook met andere liefde. De schrijfstijl van dit boek is prettig, er komen geen woorden in voor die je echt even op moet zoeken in het woordenboek om het verhaal te begrijpen.
En naast spanning en liefde kun je ook nog rekenen op fantasie.
Ik werd regelmatig op het verkeerde been gezet, zonder dit 'irritant' te gaan vinden. Dat is ook nog een kunst!
Een heleboel pluspunten dus, ik ben dan ook erg benieuwd naar het vervolg van dit boek.
Wat mij betreft is dit boek een aanrader!