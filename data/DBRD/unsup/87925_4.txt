In dit boek van Peter Zantingh worden in acht hoofdstukken stukjes uit de levens van evenzoveel verschillende personen beschreven na de dood van Mattias., die op jonge leeftijd geheel onverwachts uit het leven is gerukt. Hoe dat is gebeurd en wat voor effect dat op de achterblijvers heeft, kom je in deze acht hoofdstukken te weten.
In het eerste en het laatste hoofdstuk is dit zijn vriendin Amber. In de tussenliggende beleef je het leven na zijn dood in het perspectief van zeven andere personen die in meer of mindere mate met hem te maken hebben gehad. Zij vullen in dit boek de leegte die na zijn overlijden is ontstaan. Niet alle personen rouwen om Mattias, maar proberen wel om te gaan met een of ander ander verlies. Peter Zantingh heeft dit op een prachtige, invoelende manier gedaan. Juist door de verschillende perspectieven lees je hoe ieder op zijn eigen manier plek geeft aan zijn overlijden en hoe hij daardoor toch nog doorleeft.