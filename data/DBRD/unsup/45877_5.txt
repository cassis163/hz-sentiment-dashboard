Dit is nu een boek waarvan je het wauw gevoel krijgt, ondanks dat je in het begin er toch even in moet komen, ondanks dat je meteen in volle actie beland. Maar eenmaal “los”, dan leest het allemaal zeer vlot en kun je het boek eigenlijk niet meer wegleggen.

Het thema is heel erg actueel, terrorisme, zelfmoordaanslagen…. In het boek volgen we geheim agent Jim Matteos in zijn jacht op veertig gestolen splijtstofstaven en op de daders die achter deze diefstal zitten. Tijdens zijn jacht worden er verschillende zelfmoordaanslagen gepleegd, maar daarbij worden geen splijtstofstaven gebruikt. Waar en wanneer worden die ingezet ? Een race tegen de klok begint.. Kan Jim Matteos de aanslag voorkomen en wie kan hij vertrouwen? Echt superspannend, met vele plotwisselingen. het houdt je op het puntje van je stoel.

De Saraceense samenzwering is een thriller van het Nederlands schrijversduo Eric Bakker en Herman Zandstra die samen schrijven onder de naam Era Richmen. De hoofdstukken zijn kort, ieder hoofdstuk bevat data, plaats etc, zodat je weet waar wat zich afspeelt en de personages zijn zeer levendig beschreven. De personages hebben ieder hun eigen verleden wat hun achtervolgt en wat hun maakt tot wat ze zijn of doen…

Samengevat, een boek uit het leven gegrepen, actueel vanwege de spanningen in de wereld, een zeer goede thriller die je gewoon moet lezen!