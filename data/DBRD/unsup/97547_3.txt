Het verhaal

Een gezinsvakantie naar Pisa neemt een totaal onverwachte wending.

Janine en Enrico runnen samen een goedlopend Italiaans restaurant in Delft. Enrico is de flamboyante kok, Janine de gastvrouw en culinair journalist. In mei gaan ze met hun zesjarige dochter Vera op vakantie naar Pisa om inspiratie op te doen voor de nieuwe menukaart. Maar door een heftige gebeurtenis op het Piazza dei Miracoli blijkt het Italiaanse leven toch niet zo dolce als Janine dacht. Sterker nog, ze ontdekt een donkere kant met een zeer bittere nasmaak…
Pisa is een razend spannend kortverhaal over een jonge moeder die nietsvermoedend op vakantie gaat en als een ander mens thuiskomt. Een verhaal vol onverwachte wendingen en grote verrassingen.

De fijne schrijfstijl en een toefje mysterie zijn mooie elementen

De cover ziet er mooi uit en trekt de aandacht. Wie is de dame op de cover. En maakt ze zich soms zorgen, gezien haar pose? In de vertelperspectief van 3e persoon lezen we over Janine. Zij is met Enrico op vakantie in Italië. Samen hebben ze een dochter Vera. Janine maakt op deze vakantie iets vreselijks mee. Enrico gaat ijs halen en dan....gebeurd er iets met grote gevolgen. Kiki van Dijk, een pseudoniem voor een bekende auteur, heeft een fijne schrijfstijl. Je zit als lezer zo in het verhaal.

Al is het geen lang verhaal toch zit het, naast de spanning, ook boordevol leuke zaken, zoals Italië, olijven, lijfolie-proeven, heerlijk ijs en een zonnig weertje. Kiki van Dijk gooit daar een beetje spanning en een snufje mysterie over heen.

Leuk verhaal, genoten!

Waardering: 3 sterren.