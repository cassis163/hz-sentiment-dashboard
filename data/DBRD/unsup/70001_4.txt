‘Ryder’ is een meeslepend, spannend en interessant verhaal met een uitstekende balans waarbij feiten uit het verleden van de tijd voor de 2e Wereldoorlog de revue passeren naast de vele achtervolgingen, marteling, schietpartijen die elkaar in een razendsnel tempo afwisselen. Hoofdrolspeelster is Ayesha Ryder, een interessante, slimme en aantrekkelijke jonge vrouw die gezien mag worden. Daarnaast is zij iemand met een onbeschrijflijke dosis doorzettingsvermogen maar ook een complexe en ietwat mysterieuze kant wat mede veroorzaakt is door haar verleden.
Ayesha is ook iemand met een keihard karakter zonder enige vorm van medelijden (ook weer ontstaan door wat ze allemaal op jeugdige leeftijd heeft meegemaakt)

Ze wordt geconfronteerd met de bizarre moord (marteling) op haar vriend, voormalige minnaar en collega wetenschapper Evelyn Montagu. Wie was hiervoor verantwoordelijk en waar waren ze naar op zoek?
Het blijkt dat Montagu achter uiterst vertrouwelijke informatie was gekomen in verband met het conflict tussen Israël en Palestina. Ayesha begint aan één grote puzzeltocht en blijkbaar is zij de enige die deze puzzel door middel van o.a. het Madrigalisme compleet kan maken.

Absoluut een boeiend, spannend en een meeslepend verhaal.
Door de onverwachte wendingen en interessante vraagstukken en puzzels die opgelost moeten worden in combinatie met een serieus actuele politiek thema en de prettige en vlotte schrijfstijl maakt het dat je met plezier dit verhaal aan het lezen bent. Absoluut een ‘must-read’.
Kijk erg uit naar deel 2!