Een echte feel-good roman voor kinderen. Joe kan van zijn rijke vader alles krijgen wat hij wil, behalve een vriend, want echte vriendschap is nou eenmaal niet te koop! En laat het hebben van een vriend nou net Joe's allerliefste wens zijn.

Zowel vader als zoon proberen het gemis aan echte vriendschap te compenseren door het kopen van veel mooie spullen maar uiteindelijk blijkt dat toch niet de manier. Joe ontdekt dat eerder dan zijn pa!

Het verhaal wordt met veel humor verteld maar de gevoelige snaar ontbreekt niet. Tijdens het lezen gun je zowel de vader als de zoon alle geluk en hoop je dat het dan uiteindelijk toch goed zal komen.

Het einde maakt het verhaal tot een echte feel-good roman! Wat een super leuk boek.
De sprekende, grappige tekeningen van Tony Ross maken het boek compleet. Ik denk dat veel kinderen hier heel erg van zullen genieten. Ik deed dat in ieder geval wel.