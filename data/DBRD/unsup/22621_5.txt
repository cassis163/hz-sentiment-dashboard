Madeline Miller laat een nieuw licht schijnen over de bekende Griekse mythes en legendes in haar nieuwe boek Circe. Circe is de dochter van Helios, god van de zon. Circe is ook een godin, maar zo ziet ze er niet uit. Ze is geen schoonheid en heeft een sterfelijke stem. Wanneer Circe haar jaloezie uit op een nimf, wordt ze door de Goden gestraft en naar een onbewoond eiland verbannen. Daar ontdekt Circe haar krachten en ontpopt ze zich tot een ware heks.

Griekse mythe hebben niet een echt een fris en vernieuwend imago. Miller laat met Circe zien dat mythologie helemaal niet saai en ouderwets hoeven te zijn. Circe is een personage dat zelfs past in de huidige wereld, op de magische Godendingen na dan. De thema's die besproken worden passen in het huidige tijdperk. Vergeving en zelfacceptatie zijn hier voorbeelden van.

Mythologische verhalen zijn niet altijd even makkelijk te lezen. Legendes gaan vaak gepaard met veel personages en ingewikkelde verhaallijnen. Dat is niet terug te vinden in dit boek van Madeline Miller. Het Engels is goed leesbaar. En ja, het begin is even inkomen met alle personages en hun ingewikkelde namen, maar Miller introduceert iedereen op een waardige manier.

Madeline Miller heeft veel aandacht aan haar boek besteed. Elke zin lijkt wel gecomponeerd. Er is zo goed nagedacht over de keuze van de woorden, interpunctie en zinspositie. Het verhaal is een plaatje, maar alles eromheen is dat ook. Circe is een boek dat klopt en is zeker een aanrader!