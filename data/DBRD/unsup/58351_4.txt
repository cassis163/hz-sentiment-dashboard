“De ‘Fantastische meneer vos’ is een erg leuk boek om naar te luisteren als iemand het voorleest. Meneer Vos is de drie domme boeren te slim af. Hij helpt de andere dieren om aan eten te komen. Het is natuurlijk ook zijn schuld dat ze niet meer boven de grond kunnen komen om eten te zoeken. Gelukkig krijgen zij dankzij hem toch een feestmaal!
Ik vond het een erg leuk boek, omdat ik van natuur en vossen hou.”

Aldus Levi, 7 jaar oud

De boeken van Roald Dahl zijn leuk voor kinderen die prentenboeken ontgroeid zijn, maar er wel van houden om voor gelezen te worden. Het woordgebruik is wat formeler dan in veel andere boeken, maar voor de meeste kinderen is dit geen probleem.
Het verhaal is goed opgebouwd en de spanning wordt mooi opgebouwd gedurende de verschillende hoofdstukken. Het is niet moeilijk om sympathie te krijgen voor meneer Vos die er, ondanks dat hij het noodlot over zichzelf heeft afgeroepen, toch het beste van maakt. Niet alleen voor zichzelf, maar ook voor zijn vrienden.Leuk en grappig verhaal dat prima past bij het thema vna de Kinderboekenweek 2018!