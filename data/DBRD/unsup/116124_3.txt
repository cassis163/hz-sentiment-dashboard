Wanneer tijdens het toeristisch seizoen in Amsterdam slechte drugs in omloop is, moeten waarschuwingsborden de toeristen beschermen. Het is bloedheet in de stad en de zoektocht naar de dealer die het slechte spul verspreidt loopt heel stroef.

Wanneer een dode dealer gevonden wordt, komt Britt Franken in actie. Ze denkt dat er een link met de slechte drugs moet zijn.

Een vriendenclubje dat met elkaar optrekt en drugs gebruikt, heeft de tijd van hun leven, feesten, zuipen en gebruiken want het overkomt toch alleen een ander, dat verkeerde pilletje. Er is iets met dat clubje, ze sporten samen in een kickbockclub en zijn behoorlijk opgefokt.

De dochter van Britt, Bo gaat uit in een club waar ook een dode valt, oorzaak slechte drugs.
Daar komt nog bij dat iemand, onschuldig doodgeschopt wordt op straat door een clubje fuifgangers.

Stof genoeg voor een goed verhaal, alleen vond ik dat goed verhaal nogal voorspelbaar. Niet echt een boek dat zal blijven hangen alhoewel de inhoud wel actueel is.