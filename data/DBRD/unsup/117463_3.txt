In het boek maken we kennis met Ronald, die na het overlijden van zijn vrouw in een verzorgingshuis ( vroeger noemden we dat gewoon een bejaardenhuis) terecht kwam en zijn leven overdenkt. Tevens kijken we terug in het leven van zijn neef Désiré, die een zeer begaafd en succesvol persoon was totdat hij psychisch in de war raakte en in een inrichting terecht kwam. Daarnaast wordt het verhaal vertelt van Edwin, succesvol advocaat, die na verloop van tijd eigenlijk niet goed weet wat hij met zijn leven aan moet….altijd maar moeten…

Het lijkt wel een beetje de boodschap van het boek te zijn, het altijd moeten van de mensheid tegenwoordig, men moet dit en dat om erbij te horen, succesvol te zijn, geaccepteerd te worden… terwijl men het eigen ik zijn uit het oog verliest, terwijl juist dat zo belangrijk is, je zelf zijn en vooral blijven..

Een niet alledaags boek, waarin je tussen de regels een beetje door moet lezen om tot de kern van het verhaal te komen..