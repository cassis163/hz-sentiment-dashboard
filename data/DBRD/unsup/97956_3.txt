Johnnie Walker, ex-para en nu boekhandelaar wordt verdacht van de moord op zijn ex-vriendin Louisa. Het verhaal speelt zich af in Antwerpen. Commissaris Moermans is belast met het onderzoek naar de moord.

Het verhaal begint met een erg grove moord en daarmee lijkt de toon van het verhaal gezet.
Dit is echter maar de beschrijving van een droom van de met Posttraumatische Stress Stoornis belaste hoofdpersoon. Het echte verhaal wordt in een heel andere stijl verteld. Soms humoristisch met leuke uitspraken van het zooitje ongeregelde vrienden van de hoofdpersoon. Grappige, ongeloofwaardige namen versterken dit. Verder zijn de verhaallijnen op een goede manier verweven. Makkelijk te lezen en te volgen. De schrijver heeft echt een eigen schrijfstijl en als je deze beter leert kennen ga je het ook meer waarderen.

Na de moord op Louisa verstopt Johnnie zich voor de politie omdat hij zelf op onderzoek wil gaan naar de dader . En omdat alles erop wijst dat hijzelf de dader is moet hij wel vluchten.
Zijn vlucht is onvoorbereid, geschrokken en niet wetende waar naar toe komt hij uiteindelijk terecht bij een geestelijke uit zijn verleden. Hier krijgt het verhaal een aparte wending. Er blijkt nog meer leed te zijn geweest in het leven van Walker.

Ondertussen komt commissaris Moermans steeds dichter bij hem. Na de poging tot moord op een prostituee en de arrestatie van de dader lijkt het er even op dat ook de dader van de moord op Louisa gepakt . Johnnie is er echter van overtuigd dat Louisa ’s huidige vriend de Griek Adonis achter de moord zit. Hij neemt een goede vriendin Sally in vertrouwen . Dat had hij beter niet kunnen doen.
Het einde van het verhaal is verrassend. Hierbij begrijp je de ondertitel van het boek De onvoltooide romance van Ediapaso Gianovoltare beter.

Ik vond het boek leuk om te lezen. Leuke personages in het café. Het personage van Walker wordt uitgelegd door zijn psychologe en daardoor snap je zijn reacties nadat hij het lijk van Louisa gevonden heeft . Ook de Griekse Maffia en hun werkwijze wordt goed uiteengezet. Goed boek om met de schrijfstijl van deze auteur kennis te maken.