Het begon in december 2017 als een luisterboek, de eerste 12 hoofdstukken, en toen was het luisterboek verdwenen! Ik wist niet dat het maar tijdelijk te beluisteren was, dacht nl eens gedownload kun je het blijven luisteren. Niet dus!
Dan toch maar het boek aangeschaft, wat vervolgens tot oktober in de kast bleef liggen, ten onrechte bleek achteraf. Ik moet zegen, nadat ik van voor af aan ben begonnen dat het lezen spannender was dan het luisteren.
Het gaat over een geheime organisatie, Rebound, die tegen (forse) betaling mensen een tweede leven geeft, waarbij het eerste letterlijk wordt achtergelaten. Een nieuwe naam, nieuwe woonplaats, vaak in een ander land én vooral geen contacten meer met familie of vrienden uit je eerste leven. Als ere toch iets mis (dreigt te) gaa(n)t, heb je voor die noodgevallen een speciaal telefoonnummer, waardoor de hulptroepen worden ingezet en je eventueel weer een nieuw leven krijgt!
Zo dus ook met de hoofdpersoon Tyler, die samen met haar dochter Charlie een nieuw bestaan in Amsterdam (hé dat is toeval zeker ;-)) hebben opgebouwd. Tegen alle afspraken in, heeft Tyler in haar kluis enkele herinneringen vanuit haar eerste leven bewaart, die dan door Charlie worden ontdekt. Hierdoor gaat Charlie op zoek naar haar vader, Danny, die volgens deze herinneringen nog lijkt te leven, hoewel Tyler haar altijd heeft voorgehouden dat hij in een brand is omgekomen. Waarom Tyler en Danny uit elkaar zijn wordt pas tegen het einde echt duidelijk, dus dat kan ik hier niet verklappen. 'Anyway', er ontstaan vele achtervolgingen, zelfs overzee, en zoektochten, heel spannend allemaal.
Enige smetje is dat er, hoewel ik geen enkel probleem met Engels heb, net te veel onnodige Engelse woorden in het verhaal voorkomen. Bijzonder goed en origineel boek van Willem Asman. Het eerste boek in een serie van 3.
5 sterren verdiend!