Bovenstaande titel staat als subtitel op de mooie cover van het tweede boek van de auteur Dani Atkins. Het verhaal gaat over de twee vrouwen Ally en Charlotte, die vroeger elkaars vriendinnen waren. Door een gebeurtenis vroeger hebben ze elkaar nooit weer gezien, maar vergeten hebben ze elkaar ook niet. Charlotte is namelijk getrouwd met David, Allyâ€™s eerste grote liefde. Doordat beide mannen van de vrouwen in levensgevaar op de intensive care in het ziekenhuis terecht komen, ontmoeten ze elkaar weer. Deze ontmoeting doet hun leven dramatisch veranderen.

Het verhaal speelt zich af in 24 uur en wordt verteld vanuit het perspectief van de vrouwen Ally en Charlotte. Ook zijn er steeds flashbacks naar het verleden, waardoor het steeds duidelijker wordt wat er destijds allemaal is voorgevallen tussen Ally en Charlotte.

De schrijfstijl van Dani is prettig en makkelijk leesbaar. In het begin kwam het verhaal wat moeilijk op gang. Vond het zelfs een beetje langdradig worden, maar hoe verder je in het verhaal kwam, hoe heftiger het werd. Vooral het laatste stuk is erg emotioneel en daarbij hou je de tranen niet tegen.

Dani heeft met haar tweede boek wederom laten zien, dat zij een goede auteur is. Ze heeft ook met dit boek indruk op mij gemaakt!