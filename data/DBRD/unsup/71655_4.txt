Interessant gegeven, tv-persoonlijkheden die het maken via hun uiterlijk, worden door een seriemoordenaar onderworpen aan een test. Wanneer ze slagen mogen ze blijven leven, in het andere geval volgt de dood. Iemand heeft duidelijk iets te zeggen over het niveau van bekende mensen.
Sebastian Bergman wordt gevraagd aan het onderzoek mee te werken. Het team is niet zo gelukkig met hem vanwege zijn manier van omgaan met mensen.
Ook ik ben geen fan van de manier waarop hij met vrouwen omgaat. Feit is wel dat hij blijkbaar de enige is die de zaak kan oplossen.
Indien je de boeken niet in de juiste volgorde leest, kan ik me voorstellen dat je niets van de onderlinge relaties binnen het team begrijpt. Dit is niet echt een alleenstaand boek.