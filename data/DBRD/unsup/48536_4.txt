Met De reünie, een literaire thriller, wil Simone van der Vlugt tonen dat ze niet alleen goed is in het schrijven van historische jeugdromans, maar dat ze ook meester is in het schrijven van lite-raire thrillers. Deze thriller verscheen in 2004 bij uitgeverij Anthos.

De 24-jarige Sabine Kroese werkt op De Bank in Amsterdam als ze te maken krijgt met een burn-out. Na een paar maanden probeert ze de draad weer op te pakken en begint ze terug in De Bank, maar nu werkt ze maar halve dagen. Ze merkt meteen dat haar collegas erg wan-trouwig zijn tegenover haar en ze begint te piekeren wanneer ze s middags naar huis gaat. Gedurende het hele verhaal begint Sabine zich meer en meer te herinneren over de verdwijning van Isabel. Isabel Hartman was jarenlang haar hartsvriendin geweest tot het moment Isabel populair werd op school, sindsdien wou ze niets meer met Sabine te maken hebben. 9 jaar ge-leden verdween Isabel en ondanks groot onderzoek van de politie werd deze zaak nooit opge-lost. Sabine heeft het gevoel dat ze meer weet over deze gebeurtenis maar dat ze het ver-dringt. Ze gaat op onderzoek in Den Helder, het dorp waar ze al die tijd woonde en naar school ging. Dankzij dit onderzoek probeert Sabine al de informatie die ze nu heeft aan elkaar te lij-men. Vanaf nu laat Sabines geheugen haar niet meer in de steek. Integendeel, haar geheugen laat zelfs iets zien: Sabine was erbij op de plek dat Isabel verdween.

Simone van der Vlugt koos ervoor om het boek in de vertellende ik te schrijven. Hierdoor krijg je het gevoel dat je heel dicht bij het hoofdpersonage Sabine staat, je kan meevoelen met wat zij voelt. Natuurlijk is het belangrijkste uit het boek de verdwijning van Isabel, maar ook de stukjes die verdwenen zijn uit Sabines geheugen zijn belangrijk. Is het echt door verdringing dat ze zich bepaalde dingen niet meer herinnerd of is er een andere reden voor? en Door wie of wat is Isabel verdwenen? zijn belangrijke vragen doorheen het verhaal. Doordat je je zoveel vragen stelt bij dit verhaal bouwt het wel spanning op, je wilt echt weten wie de dader is van de verdwijning van Isabel.

De reünie vind ik toch wel een aanrader. Vanaf proloog tot epiloog heeft het mij gefascineerd en wou ik het zo vlug mogelijk uitlezen. Ook doordat het verhaal zoveel verschillende themas (bv: romantiek, realiteit, verdwijning, pesten, vriendschap, het verleden, ...) blijft het je boeien. Voor mij bevat dit boek alles wat een goede thriller moet hebben: personages met wie je je kan identificeren, een vlotte schrijfstijl, een geloofwaardige psychologie en een verras-sende plot.