De cover geeft niets weg van waar het boek over zou kunnen gaan en laat niets los, hooguit dat het Latijns lijkt.
Voor het verhaal begint, krijg je eerst een stukje geschiedenisles over de genoemde gevangenis, je komt er meer over te weten. Dat is niet het enige stukje geschiedenisles, want later zijn er meer stukjes waar je meer over te weten komt zoals bijvoorbeeld over De Brugse Poort in Gent. Niet alleen krijg je een stukje geschiedenisles, maar ook een stukje medische les over wie wat doet zoals bijvoorbeeld anesthesist, operateur en omloop.
Na het lezen van het eerste stukje, wil je alleen nog maar verder lezen. Je wilt weten wat Eduardo weet, wat hij bedoelde met een bepaalde opmerking. Je krijgt nauwelijks kans om te bedenken welke kant het verhaal op zal gaan, want voor je een vermoeden hebt, krijgt het verhaal een totaal andere wending die je niet ziet aankomen. Er gebeuren vreemde dingen waar je met vragen komt te zitten. Er zijn diverse verhaallijnen die uiteindelijk iets gemeen hebben. Soms is het wat verwarrend en moet je even bedenken om wie het nu weer draait, maar echt storend is dat niet. Het is een spannend verhaal, waarbij je bij de laatste hoofdstukken op je puntje van je stoel gaat zitten omdat je wilt weten of een bepaald persoon op tijd gered wordt en of ze erachter komen wat er precies is gebeurd en wie erachter zitten. Het plot komt dan ook als een totale verrassing die je niet aan kan zien komen.
Het laatste hoofdstuk is met humor geschreven, waardoor je alles toch sneller en makkelijker van je af kan zetten na al die spannende gebeurtenissen.
Soms moet je wel even omschakelen, want het verhaal is in het Belgisch geschreven en moet je even nadenken wat woorden als sloor, fier en kuisvrouw betekenen. Over het algemeen ben je daar zo achter.
Kortom, als je van spannende thrillers houdt waarin diverse verhaallijnen zijn verwerkt, dan is dit een echte aanrader.

Lees verder op https://surfingann.blogspot.nl/2017/10/mendacium-ii-guido-strobbe.html.