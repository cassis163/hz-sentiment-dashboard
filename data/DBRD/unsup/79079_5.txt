Nog steeds ben ik diep onder de indruk van het boek 'Het Dossier'. Hoe een systeem mensen kan beschadigen en daarnaast de creativiteit die mensen beweegt om in zo'n systeem te overleven. Ook de herkenning betreffende menselijke gevoelens en belangen wordt zo mooi overgebracht in het boek zodat je het handelen van de diverse personages beter leert begrijpen. En hoe gewoon het binnen zo'n systeem wordt om bepaalde handelingen te verrichten, is verbazingwekkend. Dit omdat je als mens vaak geen ander referentiekader kent. Het wordt daardoor als heel gewoon ervaren. Ook de afwisseling in het boek is fascinerend. Het boek blijft steeds in beweging en leeft. Heel kleurrijk, ook door de kunst en de poÃ«zie die in het boek verweven zit. Voor mij is het boek meer dan een literaire thriller. Het boek kent psychologische diepgang en daarnaast geeft het inzage hoe het DDR-regime destijds gewerkt heeft. Ik ben dan ook heel blij dat wij meer in vrijheid mogen leven en dat het leven meer in ons mag stromen!