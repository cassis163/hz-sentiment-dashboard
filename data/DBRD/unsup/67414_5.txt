"When I was born, the name for what I was did not exist."
Circe, godin, sterfelijke, dochter, monster, heldin, bannelinge, zus, geliefde, vernietiger, maker, heks, moeder... Madeline Miller vertelt in dit boek het verhaal van Circe, de eerste heks in de westerse geschiedenis vanuit een nieuw perspectief, dat van Circe zelf. Circe is anders dan de andere goden. Ze is geen schoonheid en heeft een lelijke stem waardoor de andere goden haar links laten liggen. Toch moet ze zich zien te redden in een wereld waar de goden bepalen hoe je leven eruit ziet.
Net zoals "Het lied voor Achilles" is dit boek prachtig geschreven en kent het weinig dialogen zodat het heel erg het gevoel geeft alsof je een Griekse mythe aan het lezen bent. Miller heeft verschillende mythes in het verhaal verwerkt en het is zeer leuk om over al deze mythes iets meer te leren en eventueel nog dingen op te zoeken op internet. Ondanks al die mythes die verweven zijn met het verhaal van Circe is het boek zeer goed te volgen en kan je er helemaal in opgaan. Circe is een absolute aanrader voor iedereen die al iets kent van Griekse mythologie, er iets meer over wil weten, of gewoon een schitterend boek wil lezen.