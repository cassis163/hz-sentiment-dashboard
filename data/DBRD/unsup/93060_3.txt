Halve waarheden, nieuws als handel, de feiten die er niet meer toe doen maar de meningen over de feiten wel, en manipulatie dmv het nieuws. Het zijn allemaal zaken waar de journalist in het verhaal achter komt en waardoor hij gedesillusioneerd raakt over de nieuwsgaring. Tsja, manipulatie is al zo oud als de mens zou ik zeggen. De Romeinen konden er ook wat van en in jaren 30 van de vorige eeuw wist Goebbels heel goed de media te misbruiken. Niets nieuws onder de zon dus. Alhoewel het boek een grote open deur is, heeft Bert Wagendorp er toch nog een aardig verhaal van weten te maken maar het verzandt af en toe wel in bijzaken en bijfiguren. Ik vond Ventoux een stuk sterker wat verhaal en uitwerking betreft.