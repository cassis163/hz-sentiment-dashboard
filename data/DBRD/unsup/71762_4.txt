Na de eerste op mij weinig indruk makende thrillers (de vrouw die uit het niets kwam en de jongen die terugkeerde) heeft Carlsson met deel één van de trilogie rond Leo Junker een ijzersterke literaire thriller neergezet.

Prachtig worden zaken in het heden verweven met gebeurtenissen uit de jeugd van Junker die op dit moment op non actief staat in verband met een recent uit de hand gelopen politie actie. het boek is zeker niet superspannend, het bloed druipt niet van de pagina's en ook is het niet met veel vaart weggeschreven. Maar dit staat het leesplezier zeker niet in de weg, sterker nog het voegt veel toe. De sfeer wordt prachtig opgebouwd, zoals dat ook wel gebeurt in de boeken van indridasson. Mooie karakters, soms een wat literaire inslag , een prima plot, niet uniek maar gewoon prima. kortom een fijn boek in de goede Scandinavische traditie.

Ik kan me wel vinden in de cover tekst "een beetje Larsson,Lapidus en Nesbo, maar vooral Christoffer Carlsson zelf. Het boek verdient absoluut een groter leespubliek

Spanning: 3***
Plot: 4****
Leesplezier: 4 ****
Schrijfstijl: 4 ****
Originaliteit: 3 ***
Psychologie: 4****