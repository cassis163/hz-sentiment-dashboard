Een boek met een boeiend en actueel gegeven als onderwerp.
In Bewijs Het Maar wordt de journalist Mathias de Wolf ingeschakeld door een rijke oude dame om de omstandigheden rond zelfmoord van haar neef Kevin te onderzoeken.
Deze mevrouw heeft zo haar twijfels over het gebeuren.
Mathias Wolf duikt er volledig in en komt allerlei onverwachte en onbegrijpelijke zaken tegen.
Veel is niet wat het lijkt.
Maar Mathias moet wel door hem ontdekte zaken zien te bewijzen!

Rudy Soetewey heeft een prima boek geschreven over een onderwerp wat gelukkig onder een grote groep mensen behoorlijk leeft.
Dit maakt het verhaal ook nog eens extra actueel en boeiend om te lezen.
Soetewey heeft een prima schrijfstijl, vlot en vloeiend.
De karakters in het boek zijn goed uitgewerkt en spreken daardoor zeer tot de verbeelding.
In het verhaal is de spanning va het begin af aan goed voelbaar en wordt langzamerhand steeds verder opgebouwd.
Alle verhaallijnen worden mooi toegeschreven naar een mooi gevonden ontknoping.
Ik vond het lastig het boek weg te leggen, omdat ik graag wilde weten hoe het verhaal zich uiteindelijk zou ontwikkelen.
Kortom, een prima boek van een Vlaamse auteur die ik zeker verder zal gaan volgen!