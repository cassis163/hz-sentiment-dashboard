Een heel goed boek van Tess Gerritsen, spannend van begin tot het eind. Had bij dit boek echt een gevoel van ik moet zo snel mogelijk doorlezen want dan weet ik hoe het gaat aflopen. Nu ik hem uit heb denk ik bah had ik maar niet zo snel gelezen.
Er wordt een dode vrouw in het lijkenhuis afgeleverd. Als Maura de zak openritst krijgt ze de schrik van haar leven, het lijk opent de ogen. Ze wordt met spoed naar het ziekenhuis vervoerd. Maar daar veranderd ze in een koelbloedige moordenaar, ze vermoord een bewaker en neemt een aantal mensen in gijzeling waaronder de hoogzwangere rechercheur Jane Rizzoli. Terwijl de uren doortikken voor de gijzelaars wordt er alles in het werk gesteld om ze te bevrijden uit de handen van deze moordenares. Ze proberen om achter de beweegredenen te komen, maar het blijkt dat Jane de sleutel bezit tot dit rare mysterie. Maar komt ze ongeschonden uit de strijd met deze waanzinnige vrouw.