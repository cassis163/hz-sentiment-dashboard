Jonathan Yaeger is een goed uitgebouwd karakter, zowel fysiek als psychisch. De gedetailleerde achtergrondinformatie is nodig om zijn gedrag in het verloop van het verhaal te begrijpen. De moord op Mick, terwijl die zijn leven redt, is in mijn ogen een zwak punt en geeft een vieze nasmaak. De auteur denkt daar duidelijk anders over.
Voor iemand die eigenlijk het middelpunt is waar alles om draait, blijft het karakter van Akili tamelijk vaag. Dat is wel begrijpelijk omdat het een 3-jarig jongetje is en over een volgende stap in de evolutie van de mens gaat. Dat te veel detailleren zou het ongeloofwaardig maken.
Ik zou het liefst de huurlingen het alle 4 laten overleven waarbij ze allen een cruciale bijdrage leveren.
De overige personages zijn ruim voldoende uitgewerkt in relatie tot de rol die ze spelen.
De relatie tussen de verschillende personages zijn goed uitgewerkt, net voldoende voor het boek. Maar er is zeker ruimte voor een serie waarbij de personages nog verder kunnen uitgewerkt worden.
Oorspronkelijk voelde ik me het meest verwant met Yeager, tot de moord op Mick. Door gans het verhaal sprak Kento me het meest aan, wat hij bereikt lijkt me ieders levensdroom.
Het zijn veel personages maar ze zijn per continent gegroepeerd dus kan je ze goed uit mekaar houden en volgen. De hoevelheid personages zorgt voor een grote snelheid in het verhaal en de mogelijkheid om alles van verschillende hoeken te belichten.
Ik heb tot nu toe enkel samoerai/ninja verhalen en een paar erotische/liefdes klassiekers gelezen van japanse auteurs, ik wist niet wat ik van deze auteur kon verwachten. Het is een totaal andere ervaring geworden - een openbaring dat aktie/geweld en liefde/relaties op een andere manier kan verteld worden die mijn verwachtingen vele keren overtrof.
Kazuaki Takano werkte als scriptschrijver in Japan en Hollywood. Dat mek je in het verhaal en aan zijn schrijfstijl. Bijvoorbeeld dat hij rekening houdt met visuele weergave. Je merkt de visuele effekten in het verhaal soms letterlijk: panoramazichten op de oceaan en het oerwoud vanuit vliegtuigen en satellieten.
Korte beschrijvingen en dialogen, veel perspektiefwisselingen - typisch voor een aktiefilm. Bedoeld of niet, ik vind het in elk geval geslaagd.

Het boek zelf is verdeeld in 3 stukken: inleiding, midden en eindontknoping. Hierbinnen zie je een chronologisch verloop dat, via verrassende plotwendingen waarbij je telkens meer te weten komt, naar een, achteraf gezien, logisch einde leidt. Zowel de karakters, de eigenlijke plot en de lezersverwachingen worden continu bijgesteld en meer gedetailleerd.
Ik vind het prachtig gedaan zoals je als lezer van in het begin schijnbaar alles op een presenteerblaadje krijgt en dan de ganse tijd al je ideeën en verwachtingen continu dooreengegooid worden door nieuwe, onverwachte ontwikkelingen. Het is geen crescendo van begin tot eind. Je begint op een hoogtepunt en wordt dan meegnomen van het ene hoogtepunt tot het andere door de plotwendingen.
Ik ben zeker tevreden over de keuze van de auteur hoe de verhaallijn is gecombineerd met de hoofdonderwerpen. Voor mij is deze manier van werken uniek te noemen en ik vind ze meer dan geslaagd.
Continu op het verkeerde been zonder dat het als bewuste misleiding overkomt. Tot de laatste bladzijden zie je de ontknoping niet aankomen.
Ik had bij het lezen van de korte inhoud veeleer een typisch jungleverhaal in gedachten, overleven in de wildernis, conflicten tussen de personages, door noodzaak gedwongen samenwerking.
De korte inhoud is correct maar het boek heeft gewoon een unieke stijl die je geleidelijk moet leren kennen en waarderen.

Algemeen vond ik het een boeiend verhaal en had het steeds mijn volle aandacht?
Ik had iets anders verwacht maar ben meer dan tevreden.
Ik ga deze auteur volgen en eventuele volgende boeken zeker ook lezen.
Ik denk niet dat dit een typische Japanse thriller is, mischien wel doordat de auteur zowel put uit zijn Japanse als Hollywoodachtergrond. Voor mij een pluspunt.
Ik begrijp absoluut je dat dit boek tot beste thriller van het jaar is verkozen?
Ik kan het dan ook aan alle liefhebbers van spannende boeken aanraden.
Een goeie cover, al zijn er vele andere mogelijkheden. Maar het verhaal is zo complex dat geen enkele cover het compleet kan bechrijven.
Dit boek is Uniek. Tjokvol aktie maar niet van het betere gooi- en smijtwerk. Integendeel, superspannend maar veel meer gebaseerd om positieve menselijke emoties dan op puur geweld.
Waarschijnlijk zou ik dit boek zonder de leesclub ook gelezen hebben omdat het onderwerp mij echt wel aanspreekt: wetenschap, computers, menselijke evolutie en jungle-avontuur.
Als titel vat "Executie" in de dubbele betekenis van iemand doodschieten en een bevel uitvoren het boek beter samen dan het Engelse "Genocide" dat me eerder afstoot als boekkeuze.
Het minst vond ik de moord op Mick. De snel opeenvolgende plotwendingen door het verhaal steeds meer diepgang te geven vond ik dan weer het mooist.
=======================================
Spanning: 9 punten
Meestal wordt spanning crescendo opgebouwd van ergens in de loop van het boek naar een hoogtepunt op het einde toe, evntueel met een aantal tussenhoogtepunten gevolgd door het opnieuwe van nul beginnen met opbouwen. De auteur van de executie slaagt erin om de spanning hoog te houden van begin tot einde door constante plotwendingen te gebruiken. Fantastisch!

Plot: 10 punten
Eigenlijk is het een ingewikkelde plot, maar door de manier waarop de schrijver begint met een duidelijk omlijnde en makkelijk begrijpbare plot en dan steeds meer informatie vrijgeeft in steeds maar nieuwe plotwendingen valt het eigenlijk niet op hoe complex alles in de loop van het verhaal wort.

Leesplezier: 8 punten
Thriller, sci-fi en wetenschap: mijn 3 favorieten. Er zijn slechts 2 minpuntjes in mijn ogen: de manier waarop Mick wordt afgemaakt en de zwart-wit tekening van de Amerikaanse president die duidelijk de mening van de schrijver of George Bush ventileert. (zijn goed recht maar zijn mening is de mijne niet).

Schrijfstijl: 9 punten
Je merkt dat de schrijver een hollywood achtergrond heeft. Als liefhebber van aktiefilms kan ik dat zeker appreciëren. Snelle overgangen, vlotte dialagen (ter vervanging van droge beschrijvingen). Het verspringen van het standpunt van 1 protagonist per continent is even wennen maar draagt wel bij tot de aktie.

Originaliteit: 10 punten
1 protagonist per continent (Amerika, Azië, Afrika) en de manier van behouden van de spanning doorheen het ganse boek maken het voor mij uniek.

Psychologie: 8 punten
Heel sterk voor een paar karakters (Yaeger en Kento), goed uitgewerkt voor de andere personages naargelang hun belangrijkheid in het veraal. Eerder een karikatuur voor de Amerikaanse president en legerleiding. Bijna onbestaande voor de superwezens maar dat kan ook niet anders omdat we dat toch niet zouden kunnen begrijpen. Zeer goede beschrijving van de vuike oorlog in Kongo, de belangen, de deelnemers, de doofpotoperatie. De oosterse mentaliteit door Japanse ogen is wel even wennen maar ik vind het wel een verrijking.

Eindoordeel: 54/6 = 9 punten