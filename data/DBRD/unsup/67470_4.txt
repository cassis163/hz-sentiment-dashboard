?'Een duister vermoeden' is een heerlijk Inspector Lynley-mysterie, dat garant staat voor 587 pagina's leesplezier. De geheimen en leugens binnen de Faircloughclan houden uiteindelijk geen stand tegen het illustere kwartet Thomas Lynley, Barbara Havers en Simon & Deborah St. James.
Veel dialogen, humor, onverwachte wendingen en soms ook spanning. Het is geen thriller, maar dat mag de pret niet drukken. Ik heb ervan genoten en met name van Barbara Havers, die in 'Een duister vermoeden' op haar aller-allerbest is!