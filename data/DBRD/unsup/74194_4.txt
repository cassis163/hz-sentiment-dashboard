De door Dekentje en Claar geplaatste reacties verwoorden reeds grotendeels mijn beleving. Na het Huis met de Geesten is dit de eerste titel van haar hand die opnieuw een overdonderende indruk maakt.
Enige reden voor het ontbrekende laatste vijfde duimpje is dat ik het laatste deel van het verhaal "rommeliger" vond - meer een opsomming van ontwikkelingen van de familie, alsof er met wat moeite een draai gevonden werd om het verhaal af te ronden. Lastig met levensverhalen te bepalen waar de punt te plaatsen, of nog tot een echt plot te komen.
Zo enorm intrigerend zijn de historische feiten over de slavernij, de opstand, verschillende inzichten van beide kanten. Ook de diverse personages zijn in diepte en intrigerend uitgewerkt; dit boek is complex en toch enorm goed leesbaar. Een aanrader.