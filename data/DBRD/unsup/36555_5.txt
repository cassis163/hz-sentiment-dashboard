Tijdje geleden had ik dit boek al gekregen. Op de achterflap zag ik dat 3 seconden de voorloper was en heb deze daarom eerst aangeschaft. Drie seconden vond ik al geweldig en toen ik begon in dit boek kreeg ik eerst het gevoel dat ze hetzelfde verhaaltje nog een keer gaan afdraaien op een andere locatie, maar de schrijvers weten je te pakken en er toch een andere draai aan te geven. Ik vind het geweldig hoe ze mij weten te pakken en laten je echt voelen hoe Piet met diverse dilemma's moet weten om te gaan. Verscheurd tussen opdracht, alter ego en zijn gezin moet hij zich staande weten te houden. Ik vond het echt een geweldig boek. In mei komt "drie uur" uit en kan niet wachten om deze te gaan lezen. Ik ben benieuwd hoe het verhaal zal uitpakken zonder schrijver Börge Hellström...?!