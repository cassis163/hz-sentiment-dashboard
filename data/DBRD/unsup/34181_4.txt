Dit was een aantal jaren geleden het eerste boek dat ik ooit op een e-reader las. Ik was dat compleet vergeten, en ook bij het lezen kwam het gelezene me maar heel af en toe bekend voor. Ik koos het boek omdat ik onlangs het eerste deel van de serie met Roy Grace las, en benieuwd was naar de volgende delen. In mijn verslag bij eerste lezing schreef ik ook, dat ik het spannend vond, maar dat ik liever het eerste deel eerst had gelezen. Dat is nu rechtgezet, maar de vorige keer gaf ik vijf sterren, nu vier. Het was goed, het was spannend, maar een beetje lang uitgerekt.