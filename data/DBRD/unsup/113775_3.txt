Ik liep tegen dit boekje aan en de samenvatting maakte mij er nieuwsgierig naar.
Ik ben blij dat ik het heb gelezen.

Het verhaal gaat over een moeder die tijdens oud en nieuw door een ongeluk om het leven komt. Het verhaal omschrijft een soort hemel (of voorstadium van een hemel?) waar de vrouw na een jaar ontwaakt. Daar krijgt ze de kans naar beneden te kijken en de banden van de gebeurenissen van het jaar dat ze sliep te bekijken. Zo kan ze zien hoe het leven van haar gezin doorgaat en hoe ze ontdekt hier invloed op uit te oefenen, met alle gevolgen van dien.

Ik heb het boek in zeer korte tijd uitgelezen. Ik was namelijk steeds benieuwd hoe het verder zou gaan. De gebeurenissen zijn soms vreemd. Evenals de voorstelling van (het voorstadium?) van de hemel waar ze terecht komt. Na afloop blijf je er toch even over na denken (evenals de vreemde gebeurtenissen die beschreven zijn, want wat de schrijver er nu precies mee wilde aantonen weet ik niet en normaal is het ook niet). Maar ik vind het zeker een aanrader!