Oorlogswond is een verrassend boeiende thriller van auteur Koen Thurlings, over een oorlogsheld die worstelt met zijn traumatische ervaringen. De Amerikaanse Kendall heeft voor zijn land gevochten in Afghanistan en maakte daar, net als veel van zijn collega soldaten, een hoop ellende mee. Terwijl zijn liefhebbende vriendin niets liever wil dan samen met hem een gezin stichten kan Kendall, of hij nu wil of niet, maar aan een ding denken; overleven. Hij staat dagelijks op met weerzinwekkende oorlogsbeelden uit een nog vers verleden en gaat er mee naar bed. De angst zit er goed in bij hem, wanneer hij de deur uit gaat doet hij dit dan ook nooit ongewapend. Als hij op een avond lastiggevallen wordt door een irritante jongeman heeft dit verstrekkende gevolgen. Kendall weet zich daarna geen raad en schakelt de hulp in van een oude vriend, maar of dat nu zoâ€™n goed idee was?

Koen Thurlings roman Oorlogswond is pakkend geschreven, eenmaal begonnen laat het boek zich niet gemakkelijk meer wegleggen. Het intrigerende verhaal is geschreven vanuit het oogpunt van de jongeman Kendall, een sympathieke man die behoorlijk last heeft van PTSS (Posttraumatische Stressstoornis).Hoewel hij fysiek gezien uit de oorlog is, zit de oorlog nog wel in hem, waardoor hij zichzelf lijkt te verliezen.

Oorlogswond is dan ook zowel een spannende fictieve misdaad-thriller als een levensecht oorlogsdrama, het verhaal is spannend en ontroerend tegelijk. Door zijn verleden raakt Kendall in het heden in de problemen, waardoor hij ongewild steeds verder verstrikt raakt in een donkere criminele wereld.
Het verhaal dat zich in het heden afspeelt wordt met regelmaat afgewisseld door flashbacks die de lezer samen met het hoofdpersonage terugbrengen naar alle door hem (Kendall) meegemaakte oorlogsellende. Met deze combinatie schetst de auteur een goed realistisch overkomend beeld van iemand met PTSS.

Oorlogswond is door de pakkende combinatie een boek dat zeer waarschijnlijk een ruim publiek aan zal spreken.