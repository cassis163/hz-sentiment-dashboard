Het zit Lena niet mee.Een week voor de bruiloft is Lena door haar aanstaande man aan de kant gezet en tot overmaat van ramp heeft ze ook geen baan meer. Lena verlaat het huis met een koffer vol kleren neemt een taxi en gaat naar haar beste vriendin. Daar komt ze in een chaotisch huishouden terecht en huisgenoot Ben werkt haar enorm op haar zenuwen .Lena krijgt van taxichauffeur Knut “Laat je niet gek maken door de liefde” als wijze raad mee. Lena bsluit haar leven een make-over te geven en maakt een drie stappenplan maar of dit werkt valt nog te bezien.....

Toen ik de titel Een hart vol hommel(e)s onder ogen kreeg had ik totaal geen idee waar het heen moest gaan met het verhaal. Waar slaat de titel op en hoe staat het in verband met het verhaal . Dit was het eerste wat er door me heen ging toen ik aan dit boek begon. Je wordt meegenomen in het leven van de onhandige Lena die zichzelf regelmatig in rare situaties werkt. En tijdens het lezen werden mij vragen die ik had beantwoord en is het allemaal duidelijk.
Lena heeft een zeer goede eigenschap en dat is dat ze ondanks alle tegenslagen absoluut niet depressief is maar juist optimistisch blijft. Ze is een karakter dat tijdens het verhaal groeit en steeds sterker wordt. Als lezer ga je steeds meer om haar geven en leeft je met haar mee.
Petra Hülsmann heeft een prettige en vlotte manier van schrijven en dit zorgt ervoor dat je voor het weet een stuk verder in het boek bent . Er zit een flinke dosis humor in het verhaal die ervoor zorgt dat het verhaal de juiste balans heeft met de soms wat onhandige Lena. Door de humor die erin zit had ik het gevoel dat ik een Feelgood roman aan het lezen was.
Als je het boek uit heb wordt de het duidelijk dat het verhaal een onderliggende boodschap heeft en dat is als je ondanks al je tegenslagen die je in je leven krijgt niet bij de pakken neer moet gaan zitten maar er juist voor moet gaan en er iets van moet gaan maken.

Petra Hülsmann heeft een prachtig debuut afgeleverd dat er wezen mag en waar ze trots op kan zijn.