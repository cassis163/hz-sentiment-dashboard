Dit is typisch zo'n Fielding boek die je met moeite kunt wegleggen. Wat weet deze schrijfster je te boeien door haar schrijfwijze, door een heerlijk spannend verhaal en daarop volgend een knallend plot!

Donna ( een heethoofd) en Victor (met een kort lontje) gaan scheiden op verzoek van Donna. Zij is de ruzies meer dan zat en wil met haar 2 kinderen een rustiger leven leiden. De heftige ruzies zijn niet van de lucht en dat wordt alleen nog maar erger als ze beiden vechten om de kinderen toegewezen te krijgen..In de rechtzaal zijn de gemoederen behoorlijk verhit en Donna krijgt uiteindelijk de kinderen toegewezen.

De passages in de rechtzaal vond ik minder interessant en soms wat langdradig ( een reden om dit boek net geen 5* te geven)

Dan wordt Donna verliefd op Mel, een zachtaardige lieve man. In de eerste instantie verloopt hun leven op rolletjes, totdat haar ex de kinderen van een weekend bezoek niet thuis brengt...Donna is radeloos, het politieonderzoek  loopt op een dood spoor en haar relatie met Mel heeft erg te lijden onder deze druk.
Door een knallende ruzie tussen deze twee, gaan ze tijdelijk uitelkaar...

Hoe het verder afloopt zal ik niet verklappen, maar het wordt lekker spannend en ik kan dit boek van harte aanbevelen!