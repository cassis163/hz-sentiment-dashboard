Will Robie en Jessica Reel hebben een bijzonder beroep. Ze zijn beroepsmoordenaars in dienst van de Amerikaanse regering. Ze hebben met elkaar gemeen dat ze beie goed zijn in hun beroep, wat zeg ik, de beste.
Robie krijgt de opdracht Jessica op te sporen en te doden want blijkbaar heeft ze zich tegen haar opdrachtgever gekeerd.
Robie staat niet te springen om zijn opdracht uit te voeren. Aangezien Jessica denkt zoals hij denkt, kan ze een gevaar voor hem zijn. En voor mensen uit zijn omgeving. Alhoewel hij hardnekkig probeert om met niemand een band op te bouwen uit vrees dat die persoon uit de weg geruimd wordt of gebruikt wordt.
Daarnaast heeft Robie ook zijn twijfels over de drijfveer van Jessica, hij wil weten waarom ze doet wat ze doet. Dit gaat in tegen zijn instinct, niet betrokken raken bij je doelwit, niet in gesprek gaan, gewoon je werk doen.
Spannend actie boek.