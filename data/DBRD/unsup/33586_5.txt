Vader Jack woont al 10 jaar in New York. Het was een mooie kans, een nieuwe baan. En zijn vrouw en kinderen zouden later komen. Maar moeder Julie is erg gehecht aan haar huis en het is er nog steeds niet van gekomen. Oma Snor neemt de 4 kinderen van Julie mee op vakantie naar Gran Canaria. Tenminste, dat zeggen ze tegen Julie. De echte reis gaat veel verder, helemaal naar Amerika, naar New York. Ze hebben een speciale missie? Gaat dit goed?

Spannende avonturen en geheimen voor elkaar

De cover valt goed op. In vrolijke kleuren met de wolkenkrabbers van New York op de achtergrond. De titel past er goed bij, want oma Snor en de 4 kinderen zijn op een ware missie. In missie Manhattan lezen we 2 verhaallijnen. Oma Snor die met de kinderen naar Amerika op reis gaat. En we lezen over hun moeder Julie, die thuisblijft met Doris. Het is een superleuk verhaal, boordevol humor, spannende avonturen en gekke dingen die tieners kunnen tegenkomen. Zelfs Cupido vliegt voorbij met zijn liefdespijlen. De tekst is makkelijk te volgen, leest fijn weg en voordat je het weet zit je helemaal in het verhaal.

Conclusie

Missie Manhattan is zeker geslaagd. Barbara Fuchs heeft hiermee een superleuk jeugdboek geschreven. Boordevol spannende momenten, zoekgeraakte oma's, verliefde vlinders in de lucht, lieve moeders die thuisblijven, vaders die in Amerika wonen en honden die gewoon komen aanwaaien. Geweldig!

Waardering 5 dikke Birdy's Kids sterren.

Genoten van dit boek, en ook wel ontroerend! Zo jammer dat het uit was.