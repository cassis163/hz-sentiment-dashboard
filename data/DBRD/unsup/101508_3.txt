Het verhaal begint op de 5e verjaardag van Alfie. De dag ook dat de Eerste Wereldoorlog uitbreekt.
Alfies vader meldt zich vrijwillig aan om te gaan vechten aan het front, zonder precies te weten wat hem te wachten staat.

4 Jaar later, Alfie is inmiddels 9 en werkt als schoenpoetser op King's Cross station. Op een dag krijgt hij een papier onder ogen waar informatie over zijn vader in staat. Dat is het begin van een zoektocht naar zijn vader.

Alfie is een vroegwijze jongen van 5 jaar. Soms te ouwelijk in de dingen die hij doet of zegt. Toch is hij ook ontwapend en in sommige reacties echt kind.

De Eerste Wereldoorlog is een oorlog die in Nederland niet zo leeft, terwijl het een indrukwekkend onderwerp is. Er zijn vreselijke dingen gebeurd en die worden in het boek ook zeker wel benoemd. 
Wat ik niet wist is dat de term "shellshock" uit deze oorlog stamt. Zo heb ik ook nog iets geleerd.

Het stoorde mij wel dat de namen in het boek niet altijd even consequent werden gebruikt ( Wilf wordt Milf en Margie wordt Mary ). Slordig en dus storend.

Wat mij niet duidelijk wordt, is of het een boek voor volwassenen of voor kinderen is. Ik zie het als een kinderboek, vooral door het taalgebruik en hoe het verhaal vertelt wordt. Niet te ingewikkeld, geen onnodig moeilijke woorden.

Al met al vond ik het een aangenaam boek dat ik met plezier heb gelezen.