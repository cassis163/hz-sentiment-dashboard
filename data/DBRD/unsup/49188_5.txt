Ik heb de voorgaande thrillers van Hilde Vandermeeren ook gelezen en ik vond die heel goed, maar Schemerzone overtreft voor mij toch wel deze boeken.
Het verhaal begint heel rustig en laat ons kennismaken met Kate, verpleegkundige en alleenstaande maar zij lijdt aan narcolepsie, een slaapziekte.
Net als bij haar vorige boeken, krijgen we niet echt te maken met een moord maar is het eerder een psychologisch steekspel. De spanning wordt stilaan opgedreven en goed halverwege had ik helemaal geen idee hoe het verhaal zou aflopen en wie er schuilt achter alle gebeurtenissen.
Het plot is er één om vingers en duimen van af te likken! Ik kon het boek niet meer wegleggen en had moeite om niet enkele pagina's over te slaan om de ontknoping te kennen.
Een absolute aanrader voor de fans van Hilde Vandermeeren!