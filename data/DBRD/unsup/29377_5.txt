In 'De kleuren van het licht', het tweede deel van de Hybrid-reeks, wordt Amina wakker in de mysterieuze stad Avalon. Terwijl ze hier nieuwe vrienden maakt en aan een nieuw leven begint probeert ze ook meer te weten te komen over haar verleden, want ze herinnert zich niets meer van voor haar ontwaken in Avalon. Tijdens deze zoektocht ontdekt ze dingen die haar kijk op de realiteit nog meer zullen veranderen. Op de andere wereld doet Gauthier, tijdens zijn onderzoek naar de verdwijning van Amina, ook enkele ontdekkingen die zijn hele leven op zijn kop zullen zetten.

Door de hoofdstukken regelmatig met een cliffhanger te laten eindigen slaagt Greet Ilegems er in de lezer geboeid te houden en te verleiden om het hele boek in één ruk uit te lezen. Ook op vlak van schrijfstijl zie je dat Greet ook hele grote sprongen heeft gemaakt sinds haar debuut.

Tot slot, ‘De kleuren van het licht’ heldert enkele mysteries uit het eerste boek op, maar roept ook even veel nieuwe vragen op, waardoor het uitkijken is naar een vervolg…