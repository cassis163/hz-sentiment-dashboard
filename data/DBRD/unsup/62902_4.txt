Een boek lezen van de schrijfster met dezelfde achternaam was een wens van mij en nu ging die wens uitkomen. Het leuke vond ik dat dit speelt in de Achterhoek, vlak bij de streek waar mijn vader geboren is, namelijk Twente. Dan nu het verhaal, zou het een goed spannend boek zijn of een eenvoudige makkelijk weg te lezen zogenaamde literaire vrouwenthriller, heel voorspelbaar? Vol verwachting begin ik te lezen.

Het boek vertelt het verhaal van Suzan de Winter, een rechercheur die er blijkbaar tussen uit is geweest en nu weer probeert te integreren. Wat er precies gebeurt is wordt niet direct duidelijk maar langzaam worden er wel tipjes van de sluier opgetild. Wellicht komt er een vervolg met deze rechercheur en weten we dan nog meer. Ze krijgt in ieder geval een moordzaak op te lossen, maar het blijft niet bij een moordzaak. Wat verder opvalt zijn de puzzeltjes en de afkeer van de Achterhoek. De moorden blijken een doel te hebben een grote aanslag in een stadion. Kan Suzan voorkomen en is ze voldoende in staat om een en ander, emotioneel gezien, te regelen, te acteren of speelt haar verleden nog steeds een rol?

Het was een heerlijk spannend boek, moeilijk weg te leggen en ben dus zeker niet teleurgesteld. Ik vond het zelfs wel iets meer hebben dan de zogenaamde literaire vrouwenthrillers. Er zat iets van diepgang in die ik daarbij mis. Toch is het zeker geen zwaar boek maar toch wat meer beschrijving en vooral de ontwikkeling van Suzan zoals die beschreven wordt, tilt het boek net uit naar een ander niveau. Ik ga nu zeker snel weer eens een boek van haar lezen en kijk nu er al naar uit.

Voor mij 4 sterren.