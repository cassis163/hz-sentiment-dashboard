Na het lezen van deze Robotham ben ik eerlijk gezegd nog steeds een beetje in verwarring. De verwachting was hoog en ik vind het ook een redelijk goed boek, eigenlijk gewoon goed maar niet echt een thriller. Of toch weer wel? Misschien raar maar het verhaal vond ik niet spannend genoeg om een thriller te zijn qua gebeurtenissen maar weer wel qua sfeer. Robotham heeft me wel verbaasd met de verhaallijn. Iedere keer als ik dacht van "nu gaat het los" kabbelde het toch een beetje verder. Maar wel dus met een dusdanig sfeertje dat het een bepaald soort beklemmend gevoel geeft. Ik vond het einde verrassend, tegenvallend maar ook weer positief. Kortom het is wel een boek dat me nog even bezig heeft gehouden nadat ik het had uitgelezen. Lees je het als eerste Robotham? Dan geeft het je wel een vertekend beeld van het werk van deze schrijver, tot nu toe. Daarom als ik het zou vergelijken met eerder materiaal zou ik het 3.5 sterren willen geven maar afzonderlijk beoordelend moet ik gewoon 4 sterren geven.