Allereerst wil ik Jen bedanken voor het recensie exemplaar.
Dan mijn recensie, tja wat moet ik over dit boek zeggen. Ik heb het echt net uit en ik zit nog vol gedachten en kan vooral geen afscheid nemen van de personages. Ik heb van Jen eerder het boek De jongen uit het woud gelezen en dat vond ik ook prachtig. Ik hou van de manier waarop de wereld wordt opgebouwd en beschreven. Ik had echt het gevoel dat ik met de personages mee reisde. Ik had het gevoel dat ik in het boek zat.
Het heeft me echt meegesleept, het verhaal is prachtig en het breekt je hart op sommigen momenten maar op een goede manier. Je wil dat dit verhaal je hart breekt en je hoopt dat het je weer troost met een mooi einde. Ik ga natuurlijk niet verklappen hoe het eindigt daarvoor met je het boek zelf lezen!
Het verhaal speelt zich deels in de werkelijkheid af en deels in een droomwereld. Het is dat de titels van de hoofdstukken het aangeven anders zou je niet meer weten wat de droomwereld is en wat de werkelijke wereld is. Het vloeit zo naadloos in elkaar over dat het heel natuurlijk aanvoelt.
Het verhaal is ook spannend, ik wilde zo graag weten hoe het verder zou gaan, wat zou er nu gebeuren? Ik heb dit boek praktisch in één zitting gelezen.
Ik vind het maar een vervelend idee dat ik deze personages achter moet laten en mag ik ook dromen over Hayko vannacht?

Het verhaal volgt Moira, zij is degene die contact legt met Hayko tijdens een halloween ritueel. Samen met haar broer en zus droomt ze over een vreemde plaats en een vreemde jongen. Ik vond Moira een mooi karakter, ze ontwikkeld zich in dit boek heel sterk van een meisje dat zich snel laat vertellen wat ze moet doen tot een meisje dat voor zichzelf opkomt en juist kiest voor wat zij graag wil.
De band van het gezin vond ik ook erg mooi, het is een gezin dat veel om elkaar geeft en echt veel voor elkaar overheeft. Ze doen de dingen echt samen! Die dynamiek herken ik wel in mijn eigen thuis, de relatie met mijn ouders dus dat was heel herkenbaar.
Hayko, tja wat kan ik over hem zeggen zonder het verhaal te verklappen? Niet zoveel dus, maar wel dat ik hem een prachtig personage vind, hij is duidelijk een nieuwe bookcrush op mijn lijstje. Hij veroverd het verhaal vanaf zijn eerste verschijning.

Ik was natuurlijk al bekend met de shrijfstijl, maar ik was even vergeten hoe ik mooi ik die ook alweer vond. Zoals ik al eerder heb aangegeven hou ik van de beschrijvende manier die je het gevoel geven dat je de hele wereld zo voor je ziet. Ik waande me echt even in Wales en na het lezen van dit boek heb ik enorm de drang om er eens naartoe te gaan.
Ik ben niet iemand die veel van Nederlandstalige auteurs leest, maar ik kan wel zeggen dat ik Jen echt mijn favoriete Nederlandse auteur vind!

Echt een prachtig boek dat je echt niet weg wil leggen, je moet weten hoe het verder gaat! Ik ben er in ieder geval helemaal verliefd op!