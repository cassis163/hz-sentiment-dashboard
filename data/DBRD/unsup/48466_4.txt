Een geweldige, verrassende verhalenbundel met een stuk of dertig echt korte verhalen. (de meeste slechts enkele bladzijdes) Alle verhalen hebben iets absurdistisch, alledaagse dingen worden uit hun context gehaald en uitvergroot. Sommige verhalen gaan over raadselachtige gebeurtenissen, sommige hebben zelfs iets bovennatuurlijks toch is de realiteit nooit ver weg. De sfeer is geheimzinnig, soms surrealistisch of vervreemdend. En dan is er ook nog de humor.

Keret doet denken aan Murakami maar ook aan Kafka of Roald Dahl.
Mijn favoriete verhalen waren: het schitterende ‘Leugenland’, Pudding, Kies een kleur, Ilan, Goudvis (!) en Steekwond (over een man met een piepkleine rits onder zijn tong).
En natuurlijk ook Teamwerk, Rouwmaaltijd, De teef, en zo kan ik er nog een stuk of wat vermelden.
Aanrader!