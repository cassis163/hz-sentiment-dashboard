Ik sla net mijn reader dicht (het hoesje dan). Ben er helemaal stil van. Sebastian Fitzek heeft mij met dit verhaal helemaal weggeblazen. Na het lezen van zijn uitgebreide nawoord viel alles op zijn plaats.

Ex-thrillerschrijver Max heeft een tam leven. Zijn huwelijk met zijn vrouw Kim loopt niet echt lekker en zij is als pilote veel weg.. Maar hij is een lieve, zorgzame vader voor zijn pleegdochter Jola. Hij doet alles volgens het boekje. Niets fout.

Wanneer Max gebeld wordt door een man die hem wil spreken in het ziekenhuis voordat hij sterft, rijdt hij met zijn pleegdochter naar het ziekenhuis. De man komt met een onwerkelijk verhaal over Joshua die heeft voorspelt dat hij een misdaad gaat plegen. Hij geeft hem de waarschuwing. De niets fout, bega geen misdaad. Hij verlaat het ziekenhuis vol ongeloof en ziet dat zijn dochter niet meer in de auto zit...
Hij komt in een rollercoaster van onwerkelijke gebeurtenissen terecht die hem ook naar zijn traumatische jeugd doen herleven....

Geloven mensen hem of staat hij alleen in zijn onschuld....

Zijn schrijfstijl is helder en zonder moeilijk taalgebruik. In elk hoofdstuk staat een ander persoon centraal, maar voornamelijk Max en zijn pleegdochter Jola. Elk hoofdstuk is zo opgebouwd dat de spanning je doet doorlezen.

Ik mocht dit ebook lezen met 99 anderen voor Hebban buzzleesclub. Ik wil Hebban en The House of Books bedanken.Dit was het 2e boek na De therapie dat ik van Fitzek gelezen heb. Ik ga zeker meer van hem lezen. Ik heb genoten. Fitzek heeft mij uit een leesdip gehaald.