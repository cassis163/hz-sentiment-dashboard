De liefste kusjes zijn voor jou is een mooi boek voor een dag als vandaag: 1 maart is het complimentendag!
In suikerzoete roze en rode kleuren kun je dit boek aan iemand geven waar je heel veel van houdt of honderd keren voorlezen aan je kleintje. Romantisch en lief. Of gewoon zelf lezen als je niet lekker in je vel zit.
Het lijkt simpel een boek over kusjes,toch zegt de tekst meer dan je in eerste instantie zou kunnen bedenken, niet alle kusjes die je krijgt en geeft zijn namelijk even goed bedoeld. Hoe vaak geef je geen kusje uit gewoonte of omdat het hoort? En niet alle kusjes die je krijgt zijn even fijn. Dit boek en zijn liedjes gaat over echte kusjes. En over verschillende kusjes, kusjes om spoken weg te jagen of de pijn weg te sturenâ€¦..een leuke manier om hier met je kind over te hebben.
Dit is een mooi vormgegeven boek, stevige kaft en papier. De cd in een handig hoesje voorin zodat je het bij elkaar kunt houden.
De cd is gevuld met vier mooie liedjes die je na een paar keer luisteren mee kunt zingen. De teksten staan achterin.
Wat een talent om zo te kunnen schrijven en tekenen en er samen met anderen een mooi geheel van te maken.