Joe Lucchesi is een politieman in New York. Op een dag ziet hij zich genoodzaakt een ontvoerder dood te schieten.
Een jaar later vinden we hem terug in een rustig Iers kustplaatsje met zijn vrouw en zijn zestienjarige zoon. Hij is weg bij de politie en is in dat kustplaatsje omdat zijn vrouw een restauratieopdracht van een vuurtoren heeft aangenomen.
De ontvoerder die hij had neergeschoten had een goede vriend die onlangs is vrijgelaten uit de gevangenis en op wraak zint. Hij volgt Joe Lucchesi naar Ierland. Joe ziet zijn rustige leven veranderen in een nachtmerrie. Het vriendinnetje van zijn zoontje wordt vermist en drie weken later teruggevonden. Hoofdverdachte: zijn zoon. Joe gaat zich als ex-politieman met de zaak bemoeien maar die hulp wordt niet gewaardeerd door de plaatselijke politie.
Alex Barclay wisselt in korte stukken geregeld van scene en geeft je als lezer een veelomvattend beeld van het dorpsleven. De hoofdstukken wisselt ze af met beschrijvingen van de jeugd van de ontvoerder en zijn vriend, waardoor hun relatie duidelijker wordt. Een prima boek.