Afgelopen augustus kwam het derde deel uit de DC Icons serie uit. Voorheen verschenen er verhalen over Wonder Woman van Leigh Bardugo en Batman van Marie Lu.

Selina is opgegroeid onder ermbarmelijke omstandigheden in Gotham City. Ze heeft er alles voor over gehad om haar zusje te beschermen, tot ze dat niet langer kon. Na enkele jaren keert ze terug met een nieuwe identiteit en zo raakt ze al snel verstrengeld in allerlei geheimen en missies. Zolang Batman uit de stad is lukt haar dat wel, maar zijn side kick Batwing zit haar op de hielen en verstoord haar plannen, tot ze achter zijn motief komt. Om haar eigen doelen na te streven sluit ze een verbond met Poison Ivy en Harley Quinn. En dan kan het kat en muis spel pas echt beginnen.

De introductie van het verhaal is veruit verrassend en vol met actie. Op die manier leer je Selina beter kennen kom je erachter wat haar ‘drive’ in het leven is. Als het verhaal daarna een andere wending neemt en voor Selina’s gevoel alles in de soep loopt, lijkt Selina ook te veranderen. Ze komt terug naar Gotham City voor een missie, maar is dat wel 100% waar? Ze heeft ondenkbare dingen meegemaakt in de afgelopen jaren en de korte maar gedetailleerde flashbacks die af en toe langskomen geven hierin een inkijkje, tot je achter haar daadwerkelijke motieven komt. Er vond een omslag plaats in het verhaal en zorgde voor nog meer avonturen. Want Batwing is op een gegeven moment niet meer de enige waar ze zich zorgen over moet maken.

De passages waarin Selina, Poison Ivy en Harley Quinn samenwerken zijn heerlijk om te lezen. Zeker na het zien van Suicide Squad heb je als lezer een paar extraatjes. Harley Quinn is ook in dit verhaal een bijzonder personage. Hoe ze handelt, compromis sluit en haar humor is ook weer all over the place. Echt wonderbaarlijk uitgewerkt door Sarah J. Maas. Poison Ivy en Catwoman stelden ook niet teleur. Alle drie de dames zijn persoonlijk en in de omgang heel verschillend. Dat merkte Selina ook al snel op over hoe beschermend Poison Ivy over Harley Quinn was. Het mooie daaraan was dat er niet een keer over gesproken werd en daarna met rust gelaten. Verschillende keren werd daarop teruggekomen en zo ontstond er een kleine geschiedenis in het verhaal van Catwoman over Poison Ivy en Harley Quinn. Aangezien de DC comics, films en series zo uitgebreid, uitgediept en tot in detail zijn uitgestippeld, moet hier voorafgaand een hoop onderzoek gedaan zijn naar de personages voordat er verhaal over geschreven kon worden. En dat blijkt ook wel door alle details die erin voorkomen en de manier waarop de personages levensecht worden beschreven.

De actie scènes werden afgewisseld door emotionele of diepgaande gesprekken en gevoelens. Soms waren ze elkaar te slim af of werden ze verrast door een onbekende of bekende tegen- of medestander. En het beste van allemaal: we krijgen ook een glimp van The Joker!