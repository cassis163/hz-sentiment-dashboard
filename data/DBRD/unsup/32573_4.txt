Tralies is het 2e boek dat ik lees van Bart Debbaut. In dit verhaal zijn verschillende verhaallijnen (speurders, dader) terug te vinden, alsook een deel dat zich vroeger afspeelde. Doorheen het boek groeien de verhaallijnen en het heden en verleden geleidelijk aan naar mekaar toe. De personages zijn heel karakteristiek weergegeven, maar je gaat er helaas niet echt mee meeleven. Wat het verhaal van de pyromaan erbij komt doen is mij niet echt duidelijk.
Desondanks is het een heel goed boek dat met vaart geschreven is. Stoppen is geen optie.