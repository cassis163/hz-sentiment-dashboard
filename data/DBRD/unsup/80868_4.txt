Jaren geleden heb ik 'Het verloren labyrint' en 'De vergeten tombe' van Kate Mosse gelezen. Beide boeken vormen samen met 'Citadel' de Languedoc-trilogie.

'De nacht van de vogels' speelt zich heel ergens anders af, namelijk in het Zuiden van Engeland. We schrijven 1912 als een vrouw vermoord wordt teruggevonden. Dat is het begin van een heel erg boeiend en knap opgebouwd verhaal. Goed gedoseerde spanning, korte hoofdstukken, vlotte schrijfstijl, kortom ideale lectuur voor een luie dag. Heel origineel vond ik de keuze voor taxidermie als kapstok waar heel het verhaal aan is opgehangen.

Absoluut vier sterren voor deze nieuwe Kate Mosse.