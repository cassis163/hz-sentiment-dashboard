Yasuko Hanaoka, alleenstaande moeder houdt zich al jaren schuil voor haar gewelddadige ex-man. Wanneer hij plotseling voor haar deur staat en zowel haar als haar dochter bedreigt, slaan bij Yasuko de stoppen door en vermoordt ze hem. Ishigami, een wiskundeleraar die naast Yasuko woont en een zwak voor haar heeft, vangt door de dunne wand alles op. Hij stelt voor om samen een waterdicht alibi te creëren en de politie op het verkeerde spoor te zetten. Geconfronteerd met tegenstrijdig bewijs van deze brute moord, roept de politie de hulp in van professor Yukawa. Zal het hem lukken de waarheid boven tafel te krijgen of is de toewijding van Ishigami sterker dan de logica? Het is een opvallend en gemakkelijk leesbaar boek met een ijzersterk plot. Pluspunt is ook de legenda met Japanse begrippen achterin het boek. De spanning wordt mooi gespreid opgebouwd en de auteur introduceert enkele goed gedoseerde incidenten zoals de komst van een oude geliefde van (de vrouw) Yasuko. De personages worden nauwelijks goed uitgewerkt, zijn oppervlakkig en krijgen geen geschiedenis mee en de motieven voor hun handelen worden amper geduid. Hetzelfde geldt voor de politiemensen, die in het boek speurders genoemd werden, ze komen langs maar blijven kleurloos. Zelfs de stad Tokio, waar het verhaal zich afspeelt, komt nooit echt tot leven. Dit geldt eveneens voor het gehalte 'Japans' van het boek. Op enkele gebruiken en objecten na komt deze niet overtuigend uit de verf.Op vallend is wel dat de enige verdenking vanaf het begin al op Yasuko valt, terwijl daar nauwelijks aanleiding voor is.De ontrafeling door Yukawa, van het door Ishigami bedacht en gecreëerde alibi, is geweldig. De gedachtegang alsmede de onderzoekmethoden van Yukawa, zijn in 1 woord geniaal. Met name dit in combinatie met het ijzersterke plot, maakt dat het boek toch wel slaagt. Maar op de vraag of dit boek de titel Thrillersensatie verdient, moet ik toch ontkennend antwoorden. Ik geef het boek uiteindelijk toch 4 sterren!