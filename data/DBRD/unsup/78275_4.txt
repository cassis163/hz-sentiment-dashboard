Hoogverraad speelt zich af in Zuid-Frankrijk in 1242. De katholieke Philippe woont samen met zijn ouders in een rustig dorpje. Zijn beste vrienden zijn katharen en als de inquisitie steeds feller wordt, lopen zij gevaar. Philippe besluit echter om de katharen te helpen en hij wordt lid van de Orde op brood en wijn. Hiermee beloofd hij dat hij alles zal doen om de katharen te helpen en dit zorgt meerdere keren voor gevaarlijke situaties. Zullen Philippe en zijn vrienden het overleven? En wie zijn er nou eigenlijk te vertrouwen?

Ik vind Hoogverraad een erg goed boek en ik raad het zeker aan. Voordat ik begon met lezen, wist ik eigenlijk niet zo goed wat ik moest verwachten, om eerlijk te zijn had ik nog nooit van de inquisitie gehoord (zelfs na drie jaar geschiedenis op de middelbare school…) Toch is het me erg goed bevallen en het is zeker anders dan een “normaal” jeugdboek. De personages zijn goed uitgewerkt en je voelt je als lezer echt betrokken bij het verhaal. Het boek zit vol spanning en plotwendingen. Ook vind ik dat de hoeveelheid drama en het “jeej alles is toch nog goed gekomen” mooi in balans is. Het slot stelt niet teleur maakt het verhaal netjes af.

Waarom dan vier sterren en niet vijf? Persoonlijk vind ik dat de acties soms wat te snel gaan. Bijvoorbeeld: er is iets heel erg spannends gebeurt en dat is eindelijk voorbij. Meestal heeft de hoofdpersoon dan minstens een paar dagen rust. Echter, in dit boek gebeurt het meerdere malen dat een paar minuten later het volgende grote probleem zich voordoet. Dit vind ik jammer want het geeft een rommelige indruk en maakt het soms een beetje verwarrend.

Voor mij is er dus maar één minpuntje aan dit boek en daarom vind ik het zeker vier sterren waardig! Ik heb wat reviews gelezen waarin wordt gezegd dat dit boek te moeilijk is voor twaalfjarigen, daar ben ik het niet mee eens: er zit een woordenlijst achter in het boek en je kan altijd even wat googelen mocht je er niet uitkomen, geen enkel probleem dus!