Een 'true crime' is niet een thriller over waargebeurde misdaden. Tenminste dat is mijn oordeel na het lezen van dit boek. Het is natuurlijk de vraag of elke 'true crime' op dezelfde manier wordt geschreven. Waarschijnlijk niet.
In dit geval worden vele misdaden, gepleegd door dezelfde man, opgesomd. Hier en daar een klein verhaaltje, maar heel veel feiten, veel namen (die ik natuurlijk niet allemaal kan onthouden) zorgden ervoor dat ik mijn aandacht niet goed bij dit boek kon houden. Omdat de misdaden ook over vele jaren plaatsvonden waren er ook veel plaatsnamen en vele rechercheurs bij betrokken.
Wat een verschil in onderzoeksmethoden van begin tot nu. Waar ik dus ook moeite mee blijf hebben omdat het soms bijna knullig overkomt (met alle technieken van nu).
Voor mij 3 sterren, voor een meer geïnteresseerde (in methoden, theorieën) wellicht meer.