Sofia en haar goede vriendin nemen deel aan een infoavond waar Franz Oswald zich uit als leider van een bijzondere leer dat zich afzet tegen al het kwaad, de bedoeling is om één te zijn met de natuur en de rust te vinden waar men in dit jachtige leven altijd naar op zoek is. Sofia raakt gecharmeerd van hem, hij voelt dit aan en nodigt haar en haar vriendin uit om een kijkje te komen nemen in ViaTerra, geheel vrijblijvend. Alles lijkt er perfect te zijn, de vriendin van Sofia ziet af van de leer en vertrekt terug richting huis. Sofia twijfelt, zeker wanneer Oswalt haar een mooie baan aanbiedt in de bibliotheek. Een weekje uitproberen kan toch geen kwaad? Sofia die alleen is en een ellendige relatie achter de rug heeft, neemt het aanbod aan, wat heeft ze te verliezen? Het weekje ViaTerra vloeit verder in een contract voor een jaar en de zekerheid van een job. Sofia heeft het helemaal voor elkaar. Als er een vooraanstaande journalist nieuwsgierig is naar het project en zelf een kijkje komt nemen, is Oswald helemaal in zijn sas, beroemde mensen die bereid zijn om goede dingen over hem te schrijven, dat levert nog meer genodigden op. Helaas is het artikel van de journalist erg vernietigend. Doorzag hij ViaTerra of heeft hij er niks van begrepen? Franz Oswald is woedend en daar gaat iedereen voor boeten. Het leven op ViaTerra veranderd langzaam in een hel. Er wordt gestraft en vernederd. Dringt de enge waarheid tot Sofia door? En wat kan ze doen om de bewoners bij te staan. Is ze slim genoeg om Oswald zijn macht zelf te misbruiken, zoals hij iedereen psychisch en ook fysiek zelf doet? Het contract van een jaar dat Sofia tekende was een illusie, beseft ze nu, ontsnappen kan niet, voor altijd blijven was Oswald zijn doel. Hij heeft grote plannen met Sofia...
Ik vond het boek goed en vlot geschreven. Het leek eerder een aangrijpend levensverhaal dan een thriller maar dat hinderde niet. Mariette Lindstein weet je vast te houden in het verhaal. Je wil absoluut weten of Sofia de draagkracht en de moed zal hebben om hier een einde aan te maken...