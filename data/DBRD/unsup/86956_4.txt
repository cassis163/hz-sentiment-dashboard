Ik kende deze schrijfster niet, maar was blij verrast door dit boek.
Het verhaal beschrijft een deel van het leven van Fay en van haar moeder Kitty. Het leven van Kitty speelt zich af tijdens de Tweede Wereldoorlog in Parijs. Kitty heeft nooit aan Fay verteld dat ze als klein meisje in Parijs heeft gewoond, maar bij haar eerste bezoek aan Parijs, komt de stad haar verbazend bekend voor......
Tijdens een tweede bezoek aan Parijs gaat Fay op zoek naar antwoorden en die vindt ze ook grotendeels. Het is een mooi boek, het leest lekker weg, maar het verhaal is een beetje 'rommelig' met open eindes en onbeantwoorde vragen. Het boek geeft heel goed weer hoe het was om Parijs te leven tijdens de Tweede Wereldoorlog. Ik vond het ook leuk om te lezen dat de razzia waarbij heel veel Joden naar het Velodrome werden gebracht er ook weer in voorkwam. Hier begint nl. 'Haar naam was Sarah' mee, van Tatiana de Rosnay.