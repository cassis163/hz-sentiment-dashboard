In De Minnaar overlijdt Charlie, de oma van Dottie na een val van de trap. Dottie kan zich echter niet voorstellen dat haar kwieke, soepele oma zomaar van de trap valt. Ze is er van overtuigd dat oma is vermoord en wil uit gaan zoeken wat er is gebeurd.
Echter niemand gelooft haar, zelfs haar, afstandelijke, moeder Alma niet. Zij houdt zich liever bezig met haar servieswinkel en een fles alcohol.
Op de begrafenis leert Dottie diverse mensen uit oma’s verleden kennen. Alleen Julia, een oude vriendin gelooft het vermoeden van Dottie.
Als oma ook nog een enorme schuld achterlaat, terwijl er veel geld moet zijn blijkt ze geïnvesteerd te hebben in een vakantiepark Hellas Gournia. Wat is er met het geld gebeurd en waarom heeft Charlie nooit iets over een vakantiepark gezegd?
Dottie besluit om naar Kreta te vertrekken om te onderzoeken wat er aan de hand is. Hoe dichter ze bij de verbijsterende waarheid komt, hoe meer vreemde dingen er gebeuren, waarbij Dottie zelf niet gespaard wordt. Iemand lijkt haar speurtocht niet te kunnen waarderen.
De minnaar van Jet van Vuuren is een prima boek. Jet heeft een prettige schrijfstijl en het boek blijft boeien.
Het wordt nergens nagelbijtend spannend maar het wordt spannend genoeg om door te willen lezen.
Het is opgebouwd uit twee verhaallijnen; Het heden gaat over Dottie en het verleden gaat over Alma en haar vriendin Christien op Kreta.
De tijdsprongen worden nergens vervelend of storend. Langzamerhand vallen de puzzelstukjes op hun plaats en vloeien de verhaallijnen in elkaar over.
Ik mocht dit boek lezen voor de ThrillZone Leesclub.
Het boek krijgt 3,5 ster, een mooie 7.