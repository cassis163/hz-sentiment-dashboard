Anna gaat over een dertien jarig meisje dat probeert te overleven in een wereld waarin iedereen sterft als ze de pubertijd bereiken. Als Anna negen is sterft ook haar moeder en blijft ze alleen achter met een vier-jarig broertje om voor te zorgen. Haar moeder heeft een schrift achtergelaten met belangrijke informatie die Anna moet weten. Zoals, Wat te doen als er geen elektriciteit meer is, hoe kom je aan water, wanneer heb je de pubertijd bereikt en wat te doen met moeders rottende lichaam. Ze wonen al vier jaar alleen in hun boerderij in het bos. Anna gaat er elke dag op uit om voedsel en medicijnen te zoeken. Haar broertje houdt ze binnen met leugens over de buitenwereld. Totdat ze gedwongen worden hun veilige thuishaven te verlaten.

Anna denkt dat op het vasteland misschien nog Grote Mensen wonen en besluit om met haar broertje de overkant te proberen te bereiken. Onderweg komen ze zowel nieuwe vrienden als nieuwe vijanden tegen. Haar wereld verandert helemaal als ze de 'blaaskaak' Pietro ontmoet. Tussen hen ontstaat een prille liefde. Hij zal proberen met heen mee te gaan naar het vaste land.

Het was lastig om in het boek te komen. Ammaniti heeft een aparte schrijfstijl, waar je wel van moet houden. Het boek bestaat uit een hoop flashbacks en vaak wordt pas achteraf verteld wat er gebeurd is of hoe ze ergens gekomen zijn. Het boek bevatte een hoop ongebruikelijke woorden en vreemde namen. Dit maakte het soms lastig om het boek door te komen. Toen ik eenmaal goed in het boek zat, begon ik het echt leuk te vinden om te lezen en heb ik het zo uitgelezen.

Omdat ik het zo lastig vond om in het boek te komen, maar het uiteindelijk een heel leuk boek vond, heb ik het drie sterren gegeven. Ik had van tevoren misschien iets te hogen verwachtingen, omdat dit een boek is in een genre dat ik echt heel leuk vind. Toch heb ik er nog behoorlijk van kunnen genieten.

Voor de mensen die het thema van 'Anna' heel leuk vinden, raad ik de volgende boeken aan:

Gone-Michael Grant (serie)
De labyrint renner-James Dashner (serie)
De overlevers-Chris Weitz (serie)

Al moet ik zeggen dat 'Anna" echt een uniek boek is.