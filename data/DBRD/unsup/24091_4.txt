Het eerste wat mij opviel toen ik het e-book opende is dat het is geschreven vanuit twee perspectieven, namelijk vanuit de 23-jarige muziek docente Anne en de 5 havo leerlinge Olivia (Liv genoemd). Het was even inkomen in de manier van schrijven omdat het verhaal door twee personen wordt vertelt maar dit duurde voor mij maar 3 hoofdstukken. Het gaat vrijwel naadloos in elkaar over wat ik echt een pluspunt vind, je merkt geen verschil in schrijfstijl.

Het begint met een kleine blik op wat er is gebeurt bij Den Haag Got Talent, Liv verknoeide haar optreden en de haat tussen Liv en Kim Ji Ho droop er meteen vanaf.
Hier werd ik meteen al blij van en kreeg eigenlijk al een idee van hoe het ging eindigen, maar dit mag de pret niet drukken.

Vervolgens krijg je een stukje van Anne haar verhaal te lezen over de switch van baan. Reeds is hier een haat te voelen van Anne naar haar Vervanger Sjoerd Scheltema.
De situatie tussen Anne en Liv is vergelijkbaar want ze hebben beide een soort haat jegens een mannelijk persoon.

Ondanks het misschien een beetje voorspelbaar kon zijn drukte dit voor mij de pret totaal niet. Liv is een heerlijke puber die zelf niet zo goed weet wat ze allemaal wilt met haar leven. Dit is voor meiden (en ik denk ook jongens) een herkenbaar verhaal tijdens de middelbare school. Zelf kon ik me heel goed vinden in hoe Liv zich moest hebben gevoeld tijdens de reis naar Brussel.

Liv maakt tijdens dit boek een emotionele groei en leert zichzelf beter kennen. Daarbij is de haat/irritatie die ze voelt goed overgebracht en vond ik Kim Ji Ho ook een vervelende jongen. Haar verdriet wordt ook goed voelbaar en heeft mij tot tranen gebracht. Ik wil niet te veel spoilen want dat is niet leuk, maar ook haar euforie en verliefdheid word zo goed overgebracht dat ik heb zitten lachen als een idioot in de trein.

Bij Anne was het een iets andere situatie, onze leeftijd is bijna gelijk en kon me daardoor ook goed identificeren met haar. De frustratie van het worden vervangen of ontslagen op je werk kan echt super frustrerend zijn en dat riep dit boek zeker op!
Met Anne zie je een meer volwassen redenatie, maar soms is ze heel erg koppig en luistert dan niet naar haar collegaâ€™s. Anne maakt niet echt een enorme groei mee, ze leert alleen de waarheid van wat er is gebeurd. Dit zorgt ervoor dat je een opluchting voelt maar ook weer kan lachen. Natuurlijk voel je ook de schaamte en verliefdheid die komt kijken tijdens dit boek.

Het einde mag dan ietwat voorspelbaar zijn, maar de reis naar het einde toe is het meer dan waard! Dit boek heb ik met zo veel plezier gelezen en kon het gewoonweg niet neerleggen.

Als E-book heb ik Het lied van mijn hart gelezen, maar dit pareltje mag niet in mijn boekenkast ontbreken, dus heb ik het boek gekocht!
Lang verhaal Kort
Het lied van mijn hart is een boek dat snel en lekker weg leest. De reis naar het einde, al is dit voorspelbaar, is heel erg leuk gedaan. Met dit boek kom je boosheid, verdriet maar ook die heerlijke verliefdheid tegen. Het bevat een goede dosis drama, maar is niet buiten proportie. Voor de Young Adult lezers die niet van intieme scenes houden kunnen alleen beter stukken overslaan want dat komt hier ook wel aan bod.
Dit boek is echt een aanrader als je een vlot stand-alone boek wilt lezen en even aan de dagelijkse sleur wilt ontsnappen.