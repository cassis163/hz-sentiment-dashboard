Wikipedia over de plant Valkruid: Alle delen van de plant zijn giftig door de aanwezigheid van helenaline en het blad kan huidirritatie opleveren, doordat het arnicine bevat. Omslagen met een aftreksel van valkruid kunnen gebruikt worden bij spierpijn, bloeduitstortingen en zere plekken. De concentratie mag echter niet te hoog zijn, omdat het anders de huid irriteert.

In het boek (blz. 95) wordt er over valkruid gezegd: Het valkruid rond Sonnenberg zit barstensvol gif. Valkruid helpt tegen kwaaltjes, bijvoorbeeld pijn op de borst, spierpijn, open stootwonden en kneuzingen. Maar je moest er niet in vallen, zoals ik deed. Dan trok het kruid blaren.

Deze titel dekt meteen de lading van het boek en staat symbool voor de verhouding tussen de zussen Valentine en Sigrid.

Een aardig boek, makkelijk leesbaar, maar ik vrees, dat ik volgende week al niet meer kan navertellen waar het precies over ging.
Wat je noemt "een leuk tussendoortje."