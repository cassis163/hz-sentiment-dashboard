Via vrienden ben ik in 2009 geintroduceerd in het wereldje van geocachen. Een leuke en verslavende hobby. Wat ik het mooist vind aan geocachen is dat je op plaatsen komt die je anders nooit gevonden had. Op deze manier heb ik in binnen en buitenland al heel wat mooie plekkies ontdekt. En bedenk dat er inmiddels bijna 3 miljoen(!) caches verstopt zijn in meer dan 180 landen.
Daar zitten ook hele enge tussen. Vooral caches onder de titel 'lost places' zijn echt scary. Dat zijn verlaten en vervallen gebouwen waar een cache verstopt is. In Duitsland ben ik een keer in zo'n verlaten gebouw geweest dat tot een ruine was vervallen. Je moest door een raam naar binnen zoveel puin lag er rond en in dat gebouw. Uiteindelijk moest je de pikdonkere kelder in voor de cache. Echt SUPERENG !
Dit boek geeft mij wat minder kippenvel, desalniettemin ... leuk om te lezen. De raadsels hadden nog wat prominenter naar voren kunnen komen, dat is toch het leukst ... dat yesss-gevoel als je de de oplossing te pakken hebt.