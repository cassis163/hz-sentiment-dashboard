De kracht van Assingna is het tweede boek van de Jeremy jago boeken van Melissa Skaye. Deel 1 heb ik alweer een tijd geleden gelezen, dus ik wist nog wel wat de Passage voor een bijzondere magische kracht was. Nu heb ik deel 2 gelezen. het verhaal gaat verder op het verborgen eiland Magistraal, waar Jeremy nu met zijn vader Jerry woont. Ik moet zeggen dat ik al snel helemaal was ondergedompeld in dit verhaal en dat ik me zelfs nog goed kon herinneren wie alle personages waren. Dit boek staat bol van de actie en het is echt reuze spannend. Zal het Jeremy lukken om de magische ketting, De kracht van Assingna, te bemachtigen? Nou, dat ga ik natuurlijk niet verklappen. Jeremy heeft gelukkig trouwe vrienden die hem helpen, ook Semi en Cherry die uit het weeshuis komen waar Jeremy eerst nog zat. Ze komen elke keer als ze de kans krijgen ook naar het eiland Magistraal. Er is een vreemde man die nogal vaak spreekt over de haren op zijn borst en er zijn leuke grapjes en woordspelingen. Ik heb ervan genoten om dit boek te lezen en vindt de schrijfstijl van Melissa echt heel gaaf. O, jongens als er toch eens van dit soort boeken bestaan zouden hebben toen ik tiener was, wat zou ik dan gesmuld hebben van de fantasy! Voor de tieners en eigenlijk wel voor iedereen die wat ouder is dan dat, zeg ik: Lezen dat boek. Het is avontuurlijk, spannend, humoristisch, griezelig en je krijgt een band met Jeremy. Wat een belevenissen. Als ik Melissa weer eens ergens tegenkom op een fantasyfestival, ga ik vragen of ze mij het derde deel gesigneerd wil verkopen. want ik word nu wel erg nieuwsgierig naar hoe het verhaal verder zal gaan. Vijf verdiende sterren.