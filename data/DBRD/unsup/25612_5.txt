Een fantastisch goed boek. Het vertelt het verhaal van het Joodse meisje Sarah dat in de 2e wereldoorlog met haar ouders en kleine broertje in Parijs woont., totdat ze op een dag worden weggevoerd.
Daarnaast loopt het verhaal van een journaliste in het heden, die ontdekt dat het appartement dat ze samen met haar man aan het verbouwen is, een hele trieste geschiedenis kent. Langzaam komen deze verhalen bij elkaar.
Bij een dergelijke indeling overkomt het me wel eens dat ik het ene verhaal interessanter of mooier vind dan het andere, waardoor ik de neiging heb om door te bladeren, maar dat is hier beslist niet het geval. Beide verhalen zijn aan elkaar gewaagd en samen vormen ze een ontroerend, schokkend, prachtig boek dat ik het liefst in één keer uitleest. Om daarna even heel stil te zijn.