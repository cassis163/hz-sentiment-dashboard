Verbroken is gebaseerd op 12 maart 2006 toen vijf Amerikaanse soldaten in het dorpje Yusufiyah een huis binnendrongen. Dit met grote gevolgen voor het daar wonende gezin.

Mara de Wolff woont in Amsterdam en heeft een bedrijfje aan huis in computerbeveiligingen. Ze leeft in een virtuele wereld, computers, programma's en systemen is haar leven. Nadat haar eerste man Michael door een auto ongeluk om het leven kwam en ze haar verdriet niet achter zich kan laten trouwt ze met zijn beste vriend Juda. Met hem krijgt ze een tweeling Jamil en Isra. Juda blijkt niet de man te zijn die ze kende, verschil in opvattingen over de opvoeding, cultuurverschillen. Alles wat met zijn geloof de Islam te maken had, liep als een rode draad door hun leven. Wanneer ze scheiden, ontvoerd Juda zijn kinderen naar Irak. Mara ziet ze nooit meer terug.

Mara krijgt een opdracht van een groot mediabedrijf en vind daar een lek. Vanaf dat moment verkeerd ze in grote moeilijkheden met gevaar voor haar leven en dat van haar kinderen. Ook haar onderbuurman Rudi Keller is in nood. Ze krijgen te maken met een terreuraanslag.

Dit is een heel ander verhaal dan ik van Linda Jansma gewend ben, het onderwerp is actueel en heel goed uitgewerkt. De personages van Mara en Imara zijn erg goed neergezet, hun emoties maar vooral hun drijfveer. Mara haar twee kinderen en Imara genoegdoening voor wat haar familie is aangedaan. Ik vond alleen de computertaal soms moeilijk te bevatten, voor een leek kwamen er erg veel termen in voor. Deze werden wel uitgelegd, maar toch haalde me dat uit het verhaal. Dit had wat mij betreft minder uitgebreid gemogen. Verder natuurlijk volop spanning zoals we van Jansma gewend zijn.