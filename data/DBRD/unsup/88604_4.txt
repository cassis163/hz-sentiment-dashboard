Laat ik beginnen te zeggen dat ik een fan ben van de boeken van Chelsea Cain over Archie Sheridan en Gretchen Lowell. Ik moet zeggen dat ze me met dit boek weer heeft verrast met haar gruwelijke fantasieën.
Het boek lijkt wat traag op gang te komen met wat simpele gebeurtenissen en wat (her)-introducties. De hoofdstukken tussendoor over de periode dat Archie en Gretchen geliefde waren, zijn wat verwarrend omdat het niet direct duidelijk is dat dit in het verleden speelt. Als je de vorige delen niet gelezen hebt, is dit wat moeilijker om te bevatten.
Al gauw volgt de eerste moord en komt de spanning er gelijk in. De jacht op de moordenaar is een kat en muis spel, en de vraag is, is Gretchen Lowell hiervoor verantwoordelijk? Een spannende zoektoch naar de antwoorden volgt, waarbij nog meer slachtoffers vallen. En Archie, die heeft weer zijn eigen strijd te strijden, kan hij het aan om Gretchen te ontmoeten en haar te vermoorden? Welke gruwelijke spelletjes heeft Gretchen nu weer bedacht om aan Archie 'cadeau' te geven voor zijn verjaardag? Eèn ding is zeker, ze is onvoorspelbaarder dan ooit...
De personages zijn al bekend uit de eerdere delen en zijn weer mooi neergezet en verder uitgediept. De wisseling tussen de personages per hoofdstuk is ook erg leuk, zo leef je mee door de ogen van de verschillende personages. Dit is voor mij altijd een pluspunt.
De schrijfstijl van Chelsea Cain is prettig, vlot en niet teveel moeilijke woorden of uitdrukkingen. Ze schrijft erg vermakelijk.
De moorden en mishandelingen worden weer gruwelijk en bloederig beschreven, dus niet voor mensen met een zwakke maag!
De ontknoping is weer spannend en verrasend en ik kijk al uit naar het volgende deel. In mijn ogen heeft Chelsea Cain weer een waardige opvolger geschreven met Archie en Gretchen in de hoofdrol!