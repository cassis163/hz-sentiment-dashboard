In dit mooie boek van Kristin Hannah maken we kennis met Meghann en Claire. Meg heeft altijd de zorg voor haar jongere zusje op zich genomen, omdat de moeder ( gescheiden van Sam) er vandoor ging om haar carrière te volgen. Ze verkoos een actrice te zijn boven het moederschap en zag haar dochters veel te weinig.
De geestelijke afstand tussen de twee zussen werd een feit toen Meg een succesvolle echtscheidingsadvocaat is geworden en Claire bij haar vader ging wonen. Deze Sam is de vader van Claire en Meg weet niet wie haar vader is. Dit heeft voor veel verdriet gezorgd. ..Waarom kon Sam geen vader voor haar zijn?

De moeder Elizabeth, kon ik geen sympathie voor opbrengen. Een egoïstische vrouw, die zes huwelijken achter de rug had. Als ze hoort dat Claire gaat trouwen, wil ze dat Claire de huwelijksdag verzet, want zij had toevallig die dag elders een afspraak. Zo’n soort vrouw is het…Gelukkig kunnen de zussen zich goed verweren tegen haar, wat ze dan ook met overtuiging doen. En dan is er Joe, een uiterlijk verwaarloosde en verdrietige man, die leeft als een zwerver.
Op het moment dat deze persoon in het verhaal is toegevoegd, werd het voor mij een stuk interessanter.

Meg zet haar werk op een laag pitje en vertrekt naar Claire om haar huwelijk te regelen..De beide zussen hebben eindelijk tijd voorelkaar en kunnen door veel gesprekken metelkaar te hebben, elkaar begrijpen en waarderen. Eén ding is altijd blijven bestaan: hun liefde voor elkaar, hoe verschillend ze ook zijn!
Ik heb als een klein minpuntje ervaren dat de aanloop naar het leren kennen van de hoofdpersonages wel erg uitgebreid was..Ik vond dat gedeelte wat langdradig. Dat had wat mij betreft wel wat korter gemogen en daarom geef ik 4 sterren in plaats van 5* Desalniettemin vond ik het een heerlijk meeslepend verhaal en ga zeker nog een ander boek van deze schrijfster lezen. Aanrader!