In de Oorkonde vlucht Blanche voor haar verleden naar Zeeland. In het niet heel dikke boek neemt Helene Wagener de lezer mee naar Zeelenburgh. De omgeving wordt goed in het verhaal meegenomen.

Waar Blanche in Zeeland een nieuwe zaak gaat opstarten begint haar relatie met Tom op losse schroeven te staan. Gelijktijdig lijkt het verleden Blanche achterna te zitten en probeert ze haar vrienden te beschermen voor het naderende gevaar.
Wordt Blanche gestalkt of speelt er iets heel anders? Krijgt Blanche het voor elkaar om haar vrienden buiten het verleden te houden? En weten zij en Tom hun relatie te redden?
Dit alles wordt steeds duidelijker in De oorkonde.

Het is geschreven in een vlotte stijl met een logische opbouw. Je wilt graag weten hoe het afloopt. Het gebruik van hoofdstukken waarbij per dag wordt gewerkt past prima bij het verhaal en maakt alles goed te volgen.