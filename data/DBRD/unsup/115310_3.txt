Na De chirug moest natuurlijk dit boek ook gelezen worden. Het is wel een logisch vervolg op de chirurg maar daar houdt het dan ook mee op. Het lijkt me overigens erg moeilijk om, in dezelfde trant en met dezelfde persoon en gebeurtenis, verrassend over te blijven komen. Tess Gerritsen doet haar uiterste best en het verhaal is ook wel spannend geworden maar de onverwachte, verrassende en ijzingwekkende gebeurtenissen die De chirurg zo spannend maakt, blijven hier achterwege. Het gaat me te ver om dit boek slecht te noemen maar absoluut top is het ook niet. Wel een lekker boek om de donkere dagen mee door te komen. Dus kan goed met pakjesavond als geschenk in de zak gestopt worden.