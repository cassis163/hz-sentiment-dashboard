Misstap laat je op de voorpagina de mooie duinen zien, een vrouw in een zomerjurk, ziet er allemaal onschuldig uit, maar ja je weet niet wat je buren allemaal uitspoken zoals de subtitel aangeeft. Misstap vertelt het verhaal van een gegoede buurt in Den Haag (Benoordenhout). Het verhaal van een aantal bewoners. Agnes en Harry die sinds ze een miljoenprijs hebben gewonnen verhuisd zijn uit een mindere buurt naar deze sjieke buurt. Ze voelen zich er nog niet echt thuis en geld maakt niet echt gelukkig lijkt het wel. Dan heb je nog een stel jonge yuppen, Bo en Guusje die ieder hun toekomst anders zien, Dan is er nog de rijke zakenman Wouter, die ernstig fout is (of toch niet) en Britt, een jonge weduwe die in een moeilijke periode van haar leven zit nadat ze haar man en kind verloren is. Het verhaal vertelt van een aantal gruwelijke moorden in Den Haag. De vriendin van Britt, Anja houdt zich bezig met die moorden en probeert Britt uit de put te halen door haar aan te sporen haar oude functie van priv√©detective weer op te pakken door haar te vragen bepaalde sporen na te gaan.
Het is een lekker spannend boek dat makkelijk weg leest en door de verrassende plotwendingen toch uitstijgt boven de andere vrouwenthrillers die ik ken. Het is geen literair hoogstandje maar een heerlijk boek tussendoor.