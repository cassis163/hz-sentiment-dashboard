Helen Watt krijgt een paar 17e eeuwse documenten in handen. Zij is deskundige op het gebied van Joodse geschiedenis, zit tegen haar pensioen aan en is ziek. Haar ziekte houdt ze voor zichzelf en verbergt ze voor anderen. Als ze de opdracht krijgt de documenten verder te onderzoeken krijgt ze hulp van Aaron Levy. Een Amerikaan die bezig is met zijn proefschrift wat niet zo wil vlotten. Sommige brieven worden ondertekend door Aleph, Helen en Aaron vragen zich af, wie dat was.

In de 17e eeuw leeft Ester Velasques, een Joodse vrouw Die haar tijd ver vooruit was. Ze is geboren in Portugal en komt in Amsterdam te wonen. Na een brand komt zij in Londen te wonen bij HaCoen Mendes, een blinde rabijn.
Het boek wordt in twee verhaallijnen verteld, de hedendaagse Helen en de in de 17e eeuw geboren Joodse Ester Velasques. Helen geen Joodse heeft zich gespecialiseerd in het Jodendom maar waarom?

Op de achterflap staat dat de schrijfster Rachel Kadish 10 jaar over dit boek heeft gedaan. Dit is haar eerste in het Nederlands vertaalde roman. Ik hoop dat er nog vele volgen, maar niet dat we daar 10 jaar op moeten wachten.

Een prachtig boek, in het begin was het een beetje taai, maar toen ik in het verhaal zat, kon ik het boek niet meer wegleggen. Ik wilde steeds meer weten over het leven van Helen en Ester, maar ook over Aaron. Het verhaal steekt zo goed in elkaar van begin tot eind. Alle emoties komen aan bod.

Ik wilde het boek 4,5 sterren geven, maar omdat dit niet kan, heb ik het naar boven afgerond. 4 sterren vind ik het boek te kort doen.

Een bijzondere zin vond ik: “Het bloed kroop waar inkt niet gaan kon”