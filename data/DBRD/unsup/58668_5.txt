Catherine Banner is een ware verhalenvertelster. Elk deel van het boek begint met een korte oude legende of volksverhaal als introductie. De familiegeschiedenis van de Esposito's en de ontwikkelingen van het oorspronkelijk geïsoleerde eiland Castellamare worden daarop beeldend verteld. De bewoners, de gebruiken, het geloof in de heilige Sant'Agata. De langzame modernisering van het eiland wordt prachtig geschetst. De komst van een radio, televisie, een hotel, toeristen, computer, een bank, een daarop volgende financiële crisis. Een verhaal enerzijds zo fictief, zich afspelend op een niet bestaand eiland, anderzijds zo realistisch. Een geweldige kroniek.