Een waargebeurd verhaal rond een Nederlands gezin, Peet en Arine en hun 2 kinderen Beer en Sterre, die een nieuw leven beginnen in Zuid-Afrika. Hun droombestemming,  hun paradijsje verandert stilaan in een nachtmerrie. In de 18 jaar dat ze verblijven in Zuid-Afrika, geraken ze nooit ingeburgerd, en komt de dreiging alsmaar dichterbij tot die fatale avond...

Het is Arine ( samen met Hugo Verkleij) die het boek zelf geschreven heeft. Het is een sterk en realistisch maar heftig  relaas geworden van hun leven in Zuid-Afrika en de overval en moord.
 Op de bewuste avond van de overval, wanneer Arine vastgebonden op de grond ligt en haar man boven urenlang wordt mishandelt, vertelt ze haar verhaal.
Aan de hand van flashback licht ze ook gebeurtenissen in ver verleden toe.
Alles vertelt ze in een vlotte , prettige schrijfstijl. Je voelt de liefde voor haar man en haar kinderen, de leefomstandigheden in Zuid-Afrika
Ik vond het zeer interessant en emotioneel om het boek te lezen en deelgenoot te mogen worden van hun leven en die afschuwelijke gebeurtenissen. Ik leerde de goede en de slechte kanten van het land  kennen: de primitieve levensomstandigheden, de toenemende spanningen tussen wit en zwart, het gebrekkige politie-en rechtssysteem,  ....
De foto's achteraan  geven het boek een persoonlijke  tint. Het laat je beseffen dat dit waargebeurd is.